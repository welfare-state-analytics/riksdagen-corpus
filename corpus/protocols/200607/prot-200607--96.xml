<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--96</head>
          <docDate when="2006-04-23">2006-04-23</docDate>
        </div>
      </front>
      <body>
        <div>
          <note n="98e8f2f6">
            ﻿
          </note>
          <note n="2620cab5">
            Riksdagens protokoll
          </note>
          <note n="60ca7fa8">
            2006/07:96
          </note>
          <note type="date" n="42ff705f">
            Måndagen den 23 april
          </note>
          <note n="d7ca9ca4">
            Kl. 13:00 - 15:16
          </note>
          <note n="4e314be6">
            1 § Justering av protokoll
          </note>
          <note n="e5c34f5b">
            Justerades protokollen för den 16 och 17 april.
          </note>
          <note n="cbaa1dc7">
            2 § Avsägelse
          </note>
          <note n="50e52e5c">
            Talmannen meddelade att Ann Arleklo (s) avsagt sig uppdraget
            som suppleant i socialförsäkringsutskottet.
          </note>
          <note n="45c43361">
            Kammaren biföll denna avsägelse.
          </note>
          <note n="7c6b6d13">
            3 § Meddelande om frågestund
          </note>
          <note n="7bf23bfe">
            Talmannen meddelade att vid frågestunden torsdagen den 26 april
            kl. 14.00 skulle frågor besvaras av statsminister Fredrik Reinfeldt
            (m).
          </note>
          <note n="8bf20265">
            4 § Anmälan om fördröjt svar på interpellation
          </note>
          <note n="e0c213aa">
            Till riksdagen hade inkommit följande skrivelse:
          </note>
          <note n="499f94fe">
            Interpellation 2006/07:457
          </note>
          <note n="de41fd0f">
            Interpellation 2006/07:457 Sommarjobb
          </note>
          <note n="35654b64">
            Interpellationen kommer att besvaras tisdagen den 15 maj 2007.
          </note>
          <note n="363d74db">
            Skälet till dröjsmålet är att det inte gått att hitta ett datum
            tidigare som passar både statsrådet och interpellanten.
          </note>
          <note n="f687addb">
            Karin Renman
          </note>
          <note n="58cbde96">
            5 § Svar på interpellation 2006/07:425 om stärkt utbildning och
            kunskapsläge i miljö- och hälsoskydd inom insatsförsvaret
          </note>
          <note type="speaker" n="81a55548">
            Anf. 1 Försvarsminister MIKAEL ODENBERG (m):
          </note>
          <u who="Q719015" xml:id="i-540e26d605c3af8a-0" n="20442525">
            <seg n="2c395653">
              Herr talman! Eva Selin Lindgren har ställt ett antal frågor till
              mig.
            </seg>
            <seg n="8ce18f15">
              battle groups
            </seg>
            <seg n="60bd1dcc">
              Jag tänker besvara frågorna i tur och ordning.
            </seg>
            <seg n="017ccfe5">
              För det första har Försvarsmakten i regleringsbrevet för 2007
              fått i uppdrag att utarbeta metoder för att säkerställa att miljöskydd
              ur ett hållbarhetsperspektiv beaktas vid internationella övningar
              och insatser. Ett sådant system ska vara infört senast den 31
              december 2007.
            </seg>
            <seg n="7dc84623">
              Inom Försvarsmakten pågår arbeten inför den nordiska stridsgruppen,
              NBG, bland annat inom miljö- och hälsoskyddsområdet. Jag har i
              nuläget ingen anledning att tvivla på att myndigheten kommer att
              införa det efterfrågade systemet inom den givna tidsramen.
            </seg>
            <seg n="d4ededb8">
              För det andra sker miljöutbildning redan inom ramen för de värnpliktigas
              grundutbildning vid respektive förband. Vidare ges allmän och
              grundläggande miljöutbildning till all personal i Försvarsmakten.
            </seg>
            <seg n="06f1cccc">
              Överbefälhavaren är som chef för Försvarsmakten ansvarig för
              att den personal som deltar i internationell verksamhet har fått
              den utbildning som behövs. Det avser naturligtvis också frågor
              om miljön.
            </seg>
            <seg n="47e4de78">
              När det gäller frågorna 3, 4 och 5 vill jag säga att landsspecifika
              undersökningar kring miljöfaktorer görs före en internationell
              insats just för att förebygga att svensk personal utsätts för
              onödiga hälsorisker. Detta system utvecklas kontinuerligt för
              att förbättra metoder och riskvärderingar.
            </seg>
            <seg n="e5f9c147">
              Miljö- och hälsoskyddsinspektör finns i anslutning till större
              internationella insatser. Vid behov görs också kontroller under
              själva insatstiden. Vidare finns läkare på varje internationell
              mission och kommer även att finnas inom ramen för den nordiska
              stridsgruppen.
            </seg>
            <seg n="abd47fe5">
              För att kunna följa upp personalens hälsosituation tas blodprover
              före internationell tjänstgöring. Vid hemkomsten finns möjlighet
              att träffa en läkare om den enskilde önskar det eller om det finns
              någon konkret anledning. Försvarsmakten har också enligt lagen
              (1999:568) om utlandsstyrkan inom Försvarsmakten ett rehabiliteringsansvar
              för den som skadats under tjänstgöring i utlandsstyrkan. Försvarsmaktens
              ansvar gäller i tre år, men kan utsträckas till fem år om det
              finns särskilda skäl.
            </seg>
            <seg n="e7bff8cd">
              Mot denna bakgrund anser jag att ytterligare åtgärder inte är
              nödvändiga.
            </seg>
          </u>
          <note type="speaker" n="b675d8ad">
            Anf. 2 EVA SELIN LINDGREN (c):
          </note>
          <u who="Q4977972" xml:id="i-01629aea7137b7d2-0" n="d6fd6dff" next="i-e659254e7ccb24b2-0">
            <seg n="073f3bbe">
              Herr talman och herr statsråd! Jag vill först tacka ministern
              för svaret på min interpellation om miljöutbildning och kunskapsläge
              inom insatsförsvaret. De frågor som jag har riktat till ministern
              berör väsentligen två aspekter. Den ena är ministerns egen roll
              som pådrivare och uppföljare inom de fem punkter som jag har listat.
              Bakgrunden är den som anges i interpellationen, nämligen de nya
              hot och utmaningar som den svenska insatsstyrkan kan förväntas
              möta när den deltar i internationellt samarbete i EU battle groups
              redan nästa år. Den andra är omsorgen om de enskilda soldaterna
              i insatsstyrkan och deras hälsosituation.
            </seg>
            <seg n="c39ef2d8">
              Jag inser att det kan vara svårt att på papperet, det vill säga
              i ministerns svar, skriva ned hur försvarsministern tänker agera.
              Men jag konstaterar samtidigt att ministerns svar inte innehåller
              några konkreta besked om vad ministern tänker göra för att tillgodose
              de behov som uppkommit. I interpellationen nämnde jag de två Nato-
              respektive FN-initiativ som är på gång, där man både beskriver
              de nya hoten och de förväntningar och kunskapskrav som ställs
              på personalen. Mina explicita frågor gällde därför hur ministern
              ska agera för att säkerställa skyddet mot de nya klimat- och miljöhot
              som i dag är i fokus och som nu diskuteras internationellt.
            </seg>
            <seg n="fb912763">
              Det svar jag har fått hänvisar bland annat till regleringsbrev
              för Försvarsmakten. Det är det brev som jag själv refererar till
              i fråga 1. Men svaret konkretiserar inte hur ministern tänker
              säkerställa systemet så att miljöskydd kommer till stånd inom
              den mycket korta tid som står till buds. Jag hade i stället förväntat
              mig att få konkreta svar på frågan, till exempel hur långt man
              har kommit med arbetet inom Försvarsmakten. Är det möjligt att
              åstadkomma något substantiellt innan årets slut? Tiden går fort.
              Vilka förväntningar har ministern och regeringen på Försvarsmakten?
              Slutligen: Vilka resurser finns till Försvarsmaktens förfogande
              för att möta de nya klimat- och miljöhoten?
            </seg>
            <seg n="44b09568">
              Utmaningarna är mycket stora. De tidigare nämnda Nato- och FN-initiativen
              innehåller långa listor på problem som behöver åtgärdas: vikten
              av miljö- och klimatutbildning på alla nivåer, vikten av ledarskap
              och rekommendationer om att alla FN-operationer ska integrera
              miljöfrågorna i sin planering och i sina handlingar.
            </seg>
            <seg n="b391aa6c">
              Försvarsministerns svar på min andra fråga i interpellationen,
              som gäller de nya krav på miljöutbildning som reses i omvärlden,
              är att personalen redan får den miljöutbildning som behövs. Därför
              vill jag fråga om ministern menar att Sveriges försvarsmakt ligger
              före övriga länder inom EU och FN vad gäller de nya hot som dyker
              upp i spåren av den tekniska utvecklingen, utvecklingen av nya
              kemiska och biologiska ämnen, spridningen av nya bakterier, radioaktiva
              ämnen från kärnenergianläggningar samt de samlade effekterna av
              klimatpåverkan innebärande jorderosion, vattenföroreningar med
              mera. Det skulle vara intressant att höra ministerns syn på detta.
            </seg>
            <seg n="d606c026">
              I svaret på frågorna 35, rörande hälsoskyddet av soldaterna i
              insatsstyrkan, uppger ministern att landsspecifika miljöundersökningar
              görs för att förebygga hälsorisker. Min fråga är nu om klimatdimensionen
              beaktas i dessa undersökningar.
            </seg>
            <seg n="e960bd9d">
              Fråga 4, om dokumentationen av en enskild soldats exponering,
              får ingen kommentar alls. Men av svaret på fråga 5, om uppföljning
              av personalens hälsosituation efter hemkomsten, får man uppfattningen
              att någon sådan uppföljning inte sker såvida inte den enskilde
              önskar det eller om det finns en särskild anledning. Försvarsmakten
              har ansvar för rehabilitering under tre eller eventuellt fem år
              enligt lag. De problem som den enskilde råkar ut för kan emellertid
              sträcka sig över flera år och kanske visar sig först efter lång
              tid. Detta gäller till exempel påverkan av joniserande strålning
              och vissa kemiska ämnen. Även svåra psykiska trauman, till exempel
              posttraumatisk stress, begränsas oftast inte till fem års varaktighet.
            </seg>
            <seg n="aa5e9071">
              Innebär ministerns svar att en hemvändande soldat de första åren
              blir lämnad i sticket av Försvarsmakten? Vet det svenska folket
              om detta när deras ungdomar tar tjänst i EU battle groups ? Min
              egen uppfattning är att försvaret har en nyckelroll vad gäller
              skydd av både miljö och enskilda personer, och det är en stor
              utmaning att utveckla nya miljösystemlösningar.
            </seg>
          </u>
          <note n="81a3229e">
            Anf. 3 TALMANNEN:
          </note>
          <u who="Q4977972" xml:id="i-e659254e7ccb24b2-0" n="d6fd6dff" prev="i-01629aea7137b7d2-0">
            <seg n="776279d4">
              Jag vill bara påpeka varför jag måste vara tuff med de fyra minuterna.
              De är lagstiftade, och jag har därför bara sekunder i spelrum.
              Fyra minuter gäller skarpt i interpellationer.
            </seg>
          </u>
          <note type="speaker" n="c2693df5">
            Anf. 4 Försvarsminister MIKAEL ODENBERG (m):
          </note>
          <u who="Q719015" xml:id="i-540e26d605c3af8a-1" n="20442525">
            <seg n="e2ac8c1b">
              Herr talman! Vi måste hålla isär vad som är försvarsministerns
              och regeringens uppgift å ena sidan och vad som är myndigheternas,
              i det här fallet Försvarsmaktens, uppgift å den andra sidan.
            </seg>
            <seg n="5d82afac">
              Det är bra att Eva Selin Lindgren tar upp hela miljöproblemet.
              Jag bejakar absolut vad Eva Selin Lindgren säger om Försvarsmaktens
              ansvar på miljöområdet. Men när jag i interpellationssvaret sade
              att jag inte bedömer att några ytterligare åtgärder är nödvändiga
              innebär det inte att allt är bra och ingenting mer ska göras.
              Det innebär att jag inte förutser några regeringsbeslut som har
              bäring på detta därför att vi har givit de uppdrag vi anser vara
              motiverade till Försvarsmakten. Nu handlar det om myndighetens
              myndighetsutövning. Då bör jag vara lite försiktig med att lyfta
              på telefonluren och tala om för ÖB vad ÖB ska göra. Då hamnar
              jag snart i konstitutionsutskottet. Det gör jag säkert ändå, men
              jag vill i det längsta undvika det.
            </seg>
            <seg n="c1fefceb">
              Jag har också indirekt signalerat att jag ser allvarligt på Försvarsmaktens
              ansvar för personalen både före en insats och efter en insats.
              Jag har antytt att jag räknar med att under våren tillsätta en
              utredning för att förbättra omhändertagandet av soldaterna när
              de kommer hem igen från ett internationellt uppdrag. Jag tror
              att jag befinner mig långt ifrån det Eva Selin Lindgren undrade
              på slutet i sitt inlägg, nämligen om min inställning är att vi
              ska lämna hemvändande skadade soldater i sticket. Nej, vi ska
              inte lämna dem i sticket utan vi ska se till att förbättra det
              institutionella omhändertagandet av dem som kommer hem efter internationella
              uppdrag.
            </seg>
            <seg n="6d8f52bf">
              Huruvida Sveriges försvarsmakt ligger före övriga länder inom
              EU och FN vad gäller de nya hot som dyker upp i spåren av den
              tekniska utvecklingen vet jag ärligt talat inte. Jag tror att
              vi inom vissa sektorer ligger väldigt långt framme. Vi har en
              forskning i framkant till exempel vid FOI, Totalförsvarets forskningsinstitut,
              men det är klart att det finns mycket kompetens också på andra
              håll.
            </seg>
            <seg n="d277ef74">
              Vi satsar på miljöutbildning på bredden i Försvarsmakten. Försvarsmakten
              har också ett ledningsansvar för myndigheterna på försvarsområdet.
              Det har tagits fram ett försvarssektorns miljökörkort med både
              en övningsdel och en uppslagsdel. Jag vill nog hävda att Försvarsmakten
              arbetar aktivt med frågorna. Sedan kan jag lätt hålla med Eva
              Selin Lindgren om att det naturligtvis är en kort tid som återstår
              fram till den 1 januari 2008 då den nordiska stridsgruppen, NBG,
              ska stå i beredskap. Men miljöaspekterna och miljötänkandet är
              integrerade även i det arbetet. Ett uttryck för det är att det
              kommer att finnas en särskild miljörådgivare, environmental adviser
              , vid det operationshögkvarter som finns utanför London. Det är
              ett uttryck för hur man integrerar miljöaspekterna i förbandets
              verksamhet för att säkerställa att de finns med.
            </seg>
            <seg n="c31b2e7d">
              Inför en mission producerar Försvarsmakten landrapporter. Man
              kommer att ta prover före och under en insats efter de behov som
              man identifierar. Med viss automatik kommer det att ske provtagning
              också hos personalen, till exempel blodprovstagning före det att
              man skickas ut och efter det att man kommer hem. Men de miljöer
              där den nordiska stridsgruppen kan tänkas sättas in är varierande
              och följaktligen måste den provtagningen anpassas efter varje
              mission.
            </seg>
          </u>
          <note type="speaker" n="cb3fe826">
            Anf. 5 EVA SELIN LINDGREN (c):
          </note>
          <u who="Q4977972" xml:id="i-1b9dd7372e68d136-0" n="d6fd6dff">
            <seg n="8b918db7">
              Herr talman! Det var roligt att höra ministerns utläggning om
              det förbättrade omhändertagandet av soldaterna. Då kan vi känna
              oss trygga. Det gäller också miljöarbetet. Jag vill uppmana organisationen
              att skriva lite mer om miljön i regleringsbreven. Det står lite
              i regleringsbrevet till Försvarsmakten. Där nämns det vid något
              enstaka tillfälle. Men gender nämns överallt. Det skulle kunna
              vara lika framträdande att beakta miljöaspekterna som jämställdheten.
              Men det är för framtiden.
            </seg>
            <seg n="cc4f957b">
              Det är roligt att höra att det kommer att finnas en särskild
              miljörådgivare som svarar för integrationen och också för forskningen
              vid FOI. Det är ett framstående institut. Jag har förstått att
              de på vissa områden har en internationell genomslagskraft. Men
              de nya miljöhoten dyker upp snabbt. Det kommer att bli stora omvälvningar
              i vissa samhällen. Vilken beredskap finns då?
            </seg>
            <seg n="38b4d2b9">
              Jag vill hänvisa till den sida som gäller Försvarsmaktens uppgifter
              och förmåga. Här finns flera mål som berörs av miljöarbetet. Det
              framgår inte klart, men jag hoppas att det kommer in i nästa version.
            </seg>
          </u>
          <note type="speaker" n="8141837c">
            Anf. 6 Försvarsminister MIKAEL ODENBERG (m):
          </note>
          <u who="Q719015" xml:id="i-540e26d605c3af8a-2" n="20442525">
            <seg n="e0975efa">
              Herr talman! Vi ska fortsätta att bevaka frågorna. Vi ska väl
              också komma ihåg att Försvarsmakten ska kunna slåss vid sidan
              om att hantera miljöaspekterna och genderaspekterna.
            </seg>
            <seg n="8b0430af">
              Jag vill ändå varna för att det lätt blir så att regleringsbreven
              blir ett uttryck för det politiskt korrekta och att de fylls med
              saker som är högsta mode för dagen. Det får man vara lite uppmärksam
              på. Därmed vill jag inte på något sätt bagatellisera vare sig
              genderaspekterna eller miljöaspekterna. Det är klart att vi när
              vi arbetar med regleringsbreven och instruktionerna till myndigheterna
              kontinuerligt får se till att innehållet är relevant och bidrar
              till att föra arbetet framåt. Det är, precis som Eva Selin Lindgren
              tog upp i sin interpellation, nämligen ett mycket viktigt arbete.
            </seg>
          </u>
          <note type="speaker" n="598ad1a9">
            Anf. 7 EVA SELIN LINDGREN (c):
          </note>
          <u who="Q4977972" xml:id="i-1b9dd7372e68d136-1" n="d6fd6dff">
            <seg n="963224f8">
              Herr talman! Jag har bara en kort kommentar om regleringsbreven.
              Visst kan man säga att de ofta är politiskt korrekta. Men samtidigt
              kan vi tänka på att det ofta är de och vissa instruktioner som
              allmänheten har tillgång till via nätet. Därför är det inte helt
              oväsentligt vilken betoning som framkommer där.
            </seg>
            <seg n="569829ef">
              Det äger också rum en ägardialog med de olika myndigheterna som
              ministern eller statssekreteraren är inblandad i, en mål- och
              resultatdialog. Där finns möjlighet att följa upp. Då kanske vi
              kan återkomma med frågor till ministern om vad som utspelas under
              ägardialogerna. Jag har en känsla av att händelseförloppet kommer
              att gå ganska snabbt när det gäller klimatarbetet internationellt
              de närmaste åren.
            </seg>
            <seg n="ad339f8b">
              Därmed tackar jag för mig och önskar lycka till.
            </seg>
          </u>
          <note type="speaker" n="9a948002">
            Anf. 8 Försvarsminister MIKAEL ODENBERG (m):
          </note>
          <u who="Q719015" xml:id="i-540e26d605c3af8a-3" n="20442525">
            <seg n="e828df3e">
              Herr talman! Jag beklagar möjligen de arma medborgare som på
              sin fritid sitter och läser Försvarsmaktens och andra myndigheters
              regleringsbrev. Den här typen av interpellationsdebatter är ett
              bättre sätt att föra ut frågorna till allmänheten. Regleringsbrevets
              innebörd är förstås att styra in myndigheternas arbete åt rätt
              håll.
            </seg>
            <seg n="6808f330">
              Jag ska ta med mig interpellantens synpunkter och se till att
              också miljöfrågorna beaktas i den mål- och resultatdialog som
              stundar mellan departementet och de berörda myndigheterna.
            </seg>
          </u>
          <note n="59350359">
            Överläggningen var härmed avslutad.
          </note>
          <note n="040eec15">
            6 § Svar på interpellation 2006/07:426 om strategiska möjligheter
            för att minska klimatpåverkan och andra miljöskador inom försvaret
          </note>
          <note type="speaker" n="ac8d2b05">
            Anf. 9 Försvarsminister MIKAEL ODENBERG (m):
          </note>
          <u who="Q719015" xml:id="i-a1a1e4cd2592f107-0" n="20442525" next="i-643affef72e93db2-0">
            <seg n="9353baaa">
              Herr talman! Eva Selin Lindgren har frågat mig
            </seg>
            <seg n="dc545f34">
              Jag vill inleda med att påpeka att Försvarsmakten redan enligt
              sin myndighetsinstruktion har ett betydande miljöansvar. Myndigheten
              ska ta miljöhänsyn i sin verksamhet i fred. Försvarsmakten har
              också ett särskilt sektorsansvar för miljömålsarbetet inom det
              militära försvaret. Försvarsmakten ska vara samlande, stödjande
              och pådrivande i förhållande till de övriga myndigheterna inom
              försvarssektorn.
            </seg>
            <seg n="919503bf">
              Syftet med perspektivplaneringen är att utifrån framtida, tänkbara
              konflikttyper ta fram alternativa försvarsmaktsstrukturer med
              olika operativ förmåga. Strukturerna ska med olika ambition kunna
              hantera ett antal skilda konflikttyper. Miljö- och klimatdimensionerna
              aktualiseras först när strukturerna ska konkretiseras.
            </seg>
            <seg n="4f4386c0">
              Redan den förra regeringen uppdrog åt Försvarsmakten att fördjupa
              och konkretisera arbetet med strategiska miljöbedömningar i planerings-
              och beslutsprocessen. Alliansregeringen har i regleringsbrevet
              för innevarande år begärt att Försvarsmakten i årsredovisningen
              för 2007 ska redovisa hur detta arbete har utvecklats.
            </seg>
            <seg n="de2be062">
              Det är Försvarets materielverk som svarar för anskaffningen av
              materiel för Försvarsmakten. Den dåvarande regeringen beslutade
              1998 om riktlinjer för miljöanpassad försörjning av försvarsmateriel
              för Försvarsmakten och Försvarets materielverk. Ett par år därefter
              hade dessa riktlinjer införts i myndigheternas arbete. Sedan dess
              beaktas miljöaspekter i materielanskaffningen.
            </seg>
            <seg n="272a9d73">
              Den treåriga grundläggande officersutbildningen bedrivs i dag
              i Försvarsmaktens regi huvudsakligen vid militärhögskolorna i
              Halmstad och Karlberg. År 2006 fördes programansvaret för planering
              och utveckling av innehållet i utbildningen och målsättningen
              för utbildningen över från Försvarsmakten till Försvarshögskolan.
            </seg>
          </u>
          <note n="df757df5">
            Den 28 mars i år överlämnade regeringen propositionen Högskoleutbildning
            av officerare m.m. (prop. 2006/07:64) till riksdagen. Regeringen
            föreslår i propositionen att Försvarshögskolan ska inrättas som
            en högskola under högskolelagen från och med den 1 januari 2008.
            Ansvaret för att genomföra den treåriga grundläggande officersutbildningen
            ska enligt regeringens förslag föras över från Försvarsmakten
            till Försvarshögskolan. Generellt gäller att universitet och högskolor
            är fria att själva bestämma över innehållet i utbildningarna inom
            de ramar som anges i författningar och regleringsbrev.
          </note>
          <u who="Q719015" xml:id="i-643affef72e93db2-0" n="20442525" prev="i-a1a1e4cd2592f107-0">
            <seg n="2de0f569">
              Den högre officersutbildningen det vill säga den ettåriga stabsutbildningen
              och det tvååriga chefsprogrammet genomförs redan av Försvarshögskolan.
              Utbildningen genomförs på uppdrag av Försvarsmakten, varför mål
              och innehåll fastställs av Försvarsmakten och Försvarshögskolan
              i samverkan.
            </seg>
          </u>
          <note type="speaker" n="d608704b">
            Anf. 10 EVA SELIN LINDGREN (c):
          </note>
          <u who="Q4977972" xml:id="i-1b9dd7372e68d136-2" n="d6fd6dff">
            <seg n="1f4ed746">
              Herr talman! Herr statsråd! Jag tackar för svaret på denna interpellation.
            </seg>
            <seg n="c24580b2">
              Samtidigt vill jag säga att de frågor som jag har ställt egentligen
              har sin grund i att Försvarsmakten genom sin fasta organisation
              och långsiktiga planering har utomordentligt goda förutsättningar
              att ta itu med de framtida hoten mot världsfreden. Det gäller
              också de hot som kan orsakas av flyktingströmmar som uppkommer
              genom klimatpåverkan, till exempel översvämningar av vissa områden
              och extrem torka och vattenbrist i andra.
            </seg>
            <seg n="9e04e614">
              Diskussioner om de nya hot som kan uppkomma genom klimatförändringarna
              äger denna månad rum i säkerhetsrådets regi, vilket har rapporterats
              i BBC.
            </seg>
            <seg n="44628cca">
              I en färsk brittisk rapport varnar man för de stora förändringar
              i livsvillkoren som kan komma redan under detta århundrade och
              som kan resultera i att 200 miljoner människor bringas på flykt.
              Man förutser då ökad risk för allvarliga konflikter om sinande
              naturresurser och livsutrymme.
            </seg>
            <seg n="e9390e55">
              En nyligen utkommen rapport av elva pensionerade generaler i
              USA varnar för att just klimatförändringarna utgör ett allvarligt
              nationellt säkerhetshot mot USA, och de säger att dessa kan fungera
              som ett mångfaldigt stegrat hot i några av världens mest instabila
              områden.
            </seg>
            <seg n="83c9e6eb">
              Det är mot denna bakgrund jag hade förväntat mig ett mer utförligt
              svar på frågan hur klimatperspektivet ska föras in i planering
              och utformning av vårt eget framtida försvar.
            </seg>
            <seg n="5a1d4be5">
              Har jag tolkat ministerns svar på fråga 1 rätt, när han säger
              att detta kommer att redovisas först i Försvarsmaktens årsredovisning
              för 2007? Är det inte möjligt att ministern redan nu kan ge några
              konkreta besked om vad som är på gång när det gäller klimatarbetet?
            </seg>
            <seg n="12a9083b">
              En viktig del av försvarets verksamhet gäller framställning,
              användning, kvittblivning och återanvändning av materiel. Försvarets
              materielverk, som har ansvar för detta, ger intryck av att vara
              den myndighet som har det mest synliga miljötänkandet inom försvaret.
              Dock saknar man även där dimensioner av klimatpåverkan i livscykelperspektivet.
            </seg>
            <seg n="f36d4ff9">
              I svaret på den tredje frågan, om miljökurser i officersutbildningen,
              ges hänvisning till Försvarshögskolan och Försvarsmakten. Inom
              utbildningen är förslaget att Försvarshögskolan inrättas som en
              högskola under högskolelagen. Det är ett stort steg framåt. Det
              är en av de viktiga förutsättningar som behövs för att stärka
              kompetensen inom försvarsområdet, säkerhetsområdet och även det
              fredsbefrämjande området.
            </seg>
            <seg n="38bc6d6f">
              De problem som finns inom försvarets verksamhetsområden är så
              pass komplexa att Försvarshögskolan i nästa skede även kommer
              att behöva utveckla sina egna kvalificerade master- och doktorsutbildningar
              inom sin sektor. Om så sker skulle det vara av stor betydelse,
              inte bara för den personal som utbildas och genom avancerade kunskaper
              på en breddad arbetsmarknad utan också för hela den svenska försvars-
              och säkerhetsindustrin.
            </seg>
            <seg n="24fa5b4a">
              I utbildningsfrågan, liksom i de andra frågorna, är det utomordentligt
              angeläget att försvarsministern själv synliggör sitt eget ledaransvar
              för miljö- och klimatarbetet inom hela försvarsverksamheten. Flerårig
              erfarenhet från miljö- och säkerhetsarbete inom det civila området,
              till exempel i Västsverige, har visat att det är först när vd:n
              för stora företag engagerar sig i miljöfrågan som man får saker
              att hända på golvet. Ledarens engagemang är själva nyckeln till
              framgång. Även i de tidigare nämnda FN-dokumenten betonas ledarens
              avgörande roll.
            </seg>
            <seg n="7c4ab756">
              Min förhoppning är därför att försvarsministern vill verka som
              en stark ledare för det strategiska miljö- och klimatarbetet,
              som det svenska försvaret så väl behöver.
            </seg>
          </u>
          <note type="speaker" n="4b4e9dd8">
            Anf. 11 Försvarsminister MIKAEL ODENBERG (m):
          </note>
          <u who="Q719015" xml:id="i-540e26d605c3af8a-4" n="20442525">
            <seg n="a5ffd8f5">
              Herr talman! Jag skulle vilja hävda att de stora utmaningar som
              vi globalt står inför när det gäller klimatförändringarna kanske
              inte primärt är ett ansvar för Försvarsmakten och försvarsministern,
              även om det är viktigt att miljöaspekterna också vägs in i vår
              långsiktiga planering. Är det några som har visat ledarskap i
              klimatfrågan är det den nya regeringen, statsministern och miljöministern,
              som verkligen har lyft upp klimatfrågan och gjort den till en
              överordnad delfråga i vårt nationella och internationella arbete
              med miljöfrågorna.
            </seg>
            <seg n="fea621db">
              Förvarsmakten har hittills egentligen inte gjort några strategiska
              miljöprövningar. Det beror inte på att de inte har haft uppdraget
              utan snarare på brister i personal och kompetens för att göra
              detta. Nu har det skett nyrekryteringar, och arbetet med strategiska
              miljöbedömningar kommer att inledas under 2007.
            </seg>
            <seg n="0aaf715e">
              På det övergripande planet är de omvärldsförändringar som följer
              i spåren av en global förändring av klimatet naturligtvis också
              någonting som kommer in i Försvarsberedningens pågående arbete,
              som ju ska vara framåtblickande och framåtsyftande och där man
              ska försöka värdera de förändringar som sker i vår omvärld.
            </seg>
            <seg n="8808fe26">
              I den utsträckning som jag som ansvarig minister på det här området
              kan bidra med att tydliggöra och synliggöra vårt samlade ansvar
              för miljö- och klimatfrågorna ska jag försöka bidra till det efter
              måttet av min förmåga.
            </seg>
          </u>
          <note type="speaker" n="1779468d">
            Anf. 12 EVA SELIN LINDGREN (c):
          </note>
          <u who="Q4977972" xml:id="i-1b9dd7372e68d136-3" n="d6fd6dff">
            <seg n="e5e8512e">
              Herr talman! Herr statsråd! Tack för svaret! Försvarsministern
              säger att det är flera som har ansvaret för miljöfrågorna, och
              det är rätt. Det är just ett av problemen, tycker jag. Det gäller
              även riksdagens utskott. Miljöfrågorna ligger i miljö- och jordbruksutskottet,
              men inte bara där. Försvaret är väldigt mycket berört just genom
              att man hanterar så stora materielströmmar och hanterar konflikter.
            </seg>
            <seg n="9a30beea">
              Det är ju inte en slump att FN:s säkerhetsråd har sett detta
              som ett stort hot. Även den militära sektorn berörs ju väldigt
              starkt. Det som man då kan vara orolig för är att ingen av er
              tar ett helt ansvar. Försvarsministern antyder att statsministern
              eller miljöministern är ansvarig. Men det är ju ni inom försvarssektorn
              som kan försvarsområdet bäst. Frågan är hur detta kommer att se
              ut i framtiden.
            </seg>
            <seg n="3edbe40a">
              Jag skulle föreslå att ni tar tag i detta, så att vi får en klar
              uppdelning. Försvaret har ju den fördelen att det är mycket långsiktigt.
              Man har en långsiktig strategisk planering. Det är inte så många
              andra sektorer som har de tidshorisonter som ni har.
            </seg>
            <seg n="11ce9d08">
              Jag lämnar nu bollen vidare och hoppas att ni tar upp den i något
              skede. Då kanske vi kan få en rapport hit till riksdagen så småningom.
            </seg>
          </u>
          <note type="speaker" n="be052c87">
            Anf. 13 Försvarsminister MIKAEL ODENBERG (m):
          </note>
          <u who="Q719015" xml:id="i-540e26d605c3af8a-5" n="20442525">
            <seg n="6d366463">
              Herr talman! Låt mig avslutningsvis säga att vad jag ville tydliggöra
              med statsministerns och miljöministerns engagemang och klimatdelegationen
              är att detta är ett sätt att lyfta upp frågan över stuprören,
              över sektorerna och revirgränserna, för att på ett mer övergripande
              plan ta ansvar för vårt arbete med de frågorna. Det undanröjer
              naturligtvis inte det ansvar som vilar på varje myndighet och
              varje minister. Jag ska som sagt försöka bidra till att ta min
              del av det ansvaret.
            </seg>
          </u>
          <note type="speaker" n="10053786">
            Anf. 14 EVA SELIN LINDGREN (c):
          </note>
          <u who="Q4977972" xml:id="i-1b9dd7372e68d136-4" n="d6fd6dff">
            <seg n="7b1a757f">
              Herr talman! Då vill jag tacka talmannen och försvarsministern
              för en konstruktiv dialog.
            </seg>
          </u>
          <note type="speaker" n="641ef0d9">
            Anf. 15 Försvarsminister MIKAEL ODENBERG (m):
          </note>
          <note n="859574ae">
            Herr talman! Tack för debatten, Eva Selin Lindgren!
          </note>
          <note n="59350359">
            Överläggningen var härmed avslutad.
          </note>
          <note n="32ea0e50">
            7 § Svar på interpellation 2006/07:444 om avsteg från arbetsrätten
            inom Försvarsmakten
          </note>
          <note type="speaker" n="0b4732e7">
            Anf. 16 Försvarsminister MIKAEL ODENBERG (m):
          </note>
          <u who="Q719015" xml:id="i-540e26d605c3af8a-7" n="20442525">
            <seg n="2246e145">
              Herr talman! Peter Jonsson har frågat mig hur jag bedömer förslaget
              att lagreglera Försvarsmaktens anställningsvillkor och därmed
              frångå arbetsrätten, och om jag avser att verka för förslaget.
              Jag vill svara som följer.
            </seg>
            <seg n="10bbbec2">
              I budgetunderlaget för 2008 redovisade Försvarsmakten alternativa
              förslag till hur insatsförbandens personalbehov ska kunna tillgodoses.
              För egen del anser jag att det är utmärkt att Försvarsmakten på
              detta sätt problematiserar personalförsörjningsfrågorna, tydliggör
              vilka handlingsalternativ som myndigheten anser står till buds
              och anger vilken inriktning som förordas. Detta är ett förhållningssätt
              och en arbetsmetodik som jag vill uppmuntra, eftersom den bidrar
              till både bättre beslutsunderlag och mer transparenta beslutsprocesser.
            </seg>
            <seg n="73c103eb">
              Försvarsmaktens budgetunderlag ska nu omhändertas och beredas
              i sedvanlig ordning. Att bryta ut en enskild fråga om än stor
              och viktig i ett interpellationssvar vore att föregripa de besked
              som regeringen avser att ge i budgetpropositionen.
            </seg>
            <seg n="aa581ae6">
              Om interpellantens frågor däremot avser mitt allmänna förhållningssätt
              så kan jag upplysningsvis bidra med följande citat från vad jag
              uttalade i Officersförbundets tidning i november förra året:
            </seg>
            <seg n="3ca69584">
              Den nya regeringen eftersträvar inte ett systemskifte på arbetsmarknaden.
              Det innebär att vi slår vakt om en arbetsmarknadspolitisk tradition
              som bygger på att vi reglerar förhållandena på arbetsmarknaden
              genom kollektivavtal, snarare än med lagstiftning. Däremot utesluter
              detta inte att justeringar ibland kan vara motiverade också i
              arbetsrättslig lagstiftning.
            </seg>
            <seg n="691c7d52">
              Därmed, herr talman, anser jag mig ha besvarat interpellantens
              fråga.
            </seg>
          </u>
          <note type="speaker" n="0798d2c9">
            Anf. 17 PETER JONSSON (s):
          </note>
          <u who="Q5891935" xml:id="i-c7e79af19e53c1e8-0" n="c5e7fb88">
            <seg n="01f8004d">
              Herr talman! Jag vill tacka förvarsministern för svaret.
            </seg>
            <seg n="350ad6ff">
              I min interpellation pekar jag först och främst på Försvarsmaktens
              budgetförslag som lämnats till Försvarsdepartementet. Just de
              delar som handlar om förslag till förändring i arbetsrättslagstiftningen
              känner jag mig oroad över. Vi socialdemokrater tror på den svenska
              modellen när det gäller arbetsmarknadslagstiftningen, för alla
              yrkeskategorier även för officerare.
            </seg>
            <seg n="5f53a7bc">
              I budgetunderlaget har Försvarsmakten pekat på att det finns
              två förslag. Det ena är att göra en reglering i lagstiftningen,
              där man säger att man ska anställa soldater under en treårsperiod
              som föregås av en sexmånaders samträning och en efterföljande
              yrkesväxlingsperiod. Det skulle innebära cirka sju års anställning.
              Det andra förslaget är att man i kollektivavtal mellan parterna
              sluter en överenskommelse om någon form av avslut, så att det
              inte ska vara ett livstidsyrke att vara officerare. Motivet för
              detta skulle vara just att Försvarsmakten är avvikande på arbetsmarknaden
              mot bakgrund av den specifika uppgift man har.
            </seg>
            <seg n="d23b3fa7">
              Jag kan hålla med om att Försvarsmaktens roll och uppgift är
              unik, men samtidigt finns det andra kategorier på arbetsmarknaden
              som är unika om man utgår från att man efter en viss ålder inte
              längre kan tillgodose de uppgifter som krävs i yrket. Jag tänker
              på polisen och räddningstjänsten. Det är tydligt att man har en
              gemensam lagstiftning för alla yrkeskategorier. I annat fall skulle
              vår arbetsmarknadslagstiftning krackelera, och det skulle skapas
              olika typer av lagstiftning för olika yrken.
            </seg>
            <seg n="1ce7ea4b">
              Det svar jag har fått från försvarsministern är lite av bådeoch.
              Jag respekterar att man i den process som nu pågår inte kan ge
              ett tydligt svar, men jag vill ändå få ytterligare förklarat för
              mig hur försvarsministern ser just på den typ av förslag som Försvarsmakten
              nu kommer med när det gäller att ge officerare en särställning
              i förhållande till den arbetsmarknadslagstiftning som finns.
            </seg>
          </u>
          <note type="speaker" n="f47a47d7">
            Anf. 18 Försvarsminister MIKAEL ODENBERG (m):
          </note>
          <u who="Q719015" xml:id="i-540e26d605c3af8a-8" n="20442525">
            <seg n="b83921d2">
              Herr talman! I själva verket är det inte särskilt mycket bådeoch.
              Det är självklart att jag inte nu vill föregripa en beredning
              som pågår och besked som kommer att lämnas i budgetpropositionen.
              Men man behöver inte vara en Einstein för att i svaret se var
              jag står i frågorna. Jag är lika varm anhängare som Peter Jonsson
              av den svenska modellen.
            </seg>
            <seg n="d2ce2eb7">
              Jag är mindre bekymrad över att Försvarsmakten för fram alternativa
              tankar när det gäller personalförsörjningen och mer bekymrad över
              att trycksvärtan i budgetunderlaget knappt har hunnit torka innan
              Peter Jonsson framställer en interpellation. Jag tycker att man
              bör vara lite återhållsam, även om jag förstår det politiska nitet
              bakom. Det för en nackdel med sig om man redan när en myndighet
              beskriver problem och vägval i ett budgetunderlag sätter i gång
              att interpellera. Risken är ju då att man sänder signaler till
              myndigheterna att vara lite försiktiga med vad de skriver i sitt
              budgetunderlag.
            </seg>
            <seg n="17eb9281">
              Min attityd gentemot Försvarsmakten är precis den motsatta. Det
              är ju ingen hemlighet att man från Försvarsmaktens sida har velat
              föra upp en diskussion om att ha ett särskilt regelverk för officerarna
              kanske någon typ av 15-åriga anställningstider eller så. Det vore,
              precis som interpellanten säger, främmande för vår arbetsmarknadstradition.
              Men försvarsmaktsledningen, Högkvarteret, har ansett att det finns
              så mycket speciellt i verksamheten kraven på en vettig åldersstruktur
              och så vidare som gör att man borde ha särskilda anställningsformer.
            </seg>
            <seg n="daa3250a">
              Vi vet att dessa tankar finns, och jag vill inte försöka hålla
              tillbaka Försvarsmakten från att föra fram dem. Tvärtom vill jag,
              som jag skrev i interpellationssvaret, uppmuntra att man tydliggör
              de alternativ som Försvarsmakten ser. Det ger oss ett bättre beslutsunderlag
              och en mer transparent beslutsprocess. Sedan kommer vi att döma
              av detta i budgetpropositionen.
            </seg>
            <seg n="92540ecc">
              Det citat som jag har återgivit i interpellationssvaret ger en
              ganska tydlig vägledning om vad som är min utgångspunkt när vi
              ska omhänderta Försvarsmaktens framställning.
            </seg>
          </u>
          <note type="speaker" n="c7cfd0f0">
            Anf. 19 PETER JONSSON (s):
          </note>
          <u who="Q5891935" xml:id="i-c7e79af19e53c1e8-1" n="c5e7fb88">
            <seg n="03e2efcf">
              Herr talman! Tack för svaret, försvarsministern!
            </seg>
            <seg n="c46129af">
              Jag blir lite orolig över den ställning som försvarsministern
              nu intar. Det kan vara positivt att man under ett års tid i alliansen
              så att säga har vänt skutan och numera liksom vi socialdemokrater
              tycker att den svenska arbetsmarknadslagstiftningen är bra.
            </seg>
            <seg n="741018ea">
              I en fyrpartimotion från allianspartierna för bara ett år sedan
              skrev ni så här: Det är också nödvändigt att finna nya former
              för anställning av yrkesofficerare. Alla ser inte längre officersyrket
              som ett livstidsyrke. Behovet av administration och förvaltning
              i insatsförsvaret är mindre än i det mobiliserande invasionsförsvaret.
              Det relativa behovet av äldre officerare blir därmed mindre och
              basen för rekrytering blir allt smalare. Detta gör att förutsättningar
              för yrkesväxling bör byggas in redan i utbildningen genom samordning
              med andra utbildningsvägar. Därför måste det även bli möjligt
              med direktrekrytering till officersyrket.
            </seg>
            <seg n="3b3c3cee">
              Möjligheten att arbeta för försvaret med olika uppgifter under
              en begränsad period bör också finnas. Visstidsanställning och
              kontraktsanställning för såväl officerare som soldater och sjömän
              är nya former som dels skapar flexibilitet, dels kan göra anställningar
              i försvaret mer attraktiva. Internationella insatser och krav
              på samtränade förband med hög kvalitet och insatsberedskap gör
              det också nödvändigt att kunna tillämpa tidsbegränsade anställningar.
            </seg>
            <seg n="ac3a62f1">
              Det här skrev ni för ett år sedan i alliansens motion, och det
              stämmer ju inte med den bild som försvarsministern nu redogör
              för i interpellationsdebatten. Men jag hoppas naturligtvis, som
              jag sade, att en förändring har skett när det gäller synen på
              detta. I så fall skulle den motion som ni skrev för ett år sedan
              egentligen inte stämma med dagens utgångspunkt. Och då pekar jag
              inte på att man inte behöver ta ställning till det budgetförslag
              som nu ligger. Det budgetförslag som nu ligger är ju egentligen
              delvis en kopia av er egen motion när det gäller just personalbehovet
              och resursbehovet och inriktningen när det gäller på vilket sätt
              man ska kunna lösa framtidens behov.
            </seg>
            <seg n="4a455f75">
              Jag tror däremot att det viktigaste nu är att de båda parterna
              får sätta sig vid förhandlingsbordet och ta en diskussion om hur
              man ska kunna lösa det framtida behovet av officerare och deras
              utveckling. Men det gäller också tryggheten för den enskilde officeraren
              när personen i fråga eventuellt ska göra utrikestjänstgöring eller
              vara med i utbildningsplattformarnas uppbyggnad här i vårt inrikesförsvar.
            </seg>
            <seg n="5e5f1c58">
              Jag menar att det, om man ska vara med om detta och vara med
              om den utveckling som sker och ställa sig bakom den utvecklingsprocess
              som pågår, krävs att man har en trygg och säker anställning. Men
              det krävs också att man på något sätt vet att man eventuellt i
              framtiden måste ha en yrkesväxling för att gå ut i det civila
              livet, för att få ett annat yrke. Det ska vara kopplat till just
              förståelsen för den process som pågår. Men den diskussionen och
              den inriktningen bör inte lagföras, utan det ska finnas en diskussion
              mellan två parter.
            </seg>
            <seg n="a2a5b6a4">
              Det känns, som sagt var, som att försvarsministerns första svar
              i interpellationsdebatten och just det som jag nu pekar på i alliansens
              motion för ett år sedan inte riktigt hänger ihop. Min förhoppning
              är just att alliansen har ändrat inställning när det gäller hur
              man ska hantera officerarnas trygghetssituation i framtiden.
            </seg>
          </u>
          <note type="speaker" n="5b6df293">
            Anf. 20 Försvarsminister MIKAEL ODENBERG (m):
          </note>
          <u who="Q719015" xml:id="i-540e26d605c3af8a-9" n="20442525">
            <seg n="64234c7b">
              Herr talman! Interpellationssvaret är ju kristallklart i den
              meningen att det inte är något påhitt från min sida så där på
              fri hand, utan när jag avger det interpellationssvaret gör jag
              det på regeringens vägnar.
            </seg>
            <seg n="43fc9ffa">
              Nu tror jag att vi är rätt överens om att det finns en del speciell
              problematik förknippad med strukturen på den fast anställda personalen
              i Försvarsmakten som förstås ytterligare förstärks av den väldigt
              snabba omställning som har genomförts från det gamla invasionsförsvaret
              till det moderna mer slimmade insatsförsvaret. Och vi har en ålderssammansättning
              som inte är alldeles idealisk, om jag får uttrycka det så.
            </seg>
            <seg n="fd2ef6b8">
              Det som gör att jag inte bryter ihop i pessimism inför förutsättningarna
              att lösa det här är att officersyrket faktiskt inte ens i dag
              är ett livstidsyrke. Erfarenheterna visar att ca 40 procent av
              yrkesofficerarna slutar före 35 års ålder och att cirka hälften
              har slutat vid 40 års ålder. När det förhåller sig på det sättet
              blir det ju en illustration av att det kanske inte finns ett särskilt
              stort behov av långa tidsbegränsade kontrakt.
            </seg>
            <seg n="40e69cda">
              Från en mer ekonomisk utgångspunkt tror jag inte heller att särskilt
              mycket vore vunnet. Man kan ju leka med tanken att vi skulle frångå
              den svenska arbetsmarknadspolitiska traditionen och för just den
              här yrkeskategorin införa till exempel 15-åriga kontrakt. Det
              låter sig ju inte göras gratis, utan det är klart att personalen
              då i motsvarande mån måste kompenseras ekonomiskt. Jag är inte
              övertygad om att det blir billigare än de olika typer av karriärväxlingslösningar
              som man nu använder för att stimulera personal att söka sig över
              till en civil karriär. Man har gjort det som ett inslag i den
              omställning som Försvarsmakten har genomgått.
            </seg>
            <seg n="748561c4">
              Samtidigt är det bra, återigen, att frågorna kommer upp till
              ytan och att de problematiseras. Det har också den tidigare majoriteten
              i försvarsutskottet tyckt. I samband med försvarsbeslutet skrev
              majoriteten: Det är möjligt att en utveckling av tidsbegränsade
              anställningsformer därvid vore en fördel. Liksom regeringen anser
              utskottet att Försvarsmakten tillsammans med Arbetsgivarverket
              och arbetstagarorganisationerna bör fortsätta analysen av denna
              fråga, som bör hållas åtskild från det nu omedelbara problemet
              att minska personalen.
            </seg>
            <seg n="2748fc03">
              I ett annat betänkande, 2005/06:FöU5, skrev utskottet: Representanter
              för Försvarsmakten har inför utskottet redovisat pågående arbete
              med personalförsörjningsfrågorna. Utskottet har fått information
              om att det övervägs förändrade utbildnings- och anställningsformer
              för yrkes- och reservofficerarna. Utskottet anser att denna översyn
              är mycket viktig och angelägen.
            </seg>
            <seg n="3d8c72a0">
              Problematiken har alltså funnits där hela tiden. Min ambition
              är att vi ska försöka föra hela frågan ett stycke framåt genom
              att tydliggöra de alternativ som står till buds och att i höstens
              budgetproposition döma av det som ska vara vår, så att säga, handlingslinje.
            </seg>
          </u>
          <note type="speaker" n="33cd3761">
            Anf. 21 PETER JONSSON (s):
          </note>
          <u who="Q5891935" xml:id="i-c7e79af19e53c1e8-2" n="c5e7fb88">
            <seg n="a52dbe55">
              Herr talman! Tack för svaret! När det gäller den tidigare inriktningen
              av Försvarsmakten var det ett beslut som bereddes utifrån Försvarsberedningens
              rapport, men vi var också i princip ganska överens om försvarets
              inriktning på flertalet områden. Det enda som vi kanske hade lite
              skilda uppfattningar om gällde de ekonomiska resurserna för internationella
              insatser.
            </seg>
            <seg n="7c63754d">
              Det är naturligtvis ett sådant underlag som jag har eftersträvat
              som försvarspolitiker jag tror också att försvarsministern gör
              det. Det handlar om att det blir ganska breda överenskommelser.
              När det gäller det här viktiga området, att utbilda våra kvinnor
              och män till soldater och officerare, är det viktigt att man har
              en öppen dialog.
            </seg>
            <seg n="2f6af0fd">
              Och jag känner att jag har blivit något klarare över försvarsministerns
              syn när det gäller den svenska arbetsmarknadsmodellen kopplad
              till just officerarnas situation. Jag hoppas också att det är
              en tydlig signal till Officersförbundet, som fortfarande förhandlar
              om sina ekonomiska förutsättningar de är inte i land med sitt
              avtal. Det är självklart så som försvarsministern säger. Skulle
              det visa sig att signalerna kom tydligt från Försvarsdepartementet,
              försvarsministern och Försvarsmakten om att man nu skulle förändra
              arbetsmarknadslagstiftningen och skapa en otryggare tillvaro måste
              detta självklart vara en del i deras förhandlingsstrategi.
            </seg>
            <seg n="69761411">
              Men jag uppfattar det ändå som tydligt att försvarsministern
              och jag som interpellant från Socialdemokraterna är ganska överens
              om inriktningen.
            </seg>
            <seg n="9641bef4">
              Jag har en sista fråga. Låt oss tänka oss att man ändå skulle
              komma fram till att man skulle ha någon form av 15-årig kontraktsanställning
              i Försvarsmakten. Då skulle det utifrån Försvarsmakten vara en
              specifik arbetsuppgift, en specifik arbetsmarknad som det handlar
              om. Vilka andra områden ser i så fall försvarsministern skulle
              likna Försvarsmaktens, så att säga, arbetsmarknadsområde? Vilka
              andra yrkesgrupper skulle i så fall komma på tal, om det skulle
              visa sig att man nu eventuellt skulle följa något av förslagen
              från Försvarsmakten?
            </seg>
          </u>
          <note type="speaker" n="3142c097">
            Anf. 22 Försvarsminister MIKAEL ODENBERG (m):
          </note>
          <u who="Q719015" xml:id="i-540e26d605c3af8a-10" n="20442525">
            <seg n="21957029">
              Herr talman! Den avslutande frågan var något hypotetisk, för
              att till och med göra ett understatement.
            </seg>
            <seg n="dd5accdd">
              Jag har generellt sett över huvud taget svårt att identifiera
              samhällsområden där den traditionella modellen med förhandlingar
              mellan två parter och uppgörelser mellan två parter inte fungerar.
              Jag tycker att det är en arbetsmarknadspolitisk modell som i huvudsak
              har visat sig framgångsrik. Jag tycker också att de avtal som
              har träffats på försvarsområdet låt vara att det fortfarande finns
              en del olösta problem inte ger vid handen något annat än att förhandlingsvägen
              är en bra väg, även på det här området.
            </seg>
          </u>
          <note n="59350359">
            Överläggningen var härmed avslutad.
          </note>
          <note n="9d6aadc5">
            8 § Svar på interpellationerna 2006/07:446 och 452 om Försvarsmakten
            och försämringar för föreningslivet
          </note>
          <note type="speaker" n="d5464767">
            Anf. 23 Försvarsminister MIKAEL ODENBERG (m):
          </note>
          <u who="Q719015" xml:id="i-540e26d605c3af8a-11" n="20442525">
            <seg n="46aa08f3">
              Herr talman! Monica Green har i interpellation 2006/07:446 frågat
              mig om jag avser att vidta några åtgärder med anledning av att
              Försvarsmakten nu har en mer stram hållning till att låna ut mark
              och kanske även byggnader till föreningsverksamhet samt om jag
              avser att verka för en mindre stram hållning från Försvarsmaktens
              sida när det gäller frivilligorganisationerna inom försvaret så
              att inte även dessa kommer att drabbas av en stramare hållning.
            </seg>
            <seg n="be8a2abf">
              Monica Green har vidare i interpellation 2006/07:452 frågat mig
              om jag avser att vidta några åtgärder med anledning av Försvarsmaktens
              missförstånd som leder till försämringar för föreningslivet.
            </seg>
            <seg n="0baa1290">
              Jag besvarar interpellationerna i ett sammanhang.
            </seg>
            <seg n="7ec04bc2">
              Herr talman! Det är alldeles korrekt att Försvarsmakten har blivit
              betydligt mer restriktiv med att låna ut övnings- och skjutfält
              till idrottsrörelsen. För detta kan Monica Green tacka de socialdemokratiska
              regeringar som först tillsatte utredningen om Försvarsmaktens
              stöd till andra myndigheter m.m. (dir. 2000:87) och sedan fastställde
              den nya förordningen (2002:375) om Försvarsmaktens stöd till civil
              verksamhet.
            </seg>
            <seg n="f4cee9bd">
              När det gäller enskilda, som till exempel idrottsföreningar,
              stadgar den här socialdemokratiska förordningen att stöd endast
              får ges om verksamheten är av intresse för samhället. I förordningens
              förarbeten, det vill säga i den nyss nämnda utredningen, anges
              uttryckligen olika typer av idrottsarrangemang som exempel på
              verksamhet där det ter sig tveksamt om det verkligen föreligger
              något samhällsintresse .
            </seg>
            <seg n="11341a96">
              För egen del har jag på denna punkt en helt annan uppfattning
              än utredningen. Jag menar dessutom att det även med nu gällande
              förordning är fullt möjligt för Försvarsmakten att lämna stöd
              till viss idrottsverksamhet. I ett svar på interpellation 2006/07:115
              av Sven Bergström från Centerpartiet angående samarbetet mellan
              idrottsrörelsen och Försvarsmakten framhöll jag också att jag
              utgår från att Försvarsmakten kommer att använda sig av det utrymme
              som trots allt finns .
            </seg>
            <seg n="73455dc1">
              Enligt vad jag har erfarit delar Försvarsmakten min bedömning
              att förordningens krav på samhällsintresse inte medför något generellt
              hinder för stöd till idrottsrörelsen. Försvarsmakten anser också
              att idrottslig verksamhet är viktig av många skäl. Man ser därför
              fortlöpande över sin tillämpning av den här stödförordningen.
            </seg>
            <seg n="5c95ccb0">
              Jag kommer fortsättningsvis att följa hur stödförordningen tillämpas.
              Med detta konstaterande anser jag mig ha besvarat de två interpellationerna.
            </seg>
          </u>
          <note type="speaker" n="70aeb9c5">
            Anf. 24 MONICA GREEN (s):
          </note>
          <u who="Q3358763" xml:id="i-af0fafbb0f2bac09-0" n="b493134d">
            <seg n="40c757f1">
              Herr talman! Jag tackar för interpellationssvaret. Det verkar
              som om vi har samma uppfattning. Den politiska majoriteten i landet
              har samma uppfattning som oppositionen, som jag representerar
              vid det här tillfället, och även Försvarsmakten har samma uppfattning,
              nämligen att den här förordningen inte innebär att man behöver
              vara så restriktiv som Försvarsmakten nu har blivit. Om vi nu
              är så överens det tycker jag är bra, jag tar inte bollen som du
              sparkade ut om att allt skulle vara sossarnas fel gäller det att
              se vad vi ska göra nu. Om alla tre parter till och med, oppositionen,
              majoriteten och Försvarsmakten, har samma uppfattning att den
              här förordningen inte behöver innebära restriktioner frågar jag
              försvarsministern: Vad avser du att göra för att det ska gå lättare
              för föreningslivet att få låna mark även fortsättningsvis?
            </seg>
            <seg n="f9378056">
              Anledningen till att jag ställde två interpellationer var att
              jag fick vetskap om det här genom Nisse Sandberg som har skrivit
              till dig och som är med i FMCK i Skövde. FMCK har ju en jättestor
              utbildningsverksamhet för barn och ungdomar från 4 till 20 års
              ålder. De har nu fått besked att de inte ska få fortsätta. Försvaret
              vill inte låna ut sin mark på det som vi kallar Kråkberget hemma
              i Skövde. De har kört där så länge. Marken är redan använd. Varje
              lördag har de träning. De har också tävlingar för att kunna finansiera
              sin verksamhet. Jag skulle så gärna vilja att vi kan ge Nisse
              ett besked här i dag att de ska få fortsätta med sin verksamhet,
              att FMCK ska kunna fortsätta att utbilda barn och ungdomar i den
              här så viktiga verksamheten.
            </seg>
            <seg n="f6bf766e">
              Det var skälet till att jag skrev den ena interpellationen. Den
              andra interpellationen är något större. Det är därför jag hade
              velat ha två debatter. Den handlar om föreningslivets möjligheter
              över huvud taget att låna mark och logement. Det handlar om MTB
              Vättern, ett långlopp i Motala som skulle ha haft sitt tioårsjubileum
              i år. 1 2002 100 anmälda brukar vara med och cykla. De har nu
              fått ställa in sin cykeltävling. Det handlar också om fotbollsklubbar.
              Det handlar om handbollsklubbar som inte längre kan ordna cuper
              för att de inte får låna de logement som de alltid tidigare har
              fått låna. Det handlar också om orienteringsklubbar och, som jag
              har nämnt, motorcykelföreningar, både FMCK och enduro men också
              jeepklubbar och andra.
            </seg>
            <seg n="696fb6ac">
              Föreningslivet är viktigt för samhället. Det fostrar barn och
              ungdomar och ger en bra bild av vuxenlivet, att man får hjälpa
              varandra och stötta varandra. Det är pedagogiskt rätt att barn
              och ungdomar är med i föreningslivet. Därför är det viktigt att
              också Försvarsmakten tar sitt ansvar nu och ser till så att föreningslivet
              kan fortsätta med en så bred verksamhet som man har lyckats bygga
              upp. Det vore synd om handbollscuper och fotbollscuper skulle
              få ställas in för att man inte kan hysa så många människor i en
              och samma stad längre. Därför vill jag att försvarsministern här
              i dag ger ett positivt besked till alla de föreningarna.
            </seg>
          </u>
          <note type="speaker" n="6be90076">
            Anf. 25 Försvarsminister MIKAEL ODENBERG (m):
          </note>
          <u who="Q719015" xml:id="i-540e26d605c3af8a-12" n="20442525">
            <seg n="827ebc80">
              Herr talman! Monica Green sade något om att jag skickade iväg
              en boll om att det här var sossarnas fel. Jag ska inte alls utesluta
              att min partitillhörighet kan göra att jag reflexmässigt ibland
              reagerar så, men i just det här fallet är det dessutom alldeles
              sant. Det är inte jag som har hittat på den här stödförordningen
              som Försvarsmakten nu tillämpar. Det är inte heller så att Försvarsmakten
              och Högkvarteret i största allmänhet har gett sig sjutton på att
              jävlas med idrottsrörelsen. De har läst förordningen som den socialdemokratiska
              regeringen antog 2002. Det tog lite tid, men så småningom sade
              deras jurister på Högkvarteret: Ni kan inte fortsätta att låna
              ut marken, för regeringen har beslutat om den här förordningen
              och Försvarsmakten måste rätta sig efter lagarna.
            </seg>
            <seg n="8c97c45e">
              Då lade Försvarsmakten om. Då fick jag en interpellation och
              sade att jag inte tycker att det här är bra. Jag tycker att det
              är väldigt värdefullt om Försvarsmakten kan samverka med idrottsrörelsen.
              Jag tror i och för sig inte heller att den gamla regeringen när
              den tog den här förordningen var ute efter att klämma åt idrottsrörelsen.
              Låt gå för att alla är överens nu i dag, i alla fall idrottsrörelsen,
              interpellanten och jag.
            </seg>
            <seg n="43064c63">
              Då finns det två sätt att lösa det här. Man kan göra som Monica
              Green föreslog i Dagens Nyheter nu under helgen där de skrev om
              lille Nisse. Jag ska lyfta på luren, ringa till överbefälhavaren
              och säga: Nu, general, får du skärpa dig! Så här kan vi inte ha
              det. Nu får du sätta i gång och låna ut förläggningar och mark!
              Så här kan vi inte ha det.
            </seg>
            <seg n="48dcfd17">
              Då kommer Monica Green eller någon annan att skriva en anmälan
              till konstitutionsutskottet. Sedan kommer jag att bli prickad
              i konstitutionsutskottet för att jag har ägnat mig åt det som
              på vardagssvenska brukar kallas för ministerstyre, det vill säga
              att jag har lagt mig i en myndighets myndighetsutövning. Därför
              är Monica Greens råd i Dagens Nyheter till mig ett väldigt dåligt
              råd.
            </seg>
            <seg n="378e3a9b">
              Det andra alternativet är att göra som jag gör, nämligen stå
              här i riksdagen och i ett svar till interpellanten Sven Bergström
              i december säga att enligt min uppfattning ger den här förordningen
              ett handlingsutrymme för Försvarsmakten som man inte fullt ut
              har använt sig av. Man har enligt min mening fäst för stor vikt
              vid förarbetena, det vill säga en mening som står i den utredning
              som låg till grund för förordningen. Det tycker jag är en väl
              rigid uttolkning. Jag tycker att det är förordningstexten som
              måste vara överordnad och utredningstexten underordnad, inte tvärtom.
              Jag har varit rätt tydlig med att detta är min hållning. Jag har
              också förmedlat det till Riksidrottsförbundet och företrädare
              för några motororganisationer som jag har träffat.
            </seg>
            <seg n="e9ddcb1c">
              Men återigen: Det är Försvarsmakten som ägnar sig åt myndighetsutövningen
              och som tillämpar förordningen. Det är därför jag avslutar mitt
              interpellationssvar till Monica Green med att jag avser att följa
              denna fråga. I det ligger att om Försvarsmaktens tolkning av förordningen
              fortsätter att vara sådan att det är tvärstopp för ideella organisationer
              att få tillgång till övningsområden är jag öppen för att ta upp
              en diskussion om att ändra den förordning som den socialdemokratiska
              regeringen fattade beslut om 2002. Men där är vi inte än.
            </seg>
          </u>
          <note type="speaker" n="940e9be5">
            Anf. 26 MONICA GREEN (s):
          </note>
          <u who="Q3358763" xml:id="i-af0fafbb0f2bac09-1" n="b493134d">
            <seg n="eefbf34e">
              Herr talman! Jag förstår att du gärna vill skylla på sossarna,
              trots att du själv sedan fortsätter med att säga att det är jurister
              på Försvarshögkvarteret som har övertolkat förordningen eller
              har tolkat den hårdare än vad som egentligen står, att man har
              vägt in förarbetena och en fundering hos utredaren om idrottsverksamheten
              och så vidare. I själva verket är det ju så att förordningen innehåller
              dessa möjligheter. Man behöver inte ha den här restriktivare hållningen.
            </seg>
            <seg n="0ee8e86e">
              Jag hörde vad ministern sade, att det är juristerna som har tolkat
              så hårt och att man kanske kan överväga att förändra och mildra
              den tolkningen. Det vore ju förödande för föreningslivet om man
              på Försvarsmakten har gjort en så stram tolkning för föreningsverksamheten
              i det här landet att det inte ska gå att ordna handbollscuper
              i Skövde eller Östersund eller cykeltävlingar i Motala eller var
              som helst i landet.
            </seg>
            <seg n="efca1b67">
              Jag tycker att det är beklagligt, och jag sätter mitt hopp till
              dig, Mikael Odenberg, som är försvarsminister i dag. För mig får
              du vidta vilka åtgärder du vill, bara du löser detta. Antingen
              genom att varje dag i interpellationssvar stå här och säga att
              det borde vara en annan tolkning eller genom att lyfta luren.
              Du får göra den bedömningen själv, bara du löser det. Det är upp
              till dig som försvarsminister att hitta de lösningar som går att
              hitta.
            </seg>
            <seg n="085da40e">
              När det gäller föreningslivet, FMCK och enduroklubbar runt om
              i landet måste de få fortsätta. De har en väldigt bra verksamhet
              för våra ungdomar runt om i landet, och jag vill ännu en gång
              framhålla den pedagogiska vikten av föreningslivet och hur viktigt
              det är för barn och ungdomar att få chansen att vara med i en
              förening. Det är inte dessa ungdomar som hamnar utanför i samhället
              sedan, inte många av dem i alla fall. De har fått delta i ett
              sammanhang.
            </seg>
            <seg n="1bda374c">
              Här kan du som försvarsminister göra en jättestor insats och
              se till att lösa den problematik som tyvärr har uppkommit med
              Försvarsmaktens strängare hållning.
            </seg>
          </u>
          <note type="speaker" n="c466f799">
            Anf. 27 Försvarsminister MIKAEL ODENBERG (m):
          </note>
          <u who="Q719015" xml:id="i-540e26d605c3af8a-13" n="20442525">
            <seg n="66196c98">
              Herr talman! Avslutningsvis vill jag vara väldigt tydlig med
              att det är myndigheterna som ägnar sig åt myndighetsutövning.
              Det är Försvarsmakten som med den rådgivning som står dem till
              buds fattar beslut. Jag kan för egen del anse att en myndighet
              har gjort förarbeten till huvudsak och förordningstext till bisak,
              men jag har ett antal medarbetare från departementet som sitter
              och hoppar otåligt där borta, eftersom de tycker att jag redan
              har gett mig ut alldeles för långt i författningstolkningar här
              i riksdagen.
            </seg>
            <seg n="3aca359f">
              Men med detta sagt: Det är Försvarsmakten som ska tillämpa den
              förordning som den dåvarande socialdemokratiska regeringen fattade
              beslut om. Jag hoppas att Försvarsmakten efter lite funderande
              kommer fram till ungefär samma slutsats som jag har kommit fram
              till, nämligen att förordningstexten trots allt ger ett visst
              utrymme. Men det återstår att se.
            </seg>
            <seg n="2886137a">
              Det är därför jag säger att Monica Green gör alldeles rätt i
              att fästa allt sitt hopp till mig. Om det skulle vara så att det
              beslut som den socialdemokratiska regeringen fattade 2002 långsiktigt
              visar sig ge dessa väldigt negativa konsekvenser ska jag naturligtvis
              se till att leva upp till interpellantens förväntningar genom
              att initiera en författningsändring. Det är trots allt det beslut
              som fattades då som i dag gör att Nisse inte får köra sin enduro.
              Jag hoppas att det ska bli möjligt i framtiden.
            </seg>
          </u>
          <note type="speaker" n="74b14f3f">
            Anf. 28 MONICA GREEN (s):
          </note>
          <u who="Q3358763" xml:id="i-af0fafbb0f2bac09-2" n="b493134d">
            <seg n="da61bb5a">
              Herr talman! Jag får alltså ordet en gång till. Jättebra! Jag
              fick för mig att det var det sista inlägget.
            </seg>
            <seg n="fa7d12df">
              Jag märker att du återigen vill skylla på den socialdemokratiska
              regeringen, men jag försöker nu hitta möjligheterna. Jag vet att
              den förra, socialdemokratiska regeringen definitivt inte ville
              att det skulle vara en så här stram hållning. Jag vet det. Och
              jag vet att den förra, socialdemokratiska regeringen ville att
              föreningslivet skulle blomstra i hela landet, såväl inom idrottsrörelsen
              som i föreningslivet för barn och ungdomar. Det vet jag, och det
              kan jag informera Mikael Odenberg om ifall han inte visste det.
            </seg>
            <seg n="7dcb8f5f">
              Om nu några jurister på Försvarsmakten har tolkat förarbetet
              och inte förordningen på ett hårdare sätt är det ju inte den socialdemokratiska
              regeringens fel. Oavsett hur det ligger till så är det du som
              är försvarsminister nu, och det är därför jag ber dig att lösa
              den här frågan för våra barns och ungdomars skull och för att
              vi ska ha ett bra och fungerande föreningsliv även i fortsättningen.
            </seg>
            <seg n="ea8c3789">
              Jag vill att det ska kunna finnas både tävlingar och träningar
              på försvarets mark och att försvaret ser sin nya roll i att kunna
              vara med i en sådan samhällsnyttig verksamhet som föreningslivet
              faktiskt är. Många olika typer av föreningar bidrar till ett bra
              klimat i samhället, och det är därför som jag nu hoppas att försvarsministern
              kan göra någonting åt detta.
            </seg>
          </u>
          <note type="speaker" n="01b58410">
            Anf. 29 Försvarsminister MIKAEL ODENBERG (m):
          </note>
          <u who="Q719015" xml:id="i-540e26d605c3af8a-14" n="20442525">
            <seg n="676635fb">
              Herr talman! Jag vidgår att jag är beredd att tro Monica Green
              när hon säger att sakernas tillstånd inte avsågs av den dåvarande
              regeringen när man fattade beslut om förordningen. Det får mer
              betraktas som en olycklig konsekvens som man då inte förutsåg.
            </seg>
            <seg n="a581ee52">
              Icke desto mindre är det förordningsbeslutet som den socialdemokratiska
              regeringen fattade 2002 som i dag ger oss problem, men jag avser
              att lösa det problemet, herr talman.
            </seg>
          </u>
          <note n="59350359">
            Överläggningen var härmed avslutad.
          </note>
          <note n="1a204e47">
            9 § Svar på interpellation 2006/07:333 om flyktingskap från Afrikas
            horn
          </note>
          <note type="speaker" n="e11f1708">
            Anf. 30 Statsrådet TOBIAS BILLSTRÖM (m):
          </note>
          <u who="unknown" xml:id="i-b0cd2b1597d7c362-0" n="89fe5d0a">
            <seg n="651885af">
              Herr talman! Kalle Larsson har frågat mig vilka åtgärder jag
              avser att vidta för att säkerställa att hanteringen vad gäller
              skydd av asylsökande från Eritrea, Somalia respektive Etiopien
              ska vara i överensstämmelse med våra konventionsåtaganden.
            </seg>
            <seg n="04f85428">
              Regeringen delar Kalle Larssons oro över situationen för mänskliga
              rättigheter på Afrikas horn. Ytterligare information finns bland
              annat att hämta i Utrikesdepartementets årliga rapporter om mänskliga
              rättigheter avseende dessa länder.
            </seg>
          </u>
          <note n="67943b75">
            En enig riksdag beslutade år 2005 om en ny instans- och processordning
            för utlänningsärenden. Den 31 mars 2006 trädde en ny utlänningslag
            i kraft.
          </note>
          <u who="unknown" xml:id="i-8fdf596775a9151e-0" n="89fe5d0a">
            <seg n="87ef9977">
              Den nya utlänningslagen innehåller en definition av begreppet
              flykting som motsvarar definitionen i flyktingkonventionen. Den
              som är flykting har enligt utlänningslagen rätt till uppehållstillstånd
              i Sverige om inte synnerliga skäl talar mot att ett uppehållstillstånd
              beviljas. Enligt utlänningslagen finns ett absolut förbud att
              sända någon till ett land där han eller hon riskerar att straffas
              med döden eller att utsättas för kroppsstraff, tortyr eller annan
              omänsklig eller förnedrande behandling eller bestraffning. Detta
              förbud överensstämmer med Sveriges åtaganden enligt bland annat
              FN:s konvention mot tortyr med mera.
            </seg>
            <seg n="0a8086db">
              I Sverige har vi oberoende domstolar och myndigheter. Detta innebär
              att Migrationsverket, migrationsdomstolarna och Migrationsöverdomstolen
              självständigt ska pröva ärenden och mål enligt utlänningslagen
              i likhet med vad som gäller generellt för domstolar och myndigheter.
              Någon möjlighet att överlämna ärenden till regeringen för vägledning
              om utlänningslagens tillämpning finns inte längre. I Migrationsverkets
              och domstolarnas prövning av enskilda ärenden och mål ingår i
              förekommande fall att bedöma om den asylsökande är att anse som
              flykting eller riskerar att utsättas för tortyr vid ett återsändande
              till hemlandet.
            </seg>
            <seg n="d34e03cb">
              Enligt den nya utlänningslagen gäller en processordning där praxis
              ska utvecklas av Migrationsöverdomstolen. Regeringen får inte
              påverka Migrationsverkets och domstolarnas rättstillämpning. Jag
              kan som minister inte heller uttala mig om hur Migrationsverket
              eller domstolarna har löst sitt uppdrag i det enskilda fallet.
            </seg>
            <seg n="e727aea1">
              Jag vill försäkra Kalle Larsson om att jag kommer att följa hur
              praxis utvecklas i migrationsdomstolarna. Den utvärdering av reformen
              som jag avser att föreslå får också utvisa om det finns något
              behov av åtgärder.
            </seg>
          </u>
          <note type="speaker" n="7adb3356">
            Anf. 31 KALLE LARSSON (v):
          </note>
          <u who="Q5937876" xml:id="i-47356ab2939e4a1a-0" n="f3fc3cb0">
            <seg n="32186da6">
              Herr talman! När jag öppnade dokumentet med ministerns svar var
              jag lite förhoppningsfull. Ministern hade ändå vid flera tillfällen
              de senaste veckorna avstått från att ta chansen till en vanlig
              hederlig mediedebatt, som många gånger är själva livsluften för
              en politiker, med hänvisning till att det var i dag vi skulle
              avgöra många av de flyktingspolitiska frågorna.
            </seg>
            <seg n="068d01f4">
              Jag ser fortfarande fram mot en sådan debatt. Men ministerns
              skriftliga svar som han nu har läst upp ger snarare vid handen
              att debatt ska undvikas nästan till vilket pris som helst.
            </seg>
            <seg n="9fe12291">
              Herr talman! Bakgrunden till den debatt som vi nu för om flyktingar
              från Afrikas horn är situationen i de länder som jag har valt
              att beskriva. Vi vet att regionen är en av världens fattigaste,
              att samtliga länder präglas av interna och gränsöverskridande
              konflikter. De länder som jag tar upp Eritrea, Etiopien och Somalia
              är alla länder varifrån människor tvingas fly för att söka skydd
              bland annat i Sverige. Det som jag i dag vill att vi diskuterar
              här i riksdagens kammare är hur Sverige bemöter de människor som
              befinner sig på flykt.
            </seg>
            <seg n="a7e1cd7a">
              Jag ska inleda med att tala om Eritrea där regimen sedan 2001
              har utövat alltmer auktoritära metoder mot den interna oppositionen
              gripanden av oppositionella journalister, kraftiga ingrepp mot
              pressfriheten och demokratiska och mänskliga rättigheter. Det
              är inte bara Dawit Isaak som har fått känna av hur regimen agerar
              mot oliktänkande och kritiker. Det är många andra också. Men Migrationsverket
              avslog ändå i december en ansökan om att ställa in avvisningen
              av en eritreansk man. Detta skulle faktiskt kunna få till följd
              att Sverige är det enda land i världen, såvitt jag vet, som i
              nuläget verkställer avvisningar av eritreaner som fått avslag.
            </seg>
            <seg n="a32617d7">
              När det gäller Somalia har situationen där varit orolig under
              mycket lång tid. Men oroligheterna har accelererat genom den av
              Etiopien genomförda och av USA understödda folkrättsvidriga invasionen
              och ockupationen som har skett under de senaste månaderna. Också
              här säger UNHCR i ett beslut från 2004 att inga somaliska flyktingar
              bör skickas tillbaka. Ändå gör Migrationsverket i dag bedömningen
              att man visst har möjlighet att göra det.
            </seg>
            <seg n="839d6c2d">
              Etiopien är ett land som inte minst efter valen 2005, då man
              avbröt röstsammanräkningen därför att den gick den sittande regimen
              emot, lider av bristande demokratiskt styre, omfattande massarresteringar
              och kränkningar av de mänskliga rättigheterna.
            </seg>
            <seg n="e88e4f45">
              Jag har noterat i migrationsministerns svar att han radar upp
              en mängd självklarheter, till exempel att vi har en ny utlänningslag,
              som jag personligen har varit med om att utarbeta i den kommitté
              som föregrep själva riksdagsprocessen, och att vi har oberoende
              domstolar och myndigheter.
            </seg>
            <seg n="78f6aa28">
              Men jag skulle nog ändå vilja försöka få lite tydligare svar
              från ministern. Det måste ju ändå finnas ett nationellt politiskt
              ansvar för i vilken utsträckning, på vilket sätt och i vilken
              grad som Sverige lever upp till de internationella förpliktelser
              som man har undertecknat.
            </seg>
            <seg n="8b4eb90e">
              Här har vi på en rad punkter beträffande dessa tre länder exempel
              på att människor sänds tillbaka i strid med de konventioner som
              Sverige har undertecknat. Att då som Tobias Billström gör bara
              i allmänhet hänvisa till domstolsprövning och till att han som
              minister ingenting kan göra räcker faktiskt inte, utan jag kräver
              nu svar.
            </seg>
          </u>
          <note type="speaker" n="9b6d4156">
            Anf. 32 Statsrådet TOBIAS BILLSTRÖM (m):
          </note>
          <u who="unknown" xml:id="i-24eed2eebafe88e2-0" n="89fe5d0a">
            <seg n="63b927ff">
              Herr talman! Den politiska instabiliteten och fattigdomen i länderna
              på Afrikas horn har bidragit till bristande respekt för de mänskliga
              rättigheterna. Det framgår tydligt av Utrikesdepartementets årliga
              rapporter om mänskliga rättigheter. Där finns för övrigt mer information
              att hämta om situationen i respektive land.
            </seg>
            <seg n="48ca2035">
              Regeringen följer noga händelseutvecklingen i samtliga länder.
              Vi stöder till exempel fredsprocessen i Somalia och fokuserar
              på demokrati och mänskliga rättigheter i vårt regionala utvecklingssamarbete.
            </seg>
            <seg n="934a88ad">
              Men med utgångspunkt i Kalle Larssons interpellation, och han
              räknade själv upp åtminstone ett fall, är det ganska intressant
              att konstatera att han själv medger att vi har en ny utlänningslag,
              en utlänningslag som är konstruerad på ett sådant sätt att jag
              som statsråd är förhindrad att uttala någon bedömning av hur Migrationsverket
              och domstolarna löser sina uppgifter i de enskilda ärendena avseende
              eritreanska, somaliska eller etiopiska asylsökande.
            </seg>
            <seg n="af235fce">
              Det är vidare oklart på vilket underlag som Kalle Larsson har
              dragit slutsatser om praxis i ärendet, med mera, då det ännu inte
              finns några vägledande beslut från Migrationsöverdomstolen avseende
              Eritrea, Etiopien eller Somalia. Det är också utifrån det statistiska
              underlag som finns tillgängligt omöjligt att säga om bifallsfrekvensen
              avseende asylsökande från de aktuella länderna är lägre än den
              andel som enligt utlänningslagen borde ha fått stanna.
            </seg>
            <seg n="e90e43c8">
              I den nya utlänningslagen skiljs de olika grunderna för uppehållstillstånd
              åt mycket tydligare än vad som var fallet tidigare. Skyddsgrunderna
              får helt enkelt en mer framträdande plats. Och i den nya lagen
              betonas också att det är behovet av skydd som ska vara i fokus
              vid prövningen av en asylsökandes ärende.
            </seg>
            <seg n="6730b105">
              När man har konstaterat detta måste man också återvända till
              det som är utgångspunkten för interpellationen, det vill säga
              att det är Migrationsverket och migrationsdomstolarna som prövar
              om förutsättningarna i de enskilda fallen är uppfyllda för att
              den enskilde ska anses omfattas av skyddsbestämmelserna. Migrationsöverdomstolen
              har numera ansvar för att genom sina prejudicerande avgöranden
              styra praxis. Detta var någonting som vi fattade beslut om i den
              här kammaren i mycket bred politisk enighet, alltså att vi skulle
              ha denna ordning och att vi inte skulle ha ett system som med
              den gamla ordningen där det var Utlänningsnämnden som bakom stängda
              dörrar fattade beslut om vem som fick lov att stanna och vem som
              inte fick lov att göra det. Processen skulle bli mer transparent.
              Det skulle bli mycket tydligare, enklare och klarare för den som
              ville följa utvecklingen av praxis att göra så.
            </seg>
            <seg n="f43bc1fe">
              Men då finns det också, Kalle Larsson, lite problem med den här
              interpellationen och även övriga interpellationer, nämligen att
              också de riksdagsledamöter som var med och fattade detta beslut
              om ändringar i utlänningslagen måste inse vad detta har fått för
              konsekvenser. Regeringen kan inte längre få ärenden överlämnade
              för vägledande beslut och har därmed inte heller någon praxisbildande
              roll. Regeringen eller enskilda statsråd kan och får därmed inte
              heller påverka myndigheternas beslut i de enskilda fallen.
            </seg>
            <seg n="cfdf6827">
              Ändå är detta inte första gången som jag i denna kammare har
              en debatt med Kalle Larsson där han inte riktigt tycks vilja inse
              och förstå att den ordning som vi nu har ser annorlunda ut än
              den gamla ordningen. Och det gör mig uppriktigt sagt lite bekymrad.
              Jag har ingenting emot att komma till kammaren, jag är dessutom
              full av respekt inför kammaren i så måtto att jag tycker att de
              debatter som vi ska ha i det svenska samhället om dessa frågor
              snarare ska äga rum här än i medierna. Men jag blir bekymrad när
              jag hör Kalle Larsson på denna punkt.
            </seg>
          </u>
          <note type="speaker" n="07608d07">
            Anf. 33 KALLE LARSSON (v):
          </note>
          <u who="Q5937876" xml:id="i-47356ab2939e4a1a-1" n="f3fc3cb0">
            <seg n="61be080e">
              Herr talman! Det som jag i dag säger är att människor inte bör
              sändas tillbaka till krigets Somalia. Om det gör migrationsministern
              bekymrad får det stå för honom. Det som jag i dag säger är att
              ingen bör avvisas till Eritrea och till det politiska och rättsliga
              kaos som råder där. Om det gör migrationsministern bekymrad får
              också den bedömningen stå för honom. Och det som jag säger är
              att ingen bör återsändas till Etiopien, ett land som i dag saknar
              rimliga och rättsliga traditioner och där politisk demokrati i
              praktiken är avskaffad. Om det gör migrationsministern bekymrad
              så får det stå för honom.
            </seg>
            <seg n="723fa69a">
              Men jag var inte helt oförberedd på att vi skulle hamna i den
              här situationen. Jag är fullt ut medveten om att man i de enskilda
              fallen notera det som migrationsministern sade inte från kammarens
              sida och inte från regeringens sida vare sig får uttala sig, ge
              riktlinjer eller direktiv. Men det är inte heller nödvändigtvis
              det som jag föreslår.
            </seg>
            <seg n="e4f70dc5">
              Jag har under förmiddagen tagit fram ett litet papper, ett dokument,
              som jag tänkte överlämna till migrationsministern. Jag kallar
              det för 13 sätt att vara migrationsminister och samtidigt ha en
              åsikt, eller kortfattat: tips från coachen. Det handlar nämligen
              om att man mycket väl som migrationsminister här i riksdagens
              talarstol eller på annat sätt kan ha åsikter om den politiska
              utvecklingen i ett land och om flyktingars situation och samtidigt
              ändå inte klampa in på de områden som vi har avgränsat för andra
              instanser. Man kan medge att det finns problem, eller att det
              kan finnas problem, med verksamheter och inriktning. Man kan,
              för att ta några av dessa exempel, göra generella uttalanden om
              situationen i berörda länder. Man kan göra uttalanden om situationen
              för flyktingar från vissa berörda länder, både i Sverige och om
              de skulle avvisas. Man kan hänvisa till internationella intressenter
              och organisationer som har en mer eller mindre långtgående och
              klar uppfattning om läget. Man kan om man så önskar införa en
              ny lagstiftning och därmed nya förarbeten och ny praxis. Man kan
              använda regleringsbrev som redskap för att ge signaler och uppdrag,
              utbildningssatsningar av personal på Migrationsverket eller i
              domstolar och genomföra myndighetsdialog med berörda myndigheter.
              Man kan satsa pengar eller genom skrivningar i vårbudget eller
              budgetproposition påverka inriktningen inom respektive myndighet.
            </seg>
            <seg n="d05f5a0b">
              Alla dessa saker har jag under de år jag ändå varit ledamot av
              Sveriges riksdag förstått är fullt möjliga att göra, om den politiska
              viljan finns. Det är kanske ändå där det brister. Låt mig gärna
              bli motbevisad på den punkten!
            </seg>
            <seg n="986067b4">
              Om de kommande årens flyktingpolitiska debatt här i kammaren
              ska handla om att företrädare för den politiska majoriteten, om
              att regeringsföreträdaren Tobias Billström som flyktingminister,
              säger att man lite allmänt tycker si eller så och inte har några
              åsikter som har någon som helst relevans för det som interpellanten
              har frågat om, då tror jag att vi då blir ett politiskt samtal
              fattigare.
            </seg>
            <seg n="0331b4cc">
              Måhända är det så att Tobias Billström och jag inte vid något
              tillfälle, i alla fall inte ofta, kommer att komma överens om
              vilka insatser eller förslag som behövs. Men hur den politiska
              debatt vi för om att människor faktiskt tvingas fly från vissa
              länder och om hur Sverige ska uppfylla de internationella konventioner
              som vi har undertecknat för att ge människor skydd ska kunna föras
              måste vi ändå kunna resonera om.
            </seg>
            <seg n="067a2072">
              Jag vill alltså därför överlämna det dokument som jag här håller
              i. Det går bra att ta kopior också för dem som gör de skriftliga
              underlagen för svaren. Därmed har ni alla inför kommande debatter
              ett litet papper att utgå från.
            </seg>
          </u>
          <note type="speaker" n="f2210948">
            Anf. 34 Statsrådet TOBIAS BILLSTRÖM (m):
          </note>
          <u who="unknown" xml:id="i-b0cd2b1597d7c362-1" n="89fe5d0a">
            <seg n="ab8b990d">
              Herr talman! Jag tar givetvis emot Kalle Larssons lista. Men
              jag är inte helt säker på att han är medveten om de små, om ens
              några, möjligheter som finns när det gäller att tillämpa de olika
              sakerna på listan. Åtminstone blev jag, som jag tidigare sade,
              lite bekymrad när jag lyssnade på framställningen.
            </seg>
            <seg n="19cdd65c">
              Om vi är överens i denna kammare, vilket jag utgår från att vi
              är eftersom jag än så länge inte har hört några invändningar uttalas
              från talarstolen, om att den nya utlänningslagens principer ska
              ligga fast, det vill säga att regeringen inte ingriper i praxisbildningen
              och inte ingriper i enskilda ärenden märk väl att jag separerar
              dessa två för att Kalle Larsson ska förstå att det inte är någon
              sammanblandning från min sida förstår jag inte varför vi gång
              på gång hamnar i en diskussion som ändå tycks peka i riktning
              mot att Kalle Larsson vill ha diskussioner om praxisutvecklingen.
            </seg>
            <seg n="13276926">
              Om man nu bestämmer sig för linjen det har vi gjort efter moget
              övervägande och efter mycket ingående diskussioner här i riksdagen
              och ute i det offentliga samhället att politikerna ska ta ett
              steg tillbaka och till domstolar överlåta ansvaret för att bedöma
              huruvida människor har skyddsskäl eller inte, hur kommer det sig
              då att Kalle Larsson ändå kommer hit med listor?
            </seg>
          </u>
          <note n="146cf3e5">
            Titta på punkten någonstans i mitten det var 13 punkter; jag
            tror att det var punkt 7 om att införa en ny lagstiftning och
            därmed nya förarbeten och ny praxis! Lyssna på de sista orden
            nya förarbeten och ny praxis!
          </note>
          <u who="unknown" xml:id="i-8fdf596775a9151e-1" n="89fe5d0a">
            <seg n="6d2c9abf">
              Vi vill inte att praxis ska slås fast i denna kammare. Vi vill
              inte heller att praxis ska slås fast på ett regeringssammanträde.
              Vi vill ju att praxis ska formas i domstolarna. Varför kommer
              Kalle Larsson då hit med den här typen av förslag? Jag tycker
              att det är märkligt.
            </seg>
            <seg n="c7f785af">
              Jag tycker också att det är lustigt att Kalle Larsson vill ha
              utrikespolitiska diskussioner med mig. Jag är migrationsminister.
              Om det gäller diskussioner om Sveriges arbete med att förbättra
              de demokratiska insatserna i Somalia eller om det gäller fredsprocesser
              eller motsvarande är det kanske snarare Carl Bildt eller Gunilla
              Carlsson, som ju är utrikesminister respektive biståndsminister,
              som ska interpelleras. Jag har ingen möjlighet att uttala mig
              på deras områden.
            </seg>
            <seg n="3102403b">
              Nu står vi, Kalle Larsson, i begrepp att ta några viktiga och
              angelägna steg i riktning mot en genomgång av resultatet av den
              reform som riksdagen beslutat om. Det ska göras en utvärdering.
              Utvärderingen av den nya instans- och processordningen i utlänningsärenden
              får utvisa om det finns något vidare behov av åtgärder.
            </seg>
            <seg n="ec9a8dc9">
              En åsikt om enskilda länder kan man förvisso ha. Men när det
              gäller den fråga som vi diskuterar här och nu tycker jag alltjämt
              att det finns goda grunder för att slå vakt om ordningen att politiker
              inte är de som bestämmer och beslutar hur detta med skyddsgrunderna
              ska tillämpas. Det ska ske via domstolarna. Dessa kan i sin tur
              inhämta sina dokument och sin information från olika intresseorganisationer
              och från våra respektive beskickningar och ambassader ute i världen.
              Det sker också; det tror jag att Kalle Larsson är medveten om.
            </seg>
            <seg n="ba0c6cd5">
              Men för den skull är det inte så att vi i denna kammare när vi
              diskuterar dessa frågor ska stå här och göra en bedömning av trovärdigheten
              i respektive dokument. Det anser jag ska ske i den ordning som
              vi har lagt fast.
            </seg>
            <seg n="3784dcc3">
              Avslutningsvis gäller det de åtgärder som jag, helt i enlighet
              med Kalle Larssons fråga, vidtar för att säkerställa att hanteringen
              av asylsökande från länderna på Afrikas horn är i överensstämmelse
              med Sveriges konventionsåtaganden. Ja, så som bestämmelserna avseende
              flyktingar och skyddsbehövande i övrigt samt avseende verkställighetshinder
              är utformade är utlänningslagen i full överensstämmelse med Sveriges
              åtagande enligt flyktingkonventionen, artikel 3 i FN:s tortyrkonvention
              och artikel 3 i Europakonventionen.
            </seg>
          </u>
          <note type="speaker" n="1b2a3d44">
            Anf. 35 KALLE LARSSON (v):
          </note>
          <u who="Q5937876" xml:id="i-47356ab2939e4a1a-2" n="f3fc3cb0">
            <seg n="c09c3ec3">
              Herr talman! Låt mig till att börja med lugna Tobias Billström
              på punkten om debatter med andra ministrar! Jag har tagit sådana
              debatter och kommer att behöva ta dem igen.
            </seg>
            <seg n="635fbe91">
              Det är klart att man måste se sambandet mellan vad som händer
              i andra länder i världen och varför människor flyr. De sakerna
              hänger så att säga ihop.
            </seg>
            <seg n="095b2849">
              Jag har i dag inte valt att debattera svensk vapenhandel med
              migrationsministern, vilket hade varit fullt möjligt. Svenska
              vapen är ju involverade i en mängd konflikter från vilka människor
              sedan tvingas fly till Sverige. Vi tar, ska vi säga, ett mycket
              begränsat ansvar för människors verkliga skyddsbehov. Jag har
              alltså avstått från den debatten. Den tar jag med en annan minister.
              Men jag tycker, om jag ska ge ministern ett uns av beröm här,
              att det finns antydningar om det i ministerns interpellationssvar.
            </seg>
            <seg n="e5df4864">
              Det är just där som det resonemang som nu förs blir lite märkligt.
              Om man inte vill ha någon åsikt alls, varför då över huvud skriva
              att regeringen delar min oro över situationen för mänskliga rättigheter
              på Afrikas horn? Finns inte här, med den logik som vi just hört
              framföras, risken att man föreskriver hur Migrationsverket eller
              domstolar bör använda den lagstiftning som finns?
            </seg>
            <seg n="8a27c614">
              Poängen är just att det går att föra politiska resonemang, att
              det går att göra politiska bedömningar. Jag märker att migrationsministern
              inte är beredd att göra ytterligare något sådant utöver de oerhört
              vaga beskrivningar som här finns. Det betyder att migrationsministern
              inte är intresserad av att på något av de 13 sätt som jag har
              föreslagit ge signaler om att människor inte bör återsändas till
              Eritrea, till Etiopien eller till Somalia eller av att ens liksom
              antyda något ytterligare av problem med en sådan utveckling.
            </seg>
            <seg n="801b3039">
              Jag tror att de förslag som jag nu har presenterat på min lista
              tips från coachen är fullt förenliga med en politisk debatt i
              denna kammare och med att vara migrationsminister och samtidigt
              ha en åsikt.
            </seg>
          </u>
          <note type="speaker" n="17d752f7">
            Anf. 36 Statsrådet TOBIAS BILLSTRÖM (m):
          </note>
          <u who="unknown" xml:id="i-24eed2eebafe88e2-1" n="89fe5d0a">
            <seg n="a3a30a66">
              Herr talman! Att det råder ett politiskt instabilt läge i ett
              land är inte detsamma som att alla människor som kommer från det
              landet och söker asyl är berättigade till asyl. Prövningen sker
              alltid med utgångspunkt i situationen och förhållandena i det
              enskilda fallet. Det vet Kalle Larsson.
            </seg>
            <seg n="5f42ca72">
              Den nya instans- och processordningen för utlännings- och medborgarskapsärenden
              som riksdagen beslutat om är kanske den största reformen som någonsin
              genomförts inom migrationsområdet och en av de största reformerna
              under det senaste halvseklet inom domstolsväsendet.
            </seg>
            <seg n="036f1bfc">
              Som jag tidigare sagt är det naturligt för en så stor reform
              att en utvärdering görs. Inom kort kommer jag att föreslå regeringen
              att besluta om direktiv för en sådan utredning och i anslutning
              till detta utse en utredare.
            </seg>
            <seg n="965d89f3">
              Jag återkommer till interpellantens huvudfråga. Det är ännu för
              tidigt att dra bestämda slutsatser när det gäller hur den nya
              ordningen och den nya utlänningslagen som helhet kommer att fungera
              i olika avseenden. Det kommer att vara fallet även efter det år
              som man kan räkna med att utredningen tar.
            </seg>
            <seg n="f87b27c7">
              Det är dock viktigt att redan nu samla erfarenheterna, inte minst
              från berörda domstolar, och att analysera dem. Det behövs för
              att få underlag för överväganden om vilka förändringar som eventuellt
              kan behöva göras och för den allmänna migrationspolitiska debatt
              som under alla omständigheter kommer att föras. Den debatten,
              herr talman, är faktiskt i viss utsträckning redan inledd i medier
              och i riksdagen. Vi kommer säkert att ha anledning att komma tillbaka
              till den.
            </seg>
            <seg n="2e0bd519">
              Men att diskutera enskilda fall eller att jag som migrationsminister
              för en allmän utrikespolitisk debatt om enskilda länder är inte
              något som jag bedömer som fruktbart. Vi måste överlåta på domstolarna
              att sköta sitt jobb i det här avseendet, och jag måste överlåta
              på mina statsrådskolleger att hantera sina respektive ansvarsområden.
            </seg>
          </u>
          <note n="59350359">
            Överläggningen var härmed avslutad.
          </note>
          <note n="d69640c6">
            10 § Svar på interpellation 2006/07:353 om asylsökande från Irak
          </note>
          <note type="speaker" n="b7fa4e7b">
            Anf. 37 Statsrådet TOBIAS BILLSTRÖM (m):
          </note>
          <u who="unknown" xml:id="i-24eed2eebafe88e2-2" n="89fe5d0a">
            <seg n="e7246853">
              Herr talman! Kalle Larsson har ställt fem frågor till mig. Vilka
              åtgärder avser jag att vidta för att
            </seg>
            <seg n="c9bc75e1">
              Regeringen har inte den roll som Kalle Larssons första fråga
              tycks förutsätta. Det är Migrationsverket och, vid överklagande,
              migrationsdomstolarna som självständigt har att pröva asylansökningar
              och bedöma alla relevanta omständigheter. Migrationsöverdomstolen
              har i egenskap av högsta instans ansvaret för praxisbildningen
              på området.
            </seg>
            <seg n="4b57c162">
              Mot bakgrund av ovan vill jag ändå framhålla att det föreligger
              ett absolut förbud mot att avvisa eller utvisa en person om han
              eller hon riskerar tortyr, dödsstraff, kroppsstraff eller annan
              omänsklig eller förnedrande behandling eller bestraffning vid
              ett återvändande till hemlandet. Enligt utlänningslagen är en
              person att anse som flykting om han eller hon riskerar förföljelse
              på grund av ras, nationalitet, religiös eller politisk uppfattning
              eller på grund av kön, sexuell läggning eller annan tillhörighet
              till viss samhällsgrupp. Den som känner välgrundad fruktan för
              till exempel dödsstraff eller kroppsstraff har rätt till uppehållstillstånd
              som skyddsbehövande i övrigt.
            </seg>
            <seg n="91030417">
              Sverige ger för 2007 ett basstöd till UNHCR på 534 miljoner kronor.
              Som svar på en appell av UNHCR har i januari i år 15 miljoner
              kronor av medlen för oförutsedda behov avsatts för stöd till UNHCR:s
              arbete i Irak och i grannländerna. Jag har uppmanat EU-kommissionen
              och EU:s övriga medlemsstater att på liknande sätt stödja UNHCR:s
              verksamhet. Genom att stödet i första hand ges till UNHCR bör
              sannolikheten vara minimerad för att stödet leder till avsteg
              från organisationens egna rekommendationer beträffande återvändande
              av irakier till Iraks grannländer.
            </seg>
            <seg n="0f412550">
              Vad gäller de irakiska S-passen har jag har svårt att inse att
              användandet av säkrare identitetshandlingar i sig skulle ha något
              samband med hur man i ett asylärende tillämpar utlänningslagens
              bestämmelser om skyddsbehov. Om det som Kalle Larsson uppenbarligen
              befarar skulle finnas något sådant samband, vill jag påminna om
              vad jag ovan sagt om gällande ordning för asylärenden. Regeringen
              har ingen roll för att utforma praxis.
            </seg>
            <seg n="6cf6bde3">
              Beträffande EU:s massflyktsdirektiv är förhållandena för närvarande
              inte sådana att de utgör grund för ett beslut om att tillämpa
              direktivet. Däremot finns det, som jag har framhållit för EU-kommissionen
              och övriga medlemsstater, anledning att noga följa utvecklingen
              och att vidta åtgärder som svarar mot den humanitära katastrofen
              med miljoner människor som tvingats lämna sina hemorter i Irak.
              Det rör sig om sådana åtgärder som att stödja UNHCR:s verksamhet
              i Irak och dess närregion. Detta slag av åtgärder är samtidigt
              ägnade att förebygga en utveckling mot en massflyktssituation
              för irakier inom EU. Jag följer fortlöpande utvecklingen och fortsätter
              att verka för internationella insatser. Senast har jag haft tillfälle
              till detta vid den internationella konferens om den irakiska flyktingsituationen
              som UNHCR anordnade i Genève den 1718 april.
            </seg>
            <seg n="909e9f51">
              Vad gäller mottagandet i kommunerna har statsrådet Nyamko Sabuni,
              som ansvarar för denna fråga inom regeringen, den 13 mars i år
              besvarat interpellationerna 2006/07:283, 284 och 292. Med utgångspunkt
              i hennes svar vill jag framföra följande.
            </seg>
            <seg n="f296e5ae">
              Det är ett nationellt ansvar att de personer som på grund av
              skyddsbehov eller andra skäl i samband med en asylansökan får
              uppehållstillstånd ges bra förutsättningar för en snabb etablering
              i det svenska samhället. Det är viktigt att alla kommuner medverkar.
              Det bör inte lagstiftas om skyldighet för kommunerna i detta hänseende.
              Däremot behöver incitamenten för att påskynda etableringen på
              arbetsmarknaden förstärkas, bland annat i syfte att främja en
              spridning av boendet till fler kommuner. Det ökade antalet personer
              i mottagandet kommer att innebära fortsatta utmaningar för kommunerna.
              Vad gäller den statliga ersättningen till kommunerna har schablonersättningen
              per individ år 2007 höjts med mer än vad som motsvarar kostnadsutvecklingen.
            </seg>
          </u>
          <note type="speaker" n="b893c5f1">
            Anf. 38 KALLE LARSSON (v):
          </note>
          <u who="Q5937876" xml:id="i-47356ab2939e4a1a-3" n="f3fc3cb0">
            <seg n="c4923e8d">
              Herr talman! När jag för nästan två månader sedan lämnade in
              den här interpellationen för besvarande kunde jag redan då konstatera
              att situationen i Irak var värre än någonsin. Jag ska inte be
              migrationsministern kommentera USA:s folkrättsvidriga ockupation
              och behovet av att den omedelbart upphör. Den debatten är tagen
              med utrikesminister Carl Bildt, men det är ändå bakgrunden till
              den situation vi i dag ser där tusentals människor varje dag lämnar
              Irak och antingen beger sig på intern flykt inom landet eller
              flyr framför allt till grannländerna. Man ska veta att av den
              oerhört omfattande flyktinggrupp som just nu finns av irakier
              stannar 95 procent kvar i Mellanöstern. Bara ungefär 5 procent
              söker sig någon annanstans.
            </seg>
            <seg n="e3f3ed27">
              Skälet till det här är i huvudsak den ockupation som USA har
              inlett. Det vi i dag diskuterar är i första hand hur det här allvarliga
              orosläget påverkar människors möjligheter att sändas tillbaka
              eller att i stället söka en fristad i Sverige.
            </seg>
            <seg n="d9f7e480">
              Jag tror att man ska vara tydlig på några punkter. Det finns
              inget stöd i UNHCR:s rekommendationer för att sända människor
              tillbaka tvångsmässigt, vare sig till södra, centrala eller norra
              delen av Irak. Tvärtom är det tydligt att utan mycket tydliga
              riktlinjer för vad som i så fall bör gälla ska ingen tvångsmässigt
              återsändas.
            </seg>
            <seg n="21948730">
              Det här är bakgrunden till de frågor som jag har ställt. I dag
              väntar 1 400 personer, kurder, på att få beslut om huruvida man
              ska återsändas eller inte till den norra delen av Irak, irakiska
              Kurdistan. Det är beslut som inte kommer att kunna verkställas,
              det är så situationen i dag ser ut.
            </seg>
            <seg n="159eff09">
              Om någon vecka kommer en ny rapport från FN:s flyktingkommissariat
              UNHCR. Det är väl knappast någon stor och problematisk gissningslek
              att säga att den med största sannolikhet kommer att visa att säkerhetsläget
              fortsatt är mycket akut. Det problem som finns att återsända människor
              till norra delen av Irak, irakiska Kurdistan, är att det är där
              som de allra flesta internflyktingar faktiskt befinner sig.
            </seg>
            <seg n="603ccaa3">
              Jag har ställt de här frågorna, väl medveten om att svaret skulle
              låta ungefär som det gjorde, för att ändå få en diskussion med
              migrationsministern om hur Sverige uppfyller de internationella
              förpliktelser som vi har undertecknat. Jag tror nämligen att man
              återigen måste kunna föra en politisk diskussion om dessa frågor.
              Jag tror att även om vi är överens om den nya processordning som
              vi har tolkar vi resultatet olika. Om migrationsministern nu,
              medan han väntar på sin tur, läser igenom de tips, de 13 förslag
              som jag tidigare lämnade över för hur man kan vara migrationsminister
              och ändå ha en åsikt kanske han kan hitta något ytterligare i
              dessa som är möjligt att använda.
            </seg>
            <seg n="9cf2c172">
              Jag ska säga att jag visserligen beklagar att migrationsministern
              inte vill ta ställning för en lagstiftning när det gäller kommunernas
              skyldighet att ta emot flyktingar. Det hade tydligt underlättat
              att säga att undertecknandet av flyktingkonventionen är hela nationens
              ansvar, varje kommuns ansvar. Men jag kommer att återkomma till
              den debatten med integrationsminister Nyamko Sabuni.
            </seg>
            <seg n="4283e6fb">
              Men skulle man ändå kunna få någon klarhet? Nu anger migrationsministern
              i sitt svar att man ger stöd till UNHCR. I vilken utsträckning
              är man beredd att lyssna när det gäller de riktlinjer som UNHCR
              också har utfäst?
            </seg>
          </u>
          <note type="speaker" n="305b215e">
            Anf. 39 Statsrådet TOBIAS BILLSTRÖM (m):
          </note>
          <u who="unknown" xml:id="i-24eed2eebafe88e2-3" n="89fe5d0a">
            <seg n="9573f54b">
              Herr talman! Den sista frågan först. UNHCR är ett väldigt viktigt
              organ. Sverige är i dagsläget tredje största bidragsgivaren i
              världen vad gäller stödet till UNHCR. Vi bedömer den här organisationen
              vara en av våra mest betydelsefulla samarbetspartner på det här
              området. Därav följer också att UNHCR:s rekommendationer och bedömningar
              är en allmänt viktig källa för bedömningar av Migrationsverket
              och migrationsdomstolarna, men de har ingen bindande verkan. Vad
              gäller Irak förefaller rekommendationerna och praxis huvudsakligen
              överensstämma, men vad gäller verkställigheten av avvisnings-
              och utvisningsbeslut kan det diskuteras vilken grad av överensstämmelse
              som råder. Till exempel uppmanar UNHCR stater att inte med tvång
              avvisa personer som inte kommer från detta område, det vill säga
              de norra delarna av Irak, som Kalle Larsson berörde. UNHCR uppmanar
              vidare staterna att se till att tvångsavvisningar koordineras
              med myndigheterna i området, det vill säga den kurdiska regionala
              regeringen KRG. Men UNHCR betonar också att det inte är lämpligt
              att omplacera en irakier från de centrala eller södra delarna
              av landet till de tre norra provinserna. Därför avråder UNHCR
              staterna från att återsända personer som inte kommer från de tre
              norra provinserna dit. Jag tycker att detta är svar på frågan
              hur vi tolkar UNHCR:s riktlinjer.
            </seg>
            <seg n="79d09493">
              På nytt, Kalle Larsson, ankommer det inte på medlem av regeringen
              att föra fram en uppfattning om hur praxis bör utformas. Detta
              gäller även frågan om vilket underlag som krävs för att avgöra
              ansökningarna. Den ordning som numera gäller för asylärenden innebär
              att ett säkerställande av en rättssäker prövning av asylansökningar
              genom överklagande kan ske genom domstol. Regeringen har ingen
              roll att ge vägledning om hur asylärenden ska prövas. Med detta
              sagt är det självklart att det finns en skillnad i säkerhetsläget
              mellan de södra, de centrala och de norra delarna, helt i enlighet
              med vad UNHCR själv har sagt.
            </seg>
            <seg n="b6c81cc9">
              Alla avgöranden som fattas kring dessa skyddsgrunder sker utifrån
              omständigheterna i det enskilda fallet. Prövningen har under senare
              tid lett till att det stora flertalet från södra och mellersta
              Irak fått permanent uppehållstillstånd på grund av skyddsbehov
              och oftast som skyddsbehövande i övrigt. En betydande andel har
              fått tillstånd på grund av undantagsregeln om synnerligen ömmande
              omständigheter.
            </seg>
            <seg n="5e4a2252">
              Vad gäller den femtedel av de irakiska asylsökande som kommer
              från den kurdiska regionen har enbart det förhållandet att en
              asylsökande kommer därifrån inte ansetts utgöra tillräcklig grund
              för uppehållstillstånd. I stor utsträckning avslås därför asylsansökningar
              från denna kategori sökande. Här får jag hänvisa till en dom i
              Migrationsöverdomstolen den 26 februari 2007 som har gett vägledning.
              Jag tycker att den är betydelsefull.
            </seg>
            <seg n="436987de">
              Som jag sade tidigare ligger ansvaret för bedömningarna i de
              enskilda fallen på Migrationsverket och domstolarna, och bedömningarna
              ska göras i förhållande till utlänningslagens bestämmelser som
              är utformade med hänsyn till Sveriges internationella förpliktelser.
            </seg>
            <seg n="d0cff09b">
              Sammanfattningsvis går därför UNHCR:s rekommendationer vad gäller
              personer från södra och mellersta Irak ut på att man ska pröva
              ansökningarna på ett välvilligt sätt. Den som inte erkänns som
              flykting bör få ett komplementärt skydd. Ingen irakier från södra
              och mellersta Irak bör återsändas med användande av tvångsmedel.
              Och man avråder, som jag sade, från att personer från södra och
              mellersta Irak återsänds till Irak för att ta sin tillflykt till
              den kurdiska regionen. När det gäller asylsökande från den kurdiska
              regionen är UNHCR:s råd att de bör få sina asylansökningar prövade
              utifrån de individuella omständigheterna.
            </seg>
          </u>
          <note type="speaker" n="69e177a9">
            Anf. 40 KALLE LARSSON (v):
          </note>
          <u who="Q5937876" xml:id="i-47356ab2939e4a1a-4" n="f3fc3cb0">
            <seg n="e25bfb1f">
              Herr talman! Jag får börja med att tacka Tobias Billström. Nu
              har han läst papperet, som jag lämnade över för en liten stund
              sedan, med tips på hur man kan agera, ha en politisk uppfattning
              och säga något om vad man tycker men ändå inte ge sig rakt in
              i den myndighetsutövning som andra har att utföra.
            </seg>
            <seg n="866d081b">
              Tips nr 6 handlar om att hänvisa till internationella intressenter
              och organisationer som har en mer eller mindre långtgående och
              klar åsikt om läget, och det var precis vad migrationsministern
              just gjorde. Genom de tydliga ställningstagandena, som jag i och
              för sig kommer att återkomma till tolkningen av, för UNHCR:s riktlinjer
              tar migrationsministern här i Sveriges riksdags kammare ändå ställning
              i flera av de kontroversiella frågor som just nu diskuteras. Det
              tycker jag att han gör rätt i. Jag tycker att det är riktigt av
              en minister att faktiskt kunna ha åsikter och kunna värdera den
              information som vi får från internationella organisationer. En
              annan internationell intressent som man kan vända sig till är
              Human Rights Watch, som mycket tydligt avfärdar möjligheten att
              återsända någon till vare sig de södra, centrala eller norra delarna
              av irakiska Kurdistan.
            </seg>
            <seg n="7336294d">
              Jag har nu fått ett klarläggande av migrationsministern av hur
              han ser på UNHCR:s riktlinjer, och det är där politik och juridik
              i någon mening möts. Det är bara det att de delvis är i strid
              med vad Migrationsöverdomstolen faktiskt har beslutat. Där finns
              ett beslut just nu som handlar om att man har återsänt en person
              till de centrala delarna av Irak, trots att UNHCR:s riktlinjer
              ser ut som de gör. Min uppfattning är att detta fordrar också
              en politisk diskussion. Det räcker inte att hänvisa till att domstolarna
              får sköta detta. Jag är glad att migrationsministern inser detta
              och är beredd att hänvisa till UNHCR och tydligt och klart säga
              att det måste vara dessa riktlinjer som gäller.
            </seg>
            <seg n="473f134e">
              KRG, den kurdiska regionala regeringen i irakiska Kurdistan i
              norra Irak, har vid flera tillfällen sagt till den svenska regeringen
              att man inte är beredd att ta emot de medborgare som Sverige vill
              sända tillbaka, så i praktiken råder verkställighetshinder. Vi
              kan alltså inte sända tillbaka någon till ett land eller en region
              som inte är beredd att ta emot de här personerna.
            </seg>
            <seg n="486ffe96">
              De beslut som nu under dagarna kommer att fattas om att eventuellt
              avvisa 1 400 kurder, som fått tillfälliga tillstånd enligt den
              tidigare tillfälliga asyllagen, till de norra delarna av Irak,
              irakiska Kurdistan, är ett slag i luften. De kommer ju i praktiken
              inte att kunna avvisas eftersom KRG mycket tydligt har sagt att
              man inte tänker ta emot dem. Det betyder att dessa människor lämnas
              i en mycket svår livssituation utan möjlighet att starta ett riktigt
              liv med full tillgång till alla samhällstjänster, utan möjlighet
              att söka arbete och skapa sig en vettig sysselsättning i Sverige.
              Ändå kan de inte återsändas till det land varifrån de har flytt.
              Det här är en olycklig situation som jag tycker att vi borde försöka
              komma till rätta med.
            </seg>
            <seg n="6db5ad11">
              Avslutningsvis tror jag och det kan vi eventuellt vara överens
              om att vi inte bara kan hänvisa till att vi ger stöd till UNHCR,
              att vi är sjysta ekonomiskt sett mot UNHCR, utan att vi också
              har möjlighet att ta ställning utifrån de riktlinjer man ger.
              Jag välkomnar detta besked från ministern, om jag nu inte har
              missförstått det och han i nästa inlägg tar tillbaka det mesta
              av det som han nyss har sagt. I så fall får väl var och en i efterhand
              i protokollet läsa vad som verkligen sades.
            </seg>
          </u>
          <note type="speaker" n="ea2604a1">
            Anf. 41 Statsrådet TOBIAS BILLSTRÖM (m):
          </note>
          <u who="unknown" xml:id="i-24eed2eebafe88e2-4" n="89fe5d0a">
            <seg n="52316179">
              Herr talman! Nej, jag repeterade ju UNHCR:s rekommendationer,
              kanske inte främst på grund av att de stod i Kalle Larssons papper
              det har jag bara hunnit ögna väldigt ytligt utan för att redogöra
              för hur denna organisation resonerar. Och dess bedömningar ska
              naturligtvis också, som jag sade, vägas in där så är tillämpligt
              i våra processer.
            </seg>
            <seg n="38944d2d">
              Som har konstaterats många gånger tidigare är den humanitära
              situationen för många irakiska flyktingar i grannländerna och
              internflyktingarna i Irak förtvivlad, och den förvärras dessutom
              snabbt. Situationen i den kurdiska regionen i norra Irak skiljer
              sig dess bättre på ett positivt sätt från helhetsbilden. Men de
              många irakier som sökt sig dit som internflyktingar utgör ytterst
              en påfrestning på regionens resurser.
            </seg>
            <seg n="054adc0a">
              Förhållandena är emellertid sådana att det i svensk asylpraxis
              inte generellt bedöms finnas skyddsbehov eller hinder för att
              återvända för den asylsökande som kommer från den kurdiska regionen.
              Det var uppenbarligen också slutsatsen i Migrationsöverdomstolens
              dom från den 26 februari, som även fastslår att det kan gälla
              även i fall där personen inte har sin hemort i den kurdiska regionen
              men där omständigheterna är motsvarande.
            </seg>
            <seg n="82c076c8">
              Det faktum att vi för närvarande inte har ett regelrätt återtagandeavtal
              med KRG innebär inte att ett sådant inte diskuteras. Den som läste
              Dagens Nyheter i dag är medveten om att detta förhandlingsarbete
              pågår. Vi anser naturligtvis från svensk sida att det är angeläget
              att ett enskilt land, oavsett om det sker på regional nivå eller
              på nationell nivå, får till stånd sådana avtal i så stor utsträckning
              som möjligt. Diskussionen med KRG:s representanter fortskrider
              alltså.
            </seg>
            <seg n="530cd3ff">
              Hur är då situationen för irakierna i Iraks grannländer? Jag
              besökte själv Iraks grannländer Syrien och Jordanien för ett par
              veckor sedan för att på plats skapa mig en bild av förhållandena
              och för att föra samtal såväl med regeringarna som med FN-organen
              och flyktingarna själva. Alla målade naturligtvis en mycket mörk
              bild av situationen. Tillgången till boende, skolgång samt hälsovård
              för irakierna är i grannländerna bristfällig. Detta i kombination
              med att irakierna inte har laglig status samt mycket få inkomstkällor
              innebär att den humanitära situationen kommer att förvärras i
              närtid.
            </seg>
            <seg n="55708042">
              UNHCR:s konferens om den humanitära situationen för flyktingar
              och internflyktingar med anledning av konflikten i Irak, som hölls
              i Genève i förra veckan, var därför oerhört viktig. Jag deltog
              själv för Sveriges del. Jag vill därför helt kort lyfta fram några
              punkter som det rådde bred enighet om vid konferensen i Genève.
            </seg>
            <seg n="1d680e20">
              Viktigast av allt var att den irakiska regeringen utlovade ett
              större ansvarstagande för såväl internflyktingar som flyktingar
              i regionen. Bred samsyn rådde också om att en överväldigande majoritet
              av irakierna måste ges möjlighet att återvända till sitt hemland
              för att kunna bygga upp det. Ett förbättrat säkerhetsläge i Irak
              är givetvis avgörande i detta hänseende, men detta var den slutsats
              som också UNHCR:s flyktingkommissarie Antonio Guterres lade fast.
              Därutöver finns det grupper av flyktingar som är särskilt sårbara
              och för vilka det krävs andra lösningar. Europeiska unionen skulle
              här kunna bistå med insatser såsom vidarebosättning i större skala.
            </seg>
            <seg n="6242cc6f">
              Resultatet av konferensen i Genève var mycket tillfredsställande.
              UNHCR har gjort en konstruktiv insats genom att samla det internationella
              samfundet och uppmärksamma denna allvarliga situation.
            </seg>
            <seg n="e4de1a12">
              Detta är viktigt när vi diskuterar denna fråga. Vi måste alla
              arbeta för att de människor som har tvingats fly och lämna sitt
              hemland får möjlighet att återvända tillbaka i närtid för att
              bygga upp det igen. I dag är ungefär 50 procent av Iraks läkarkår
              på flykt. Det är inte den bästa förutsättningen för en fungerande
              sjukvård i ett sårat land. Därav följer också att vi måste ha
              en strategi för detta.
            </seg>
          </u>
          <note type="speaker" n="7ba974c6">
            Anf. 42 KALLE LARSSON (v):
          </note>
          <u who="Q5937876" xml:id="i-47356ab2939e4a1a-5" n="f3fc3cb0">
            <seg n="0dac7fe6">
              Herr talman! Låt mig instämma i det sista. Det är klart att målet
              för varje nation, varje politiskt parti, varje minister och riksdagsledamot
              är att människor så snart det är möjligt ska kunna återvända till
              sina hemländer och börja bygga upp dessa.
            </seg>
            <seg n="120714c6">
              Det är därför som det är så fullständigt avgörande att man också
              inser vad grundorsaken till den stora flyktingkatastrof som vi
              just nu ser i Irak är. Då måste man också vara beredd att kritisera
              den olagliga ockupation som USA och dess allierade genomför och
              kräva ett omedelbart och villkorslöst tillbakadragande av de trupper
              som nu i strid med FN:s rekommendationer tvingar människor på
              flykt.
            </seg>
            <seg n="8112137a">
              Jag säger inte att det är hela svaret på varför situationen är
              orolig, men det är grundorsaken. Säger man A får man också säga
              B. Jag skulle välkomna om migrationsministern var beredd att göra
              det.
            </seg>
            <seg n="7bb8f19c">
              Det blir ändå inte riktigt begripligt att migrationsministern
              säger att man följer UNHCR:s riktlinjer att man inte ska återsända
              människor till södra eller centrala delarna av Irak att det är
              beskedet kan vi vara överens om när ministern sedan säger att
              man kan återsända människor till dessa delar också, om omständigheterna
              motsvarar att man levde och var bosatt i de norra delarna. Var
              går då gränsen egentligen? Är det alltså möjligt att återsända
              en person till södra eller centrala delarna av Irak trots att
              FN:s flyktingkommissariat, UNHCR, mycket tydligt ger besked om
              och anser att man inte ska kunna göra det?
            </seg>
            <seg n="34d05aff">
              Även när det gäller de norra delarna är det i dag i praktiken
              omöjligt att återsända någon på grund av att KRG, som har makten
              och ansvaret för säkerheten där, inte tar emot sina medborgare.
            </seg>
            <seg n="6fa85f4e">
              Vilket besked har migrationsministern till dem som riskerar avvisning
              till norra Irak och irakiska Kurdistan?
            </seg>
          </u>
          <note type="speaker" n="44968dc6">
            Anf. 43 Statsrådet TOBIAS BILLSTRÖM (m):
          </note>
          <u who="unknown" xml:id="i-24eed2eebafe88e2-5" n="89fe5d0a">
            <seg n="920dd0a7">
              Herr talman! Som jag sade tidigare innebär UNHCR:s rekommendationer
              vad gäller personer från södra och mellersta Irak att man ska
              pröva asylansökningar på ett välvilligt sätt. Man bör inte återsända
              dem med användande av tvångsmedel.
            </seg>
            <seg n="18428107">
              Vad beträffar de norra delarna är situationen annorlunda, och
              bedömningarna bör också rimligtvis vara annorlunda. Migrationsöverdomstolens
              dom pekar som sagt var i den riktningen.
            </seg>
            <seg n="91924df6">
              Det faktum att vi för närvarande inte har ett regelrätt återtagandeavtal
              med KRG eller med den irakiska staten som helhet är inte ett skäl
              att avstå från att fatta beslut i dessa frågor. Det bör vi likafullt
              fortsätta med. Endera dagen kommer ett sådant avtal att finnas.
              Jag är full av förhoppning att det kommer att ske i närtid, så
              snart förhandlingarna har avslutats.
            </seg>
            <seg n="84794c90">
              Det ligger i vårt intresse att arbeta för ett demokratiskt stabilt
              och sammanhållet Irak. Det är enda vägen framåt. Ett sådant Irak
              måste byggas på tolerans och samlevnad som accepteras av alla
              religiösa och nationella grupper. Det talas ibland om särskilda
              frizoner för olika minoriteter, men en sådan lösning skulle inte
              främja den utvecklingen.
            </seg>
            <seg n="23a38ecc">
              EU och Sverige stöder den irakiska regeringens deklarerade avsikt
              att skapa ett Irak där samtliga medborgare, oavsett etnisk bakgrund
              och religion, kan leva i säkerhet och få sina mänskliga rättigheter
              respekterade. Detta har jag själv tagit upp i samtal med den irakiska
              utrikesministern vid hans besök i Sverige för en tid sedan. Det
              är också den linje som Sverige driver. Där har vi en tydlig bäring
              på migrationsdiskussionen och migrationspolitikens inriktning.
              Det är vår förhoppning att detta ska leda framåt.
            </seg>
          </u>
          <note n="59350359">
            Överläggningen var härmed avslutad.
          </note>
          <note n="10aec0b1">
            11 § Svar på interpellation 2006/07:430 om orsaker till de stora
            skillnaderna i migrationsdomstolarnas dömande
          </note>
          <note type="speaker" n="8d1d39f4">
            Anf. 44 Statsrådet TOBIAS BILLSTRÖM (m):
          </note>
          <u who="unknown" xml:id="i-b0cd2b1597d7c362-2" n="89fe5d0a">
            <seg n="34bfb8ef">
              Herr talman! Kalle Larsson har frågat mig om jag är beredd att
              verka för åtgärder för att komma till rätta med svåra missförhållanden
              i migrationsdomstolarnas verksamhet.
            </seg>
          </u>
          <note n="4763d567">
            En enig riksdag beslutade om den nya instans- och processordningen
            för utlännings- och medborgarskapsärenden som infördes den 31
            mars 2006. Kalle Larsson uppger nu att statistiska skillnader
            i ändringsandelen finns mellan olika migrationsdomstolar samt
            att Migrationsöverdomstolen avgjort få ärenden i sak och huvudsakligen
            beviljat prövningstillstånd när det gäller processuella frågor.
            Vidare uppger Kalle Larsson att det även finns stora statistiska
            skillnader mellan olika migrationsdomstolar när det gäller förekomsten
            av muntlig förhandling och hur domstolen är sammansatt i målen.
          </note>
          <u who="unknown" xml:id="i-8fdf596775a9151e-2" n="89fe5d0a">
            <seg n="ee9f3695">
              Jag kommer inom kort att föreslå regeringen att besluta om direktiv
              för en utvärdering av reformen med en ny instans- och processordning.
              En utvärdering av en så stor reform är naturlig och förutskickades
              också i den proposition som låg till grund för riksdagens beslut.
              Jag har tidigare i denna kammare upplyst Kalle Larsson om att
              en utvärdering avses ske.
            </seg>
            <seg n="166f16f5">
              Låt oss avvakta resultatet av den utvärdering jag kommer att
              föreslå regeringen och sedan diskutera om och i så fall vilka
              förändringar som kan komma att behöva göras. För dagen kan jag
              bara konstatera att det saknas grund för de slutsatser Kalle Larsson
              dragit.
            </seg>
          </u>
          <note type="speaker" n="e77eed95">
            Anf. 45 KALLE LARSSON (v):
          </note>
          <u who="Q5937876" xml:id="i-47356ab2939e4a1a-6" n="f3fc3cb0">
            <seg n="885de93a">
              Herr talman! Överförandet av överprövningen av Migrationsverkets
              beslut från utlänningsnämnd till domstol var en viktig rättssäkerhetsreform.
              Den hade flera positiva drag. Man fick ett tydligt tvåpartsförfarande,
              man fick en ökad öppenhet, framför allt för den som berördes av
              ett beslut och dennes ombud, och man fick möjlighet till muntlig
              handläggning i betydligt större utsträckning än tidigare. Dessutom
              slapp man en rad beslut som utlänningsnämnden tidigare hade fattat
              som stod i strid med de internationella förpliktelser som Sverige
              hade undertecknat. Man kunde lämna den barlasten bakom sig. Så
              såg många av oss på den reform som nu är genomförd. I allt väsentligt
              är den beskrivningen fortfarande riktig.
            </seg>
            <seg n="a770f350">
              Man kan väl för kammarens protokoll ändå minnas att skälen till
              att detta blev verklighet var att Vänsterpartiet tillsammans med
              flera andra partier, ett efter ett skulle man kunna säga, så småningom
              tillsammans med en allmän opinion lyckades övertyga Moderaterna
              och i sista hand till och med Socialdemokraterna om att en sådan
              förändring var absolut nödvändig.
            </seg>
            <seg n="24100f1c">
              Jag är väl medveten om den förändring som har skett. Jag har
              själv förhandlat, både om hur övergången skulle gå till och om
              den nya utlänningslagen. Som en av representanterna för Vänsterpartiet
              såg jag dessutom till, om vi går över till migrationsministerns
              svar, att det skyndsamt skulle utvärderas hur reformen hade fungerat.
              Det är alltså ingen nyhet när migrationsministerns upplyser mig
              om att det ska komma direktiv för en utvärdering av reformen.
              Jag är egentligen lite besviken över att det inte har kunnat komma
              i gång ännu tidigare. Visst måste man först ha haft verksamhet
              en viss tid, men risken är nu att vi får leva två år med reformen
              innan migrationsministern är beredd att svara på några frågor
              eller ha åsikter om hur förbättringar skulle kunna ske.
            </seg>
            <seg n="d2943be3">
              Inte heller den här gången är jag särskilt överraskad över att
              migrationsministern egentligen inte vill säga så mycket om så
              mycket. Jag tror dock att tipsen från coachen kanske hade landat
              hos någon innan det skriftliga svaret gavs i dag, för nu gör migrationsministern
              en av de saker jag tipsade om. Tips nr 13 för hur man kan vara
              migrationsminister och samtidigt ha en åsikt var nämligen att
              genomföra en utvärdering av en specifik verksamhet med mer eller
              mindre öppna direktiv. Bra! Då kan det trots allt göras någonting.
            </seg>
            <seg n="8b791aff">
              Nu förutskickas en utredning. Det är väl utmärkt, men det betyder
              inte att man måste stanna där, utan man kan också ha mer eller
              mindre öppna direktiv. Man kan tydliggöra vad man anser vara problemen,
              vad man tycker behöver utvärderas särskilt noggrant. I stället
              anger migrationsministern i sitt svar att för dagen kan jag bara
              konstatera att det saknas grund för de slutsatser Kalle Larsson
              dragit. Jaha.
            </seg>
            <seg n="b234b586">
              Den formuleringen förvånar mig något, för vilka slutsatser är
              det jag har dragit? Jag har dragit slutsatsen att det finns olikheter
              i hur domarna utfallit. Jag har dragit slutsatsen att andelen
              bifall i asylärenden är 27 procent i Göteborg, 21 procent i Malmö
              och 16 procent i Helsingfors. Är det det som det saknas grund
              för? Jag har också dragit slutsatsen att det finns skillnader
              i muntligheten, alltså i hur ofta man får muntlig förhandling.
              Det får man i 40 procent av avvisnings- och utvisningsmålen i
              Malmö och Göteborg och i 20 procent i Helsingfors. Saknas det
              grund för det påståendet också? Eller saknas det möjligen grund
              för påståendet att skillnaderna i hur man väljer att använda lagstiftningen
              är, som jag säger, en katastrof för den enskildes rättssäkerhet?
            </seg>
          </u>
          <note type="speaker" n="7d4f98f7">
            Anf. 46 Statsrådet TOBIAS BILLSTRÖM (m):
          </note>
          <u who="unknown" xml:id="i-24eed2eebafe88e2-6" n="89fe5d0a">
            <seg n="baf4cfaf">
              Fru talman! Det är ännu för tidigt att låta utvärdera den nya
              instans- och processordningen och utlänningslagen som helhet.
              Det kommer att vara tidigt även efter det år som en utvärdering
              kanske kan komma att ta. Det är definitivt för tidigt att i dag
              dra några långtgående slutsatser, särskilt med den säkerhet med
              vilken Kalle Larsson uttalar sig och där ord och ordkombinationer
              som svåra missförhållanden,katastrof och så vidare förekommer.
            </seg>
            <seg n="13e6ff3c">
              Utan att gå in i en debatt om sakfrågorna vill jag framhålla
              att det bakom statistiska skillnader mellan de tre migrationsdomstolarna
              kan dölja sig många omständigheter i det ena eller andra avseendet.
              Självfallet kommer utredaren att analysera sådana skillnader i
              statistiken som nu angetts. Hur Migrationsöverdomstolen bedömt
              och bedömer ärenden om prövningstillstånd är en fråga för domstolen.
              Naturligtvis kommer också överdomstolens roll och verksamhet att
              belysas i en utvärdering. Vad gäller formuleringar som risken
              blir att vi får leva med detta under en tid vill jag säga att
              ja, om praxis ska kunna utvecklas såsom sker i våra domstolar
              måste det få lov att ta tid.
            </seg>
            <seg n="815c7239">
              För min del tycker jag att Kalle Larsson borde vara nöjd. Jag
              kommer att föreslå regeringen att låta utvärdera den ordning som
              infördes den 31 mars 2006. Därefter kommer vi att ha ett relevant
              underlag för att i denna kammare, och också i andra sammanhang,
              kunna föra en diskussion om huruvida förändringar behövs, vilka
              förändringar som behövs och på vilket sätt de ska genomföras.
              Det tycker jag kan vara tillräckligt.
            </seg>
          </u>
          <note type="speaker" n="62b22d69">
            Anf. 47 KALLE LARSSON (v):
          </note>
          <u who="Q5937876" xml:id="i-47356ab2939e4a1a-7" n="f3fc3cb0">
            <seg n="3ba5764f">
              Fru talman! Migrationsministern använder inte ens hela sin talartid.
              Det är väl lite kännetecknande för den här debatten. Det saknas
              tydligen besked eller ens resonemang om huruvida det är ett problem
              att vi just nu har mycket olika utfall både när det gäller muntligheten
              i domstolarna och bifallsfrekvenserna i asylärenden. Det är vad
              jag beskriver när jag använder ord som katastrof och svåra missförhållanden.
              Det är givetvis en katastrof för en person som får ett negativt
              beslut i Helsingfors att veta att chansen att få ett positivt
              beslut hade varit större i Göteborg eller Malmö, vilket åtminstone
              statistiken talar för. Jag är självfallet medveten om att det
              kan finnas skillnader beroende på vilka grupper som är boende
              var och därmed också i ärendenas utfall, men att det ska vara
              så stora skillnader, nästan en fördubbling av andelen bifall i
              Göteborg i jämförelse med Helsingfors, har jag mycket svårt att
              tänka mig.
            </seg>
            <seg n="08787f89">
              Migrationsministern anser att jag borde vara nöjd eftersom han
              nu genomför den utvärdering som riksdagen gett honom i uppdrag
              att genomföra, för det är ju så det sett ut. Det finns ett utskottsbetänkande
              från kammaren som föreskriver att regeringen skyndsamt ska genomföra
              en sådan utvärdering. Att regeringen gör det som riksdagen beslutar
              är inget att vara missnöjd med, men det är heller inte något att
              vara särskilt nöjd med i största allmänhet, i alla fall inte nöjd
              nog att inte ställa ytterligare politiska frågor och föra ytterligare
              resonemang.
            </seg>
            <seg n="039f635f">
              Det vi har att göra med är frågan huruvida det är för tidigt
              att ha åsikter. Får man tycka något? Bör man tycka något? Kan
              man göra bedömningar även under de första åren av en ny ordnings
              ikraftträdande? Jag tror att det till och med är ganska viktigt
              att göra det, inte för att man nödvändigtvis behöver skynda i
              väg och fatta nya politiska beslut, göra om hela utlänningslagen
              och hela rättsordningen ännu en gång, utan för att det i början
              av en ny rättsordnings ikraftträdande fortfarande handlar om ett
              sökande. Det pågår ett sökande av hur formerna ska se ut, var
              praxis ska landa och hur resultatet av det hela ska bli.
            </seg>
            <seg n="4118634f">
              Det är, som också påpekats i tidigare interpellationer, fråga
              om en av de största reformerna på detta område på många år. Skälet
              till att inte vänta fem år eller tio år är att det då hunnit sätta
              sig så mycket att det skulle bli betydligt svårare att göra de
              förändringar och uppmuntra den positiva utveckling man vill se
              än om man gör det omedelbart, eller åtminstone efter ett eller
              två år ja, ungefär nu när vi har denna diskussion i riksdagens
              kammare.
            </seg>
            <seg n="7a844977">
              Jag tycker nog inte att det är tidigt. Det här är förstås inte
              det enda tillfället. Vi kommer att få återkomma vid många tillfällen
              till den situation som vi nu diskuterar. Jag kan för egen del
              ännu en gång upprepa att det är oerhört betydelsefullt att vi
              fått en ny rättsordning på plats, men jag tror att det vore farligt
              om vi lagstiftare i riksdagens kammare lämnade den politiska debatten
              och diskussionen för att återkomma en annan gång. Jag tror att
              det snarare är betydelsefullt att hela tiden diskutera, försöka
              förbättra, leta efter svagheter och åstadkomma, så gott vi kan,
              en ordning som är än mer rättssäker och än mer likartad i olika
              delar av landet. Det kan inte, med tanke på rättssäkerheten, vara
              rimligt att chansen att få tillstånd är nästan dubbelt så stor
              i Göteborg som i Helsingfors.
            </seg>
          </u>
          <note type="speaker" n="bb0af899">
            Anf. 48 Statsrådet TOBIAS BILLSTRÖM (m):
          </note>
          <u who="unknown" xml:id="i-24eed2eebafe88e2-7" n="89fe5d0a">
            <seg n="0912f941">
              Fru talman! Apropå talartid och annat tror jag att det var den
              store tyske poeten Goethe som en gång sade att in der Begrenzung
              zeigt sich der Meister, alltså att begränsningen visar sig i mästaren.
              Utan att på något vis göra anspråk på mästartitel tror jag att
              en begränsning av ordflödet kan vara av godo till och med i denna
              kammare och till och med när det gäller sådana komplexa frågor
              som nu.
            </seg>
            <seg n="9aff4974">
              Jodå, Kalle Larsson, en utvärdering förutskickades i den proposition
              som låg till grund för riksdagens beslut, som ju också det är
              helt riktigt Kalle Larssons parti stod bakom. Men om man ska göra
              utvärderingar ska de göras på rätt sätt, med rätt verktyg och
              med rätt målsättning. Det är själva knäckfrågan. Arbetet med att
              ta fram direktiven och formulera en god ordning för hur vi ska
              kunna utvärdera en reform som var ganska så komplicerad att genomföra
              har pågått i departementet under ett antal månader. Det har blivit
              ett bra arbete, men det har med all önskvärd tydlighet också demonstrerat
              hur svårt det är att försöka skriva bra direktiv när reformen
              inte varit i kraft särskilt länge.
            </seg>
            <seg n="88997238">
              Det jag upplever som problematiskt med Kalle Larssons interpellation
              är att väldigt svepande påståenden görs utifrån ett statistiskt
              material som med alla mått mätt måste sägas vara mycket litet
              i förhållande till vad som var ingångsvärdena när det beslutades
              om reformen. Tillräckligt många fall har inte avgjorts för att
              vi ska kunna vara helt säkra på att de statistiska skillnaderna
              verkligen är så stora som Kalle Larsson försöker göra gällande.
            </seg>
            <seg n="a8d73077">
              Det kan vara önskvärt att få någon eller några frågor belysta
              av utredaren redan innan utvärderingen som helhet presenteras.
              I propositionen nämns till exempel frågan huruvida Migrationsverket
              ska besluta om förordnande av offentligt biträde. Socialförsäkringsutskottet
              föresatte i sitt betänkande över propositionen, 2004/05:SfU17,
              att denna fråga skulle delredovisas inom ramen för utvärderingen.
              I mitt förslag till direktiv för utvärdering kommer jag att ta
              upp frågan om förtur för någon eller några frågor. Men jag tycker
              som sagt att det är viktigt att man inte är för snabb när man
              drar slutsatser om en reform av det här slaget.
            </seg>
            <seg n="93e972d4">
              Möjligheten till överprövning av Migrationsverkets beslut i domstol
              med ett tvåpartsförfarande är en väsentlig förstärkning av rättssäkerheten.
              En viktig inriktning vid förändringarna av utlänningslagen var
              vidare att sätta bestämmelserna om skyddsbehoven i fokus och att
              skapa tydligare åtskillnad mellan sådana bestämmelser och andra
              grunder för uppehållstillstånd.
            </seg>
            <seg n="1e065a93">
              När vi har suttit och arbetat med direktiven har det varit mycket
              angeläget för oss att få fram så pass klara instruktioner till
              utredaren att det här kan belysas. Därför kommer utvärderingen
              av reformen som helhet att genomföras med den utgångspunkten.
              Denna utvärdering kommer att få visa vilka ytterligare åtgärder
              som kan komma att bli aktuella. Först när vi har hela bilden klar
              för oss och har den liggande på bordet är det dags att ha en djuplodande
              politisk diskussion.
            </seg>
            <seg n="5ee77e4c">
              Kalle Larsson får, precis som alla andra riksdagsledamöter som
              så önskar, komma med frågor under arbetets gång. Det finns inget
              förbud mot det. Men man ska vara medveten om att en utvärdering,
              framför allt när den baseras på den här typen av statistiska uppgifter,
              bara kan bli så bra som det material man har att arbeta med. Är
              inte frekvensen tillräckligt stor tror jag att man kommer att
              få problem när man ska göra en bedömning av helhetsresultatet.
              Det tycker i varje fall jag att man ska akta sig för.
            </seg>
          </u>
          <note type="speaker" n="b54f7b14">
            Anf. 49 KALLE LARSSON (v):
          </note>
          <u who="Q5937876" xml:id="i-47356ab2939e4a1a-8" n="f3fc3cb0">
            <seg n="60bd3d5a">
              Fru talman! Om Tobias Billström hade använt Goethe lite tidigare
              i sitt arbete inför interpellationen hade han möjligen begränsat
              ordflödet något i den sista meningen. Den har han efter mina följdfrågor
              inte kunnat försvara. Han säger: För dagen kan jag bara konstatera
              att det saknas grund för de slutsatser Kalle Larsson dragit.
            </seg>
            <seg n="1010b6db">
              Jag har redovisat den hittillsvarande statistiken på området.
              Jag har inte kunnat höra att det skulle finnas några invändningar
              mot den statistiken, som kommer från Migrationsverket. En slutsats
              är att det finns skillnader i statistik. Vi för diskussionen för
              att ge signaler om att sådana skillnader inte är lämpliga. Det
              måste göras någonting i praxisbildning i den kommande processen
              för att komma till rätta med de stora skillnader som finns. Redan
              att vi står och har denna debatt i kammaren i dag är ett steg
              mot att synliggöra frågan och därmed ge signalen att skillnaden
              i hur man använder lagstiftningen behöver funderas över. Det är
              syftet med debatten.
            </seg>
            <seg n="306b93d6">
              Jag var väl medveten om att migrationsministern i sitt svar skulle
              skriva någonting i stil med det här kommer det en utvärdering
              om, så det kan vi inte prata om nu. Jag har visserligen inte fått
              många svar, men jag har kunnat notera att migrationsministern
              ändå följer ett av mina tips från coachen och att han dessutom
              går ett steg längre än tips nr 13 om genomförande och utvärdering.
              Han förutsäger redan nu att en av de saker man kommer att titta
              närmare på är förordnandet av offentliga biträden. Det tycker
              jag är utmärkt. Det är ingen nyhet det heller; det har också stått
              i tidigare fattade beslut. Men mitt förslag till migrationsministern
              att fundera vidare på är: Varför inte också titta på skillnader
              i bedömning mellan de olika domstolarna när man ger sig in i utvärderingen?
            </seg>
          </u>
          <note type="speaker" n="b6b42fce">
            Anf. 50 Statsrådet TOBIAS BILLSTRÖM (m):
          </note>
          <u who="unknown" xml:id="i-b0cd2b1597d7c362-3" n="89fe5d0a">
            <seg n="314763a0">
              Fru talman! Vi har diskuterat denna fråga ett antal gånger under
              interpellationsdebatten. Jag har påpekat att det inte är min avsikt
              att gå in på sakfrågorna eftersom vi står i begrepp att lansera
              en utvärdering. Jag har också indikerat att vi inte säkert kan
              veta vad som döljer sig bakom de siffror som Kalle Larsson har
              redovisat i sin interpellation och i debatten. Det är många omständigheter
              som ligger till grund för de statistiska skillnaderna mellan de
              tre migrationsdomstolarna. Vi vet inte vad som döljer sig, och
              vi kan inte heller veta det innan en noggrann utvärdering är gjord.
            </seg>
            <seg n="963804b7">
              Synliggöra, säger Kalle Larsson. Synliggöra vad? Om vi har tre
              fall som är avgjorda och två är positiva kan jag hävda statistiskt
              att en majoritet har fått positivt utfall i bedömningen. Men det
              görs utifrån en otroligt liten kategori av fall.
            </seg>
            <seg n="0c413f94">
              Även Kalle Larsson borde reflektera över vad det egentligen är
              vi strävar efter. Är det inte att få en stor säkerhet i hur de
              faktiska förhållandena är i domstolen? Kan vi verkligen få det
              efter den här korta tiden? Jag tycker att man ska vara försiktig.
            </seg>
            <seg n="4150c208">
              Däremot gläder det mig att indikationerna från rättsväsendet
              tyder på att det börjar skjuta fart. Fler fall håller på att överlämnas
              från Migrationsverket till migrationsdomstolarna och sedan vidare
              till Migrationsöverdomstolen. Jag vet inte om detta är en trend
              som kommer att hålla i sig. Men om den gör det är det otroligt
              positivt. Då kommer vi kanske under den utvärdering som nu påbörjas
              att stå på en stadigare och stabilare grund. Det skulle vara bra
              för den politiska debatten när utvärderingen väl är avslutad.
            </seg>
            <seg n="aed4e7c5">
              Jag vill uppmana Kalle Larsson till en viss försiktighet när
              det gäller hanteringen av statistik. Det finns, som vi alla vet,
              tre slags lögn: lögn, förbannad lögn och statistik.
            </seg>
          </u>
          <note n="59350359">
            Överläggningen var härmed avslutad.
          </note>
          <note n="0dd7d2e6">
            12 § Hänvisning av ärenden till utskott
          </note>
          <note n="8f13fb78">
            Föredrogs och hänvisades
          </note>
          <note n="5fdecc8d">
            13 § Bordläggning
          </note>
          <note n="26cb2a7f">
            Anmäldes och bordlades
          </note>
          <note n="d09e1b78">
            14 § Anmälan om interpellationer
          </note>
          <note n="a6601b94">
            Anmäldes att följande interpellationer framställts
          </note>
          <note n="c1d7b618">
            den 20 april
          </note>
          <note n="3a4766a1">
            Birgitta Ohlsson
          </note>
          <note n="8115e61c">
            Ann-Christin Ahlberg
          </note>
          <u who="unknown" xml:id="i-8fdf596775a9151e-3" n="89fe5d0a">
            <seg n="bab07b7a">
              Luciano Astudillo
            </seg>
            <seg n="fa4c8f04">
              Barbro Westerholm
            </seg>
          </u>
          <note n="faf63ac6">
            Mikael Damberg
          </note>
          <note n="fe18b760">
            Cecilia Wikström
          </note>
          <note n="ab68afb1">
            Interpellationerna redovisas i bilaga som fogats till riksdagens
            snabbprotokoll tisdagen den 8 maj.
          </note>
          <note n="5352e6ec">
            15 § Anmälan om frågor för skriftliga svar
          </note>
          <note n="425870b0">
            Anmäldes att följande frågor för skriftliga svar framställts
          </note>
          <note n="c1d7b618">
            den 20 april
          </note>
          <note n="b7a618a2">
            Maria Kornevik Jakobsson
          </note>
          <note n="01e41c25">
            Catharina Bråkenhielm
          </note>
          <note n="12e532c0">
            Helene Petersson
          </note>
          <note n="a04161ce">
            Peter Hultqvist
          </note>
          <note n="822650e6">
            Lennart Axelsson
          </note>
          <note n="c30988a3">
            Lena Olsson
          </note>
          <note n="6bd8c44a">
            Eva-Lena Jansson
          </note>
          <note n="44717c56">
            Frågorna redovisas i bilaga som fogats till riksdagens snabbprotokoll
            tisdagen den 24 april.
          </note>
          <note n="bbe9d301">
            16 § Anmälan om skriftligt svar på fråga
          </note>
          <note n="559b9588">
            Anmäldes att skriftligt svar på följande fråga inkommit
          </note>
          <note n="c1d7b618">
            den 20 april
          </note>
          <note n="ea3a33c0">
            Svaret redovisas i bilaga som fogats till riksdagens snabbprotokoll
            tisdagen den 8 maj.
          </note>
          <note n="4eb5989b">
            17 § Kammaren åtskildes kl. 15.16.
          </note>
          <note n="48ef51ac">
            Förhandlingarna leddes
          </note>
          <note n="82fdadb9">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
