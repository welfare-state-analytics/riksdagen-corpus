<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200607</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200607</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--40</head>
          <docDate when="2006-12-14">2006-12-14</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <u xml:id="i-39e8d07afb762967-0" who="unknown">
            <seg>
              2006/07:40
            </seg>
          </u>
          <note>
            Torsdagen den 14 december
          </note>
          <note>
            Kl. 09:00 - 20:08
          </note>
          <note>
            1 § Justering av protokoll
          </note>
          <note>
            Justerades protokollet för den 8 december.
          </note>
          <note>
            2 § Meddelande om skriftliga frågor och svar under juluppehållet
          </note>
          <note>
            Talmannen meddelade att skriftliga frågor som lämnats in efter
            kl. 10.00 fredagen den 15 december 2006 till och med kl. 10.00
            fredagen den 5 januari 2007 skulle besvaras senast inom fjorton
            dagar efter det att frågan framställts.
          </note>
          <note>
            3 § Hänvisning av ärende till utskott och beslut om förlängd
            motionstid
          </note>
          <note>
            Föredrogs och hänvisades
          </note>
          <note>
            Kammaren biföll talmannens förslag att motionstiden för ovanstående
            proposition skulle förlängas till torsdagen den 18 januari 2007
            .
          </note>
          <note>
            4 § Förnyad bordläggning
          </note>
          <note>
            Föredrogs och bordlades åter
          </note>
          <note>
            5 § Rikets styrelse
          </note>
          <note>
            Föredrogs
          </note>
          <note type="speaker">
            Anf. 1 BERIT ANDNOR (s):
          </note>
          <note>
            Herr talman! Jag yrkar bifall till reservationerna 1, 2 och 4.
          </note>
          <u xml:id="i-39e8d07afb762967-1" next="i-39e8d07afb762967-13" who="Q4891887">
            <seg>
              Budgetbehandlingen av utgiftsområde 1, Rikets styrelse, är det
              som nu står på dagordningen. Låt mig först uppehålla mig en stund
              vid budgeten som en helhet. Vi socialdemokrater har nämligen lagt
              fram ett heltäckande förslag till statsbudget med andra ramar
              för både utgifter och intäkter men framför allt med en helt annan
              inriktning på politiken. Vi ser därför även i detta sammanhang
              våra budgetförslag som en helhet.
            </seg>
          </u>
          <u xml:id="i-39e8d07afb762967-2" prev="i-39e8d07afb762967-1" who="Q4891887">
            <seg>
              Eftersom vårt helhetsförslag redan har fallit i och med behandlingen
              av ramarna här i kammaren har vi inget yrkande utan hänvisar till
              den röstförklaring vi ger i det särskilda yttrande som återfinns
              i betänkandet.
            </seg>
          </u>
          <u xml:id="i-39e8d07afb762967-3" prev="i-39e8d07afb762967-1" who="Q4891887">
            <seg>
              Vad hade då en socialdemokratisk budget inneburit för utgiftsområde
              1? Låt mig uppehålla mig vid några av de väsentliga förbättringar
              som hade blivit följden om vårt budgetförslag fått genomslag på
              utgiftsområde 1.
            </seg>
          </u>
          <u xml:id="i-39e8d07afb762967-4" prev="i-39e8d07afb762967-1" who="Q4891887">
            <seg>
              Under några år har den förra, socialdemokratiska regeringen avsatt
              extra pengar till länsstyrelserna för tillsyn och uppföljning.
              Nu väljer den borgerliga regeringen att ta bort de här pengarna.
              Vad detta kommer att få för konsekvenser kommer Morgan Johansson
              att utveckla i sitt anförande.
            </seg>
          </u>
          <u xml:id="i-39e8d07afb762967-5" prev="i-39e8d07afb762967-1" who="Q4891887">
            <seg>
              Presstödet är en sorglustig historia som redan har diskuterats
              flera gånger här i kammaren. Här har moderata kulturministrar
              lyckats förvandla ett ärende som skulle förbättra villkoren för
              mångfald och valfrihet i svensk press till ett ärende som handlar
              om att ge EU rätt att ta bort vårt svenska presstöd. Detta kommer
              att utvecklas av Helene Petersson senare i debatten.
            </seg>
          </u>
          <u xml:id="i-39e8d07afb762967-6" prev="i-39e8d07afb762967-1" who="Q4891887">
            <seg>
              Frågan om hur den svenska EU-debatten ska stimuleras är också
              en sak för dagens debatt. Regeringen har beslutat sig för att
              lägga ned Kommittén för EU-debatt utan att ersätta den med någonting
              annat. I stället för att stimulera debatten med hjälp av kommittén
              har det ansvariga statsrådet lovat att resa runt och göra propaganda
              för EU. För oss socialdemokrater är det här ett helt främmande
              sätt att se på hur en debatt ska stimuleras. Faktum är att riksdagen
              hittills har valt att stimulera debatten just genom Kommittén
              för EU-debatt, och det är ju inte samma sak som att kommendera
              fram en debatt uppifrån.
            </seg>
          </u>
          <u xml:id="i-39e8d07afb762967-7" prev="i-39e8d07afb762967-1" who="Q4891887">
            <seg>
              Genom att ge bidrag till lokalt föreningsliv, organisationer
              och skolor för att ordna debatter och olika typer av aktiviteter
              har kommittén kunnat utföra en väldigt viktig uppgift, just för
              att stimulera debatten lokalt. Enbart från juli till september
              hölls ett femtiotal seminarier runtom i landet med stöd av kommittén.
              Under de år vi har haft kommittén har 1 700 aktiviteter och 450
              projekt genomförts. 10 600 elever har berörts. Det finns mycket
              att läsa om vad kommittén har uträttat under de här åren. En sådan
              uppräkning skulle kunna ta ganska lång tid i talarstolen, så jag
              avstår från det.
            </seg>
          </u>
          <u xml:id="i-39e8d07afb762967-8" prev="i-39e8d07afb762967-1" who="Q4891887">
            <seg>
              Nu väljer regeringen att ta bort denna möjlighet och ersätta
              den med vadå jo, med en propagandaturné av den ansvariga ministern.
              Jag tycker faktiskt att det är ett uttryck för ett elitistiskt
              och snävt synsätt med en mycket bristande verklighetsförankring.
              Vi socialdemokrater vill att kommittén ska få ett förlängt förordnande
              också för att uppfylla de åtaganden vi har gentemot Europeiska
              unionen.
            </seg>
          </u>
          <u xml:id="i-39e8d07afb762967-9" prev="i-39e8d07afb762967-1" who="Q4891887">
            <seg>
              Alldeles oavsett vad man tycker om monarkin som företeelse och
              den demokratisyn som ligger bakom att ha en statschef som ärver
              sin titel finns det all anledning att verka för en ökad öppenhet
              och insyn i hur hovet använder sitt anslag. Vi socialdemokrater
              har tidigare tagit initiativ till detta. Bland annat genom beslut
              2005 här i riksdagen har vi fått en ökad möjlighet till insyn
              i och redovisning av delar av hovstaten. Vi har redan nu en uppdelning
              av hovstaten i två nästan lika stora delar: en som går till de
              kungliga slotten och en som går till den dagliga verksamheten
              hos statschefen. Vi tycker att det nu är dags att ta nästa steg
              för att öka öppenheten och insynen. Om kronprinsessan ges en egen
              hovstat får allmänheten mer tydligt se hur det kungliga apanaget
              används. Genom detta får också kronprinsessan en möjlighet att
              lättare kunna förfoga över de medel som behövs för en blivande
              statschefs utbildning och representation. Man kan säga att vi
              vill myndigförklara kronprinsessan Victoria även i ekonomiskt
              hänseende.
            </seg>
          </u>
          <u xml:id="i-39e8d07afb762967-10" prev="i-39e8d07afb762967-1" who="Q4891887">
            <seg>
              Den borgerliga utskottsmajoriteten har hävdat att det här är
              onödigt och att hovet självt kan göra denna uppdelning. Vi tycker
              att det är ett märkligt sätt att resonera, och vi anser att vi
              här i kammaren bör ha möjlighet att ta ställning till kronprinsessans
              egen hovstat. Detta är något vi vill ge regeringen till känna.
            </seg>
          </u>
          <u xml:id="i-39e8d07afb762967-11" prev="i-39e8d07afb762967-1" who="Q4891887">
            <seg>
              Herr talman! Med de socialdemokratiska förslagen till budgetramar
              hade samhällets möjlighet till tillsyn av barn som far illa varit
              betydligt bättre. Möjligheterna till mångfald och valfrihet i
              pressen hade ökat. EU-debatten hade kunnat blomstra på enskilda
              människors initiativ och villkor i stället för att ersättas av
              statlig propaganda.
            </seg>
          </u>
          <u xml:id="i-39e8d07afb762967-12" prev="i-39e8d07afb762967-1" who="Q4891887">
            <seg>
              Det vi nu kan konstatera är att dessa förslag faller tillsammans
              med ett antal andra goda förslag. I stället håller ett budgetförslag
              som innebär en politik som delar Sverige och ställer grupper mot
              varandra på att drivas fram i riksdagen. De som redan har mycket
              ska få mer, och de som har lite ska få mindre. På så sätt tror
              den nuvarande regeringen att Sverige och svenskarna får det bättre.
              Jag och andra socialdemokrater vet att så inte är fallet. Denna
              orättfärdiga politik, som dessutom är framhastad på ett så slarvigt
              sätt att KU-anmälningarna nästan skriver sig själva, är en sorglig
              företeelse att iaktta. Den budgetprocess vi har sett har varit
              unik på det sättet att den har slarvats fram i högt tempo och
              utan en tanke på konsekvenserna.
            </seg>
          </u>
          <u xml:id="i-39e8d07afb762967-13" prev="i-39e8d07afb762967-1" who="Q4891887">
            <seg>
              Vi ser nu hur utländska läkare stoppas från möjligheten att kunna
              anpassa sin utbildning till svenska förhållanden. Vi ser hur arbetsmarknadsministern
              i panik beordrar fram utskottsinitiativ, och vi ser hur Lagrådet
              dömer ut delar av budgeten med motiveringen att beredningen av
              dem strider mot grundlagen. Om detta, herr talman, bör man ha
              en särskild debatt. I samband med konstitutionsutskottets granskning
              av regeringen under våren 2007 kommer vi också att ha det. Jag
              ser fram emot den debatten och prövningen av hur regeringen egentligen
              har berett denna budget.
            </seg>
          </u>
          <note type="speaker">
            Anf. 2 MARIANNE BERG (v):
          </note>
          <u xml:id="i-39e8d07afb762967-14" next="i-39e8d07afb762967-31" who="Q517921">
            <seg>
              Herr talman! Först av allt vill jag ta upp att Vänsterpartiets
              budgetförslag för utgiftsområde 1 har fallit. Där har vi tagit
              upp de förslag och yrkanden som vi har haft i vårt särskilda yttrande.
            </seg>
          </u>
          <u xml:id="i-39e8d07afb762967-15" prev="i-39e8d07afb762967-14" who="Q517921">
            <seg>
              Herr talman! Jag vill belysa två speciella frågor i dagens anförande.
            </seg>
          </u>
          <u xml:id="i-39e8d07afb762967-16" prev="i-39e8d07afb762967-14" who="Q517921">
            <seg>
              Ett anförande från denna talarstol borde alltid handla om viktiga
              ting, frågor som berör Sveriges invånare. Jag kan inte underlåta
              att åter ta upp frågan om jämställdheten mellan män och kvinnor.
            </seg>
          </u>
          <u xml:id="i-39e8d07afb762967-17" prev="i-39e8d07afb762967-14" who="Q517921">
            <seg>
              Förra veckan tog Vänsterpartiet upp frågan om jämställdhet i
              kammaren. Jag skulle vilja ta upp den åter, men med en annan aspekt
              på ärendet. Det borde väl i dagens samhälle vara en självklarhet
              att kvinnor och män ska vara delaktiga i samhällets utveckling
              och på egen hand kunna forma sina liv. Men, herr talman, dessvärre
              ser det inte ut så i dag, något som vi tydligt märker inom många
              olika områden.
            </seg>
          </u>
          <u xml:id="i-39e8d07afb762967-18" prev="i-39e8d07afb762967-14" who="Q517921">
            <seg>
              Det som många av oss känner till och är medvetna om är att kvinnors
              löner i förhållande till mäns är betydligt lägre inom de flesta
              områden. Likaså är det en hel del av oss i kammaren som är medvetna
              om eller, herr talman, i alla fall borde vara medvetna om att
              det är kvinnor som drar det allra tyngsta lasset när det gäller
              det obetalda arbetet i hemmet. Det behöver sannerligen tas krafttag
              mot den rådande ojämlikheten mellan könen. Till min stora besvikelse
              ser jag inte att regeringens politik kommer att förändra kvinnors
              situation till det bättre.
            </seg>
          </u>
          <u xml:id="i-39e8d07afb762967-19" prev="i-39e8d07afb762967-14" who="Q517921">
            <seg>
              De fyra delmålen i Sveriges jämställdhetspolitik är i alla fall
              ett steg i rätt riktning. Kvinnor och män ska ha samma rätt och
              möjlighet att aktivt delta i samhället, forma villkoren och delta
              i beslutsfattandet. Kvinnor och män ska ha samma möjlighet och
              villkor i fråga om utbildning och betalt arbete som ger ekonomisk
              självständighet livet ut. Kvinnor och män ska ha samma ansvar
              för hemarbetet och ha möjlighet att ge och få omsorg på lika villkor.
              Till detta kommer att kvinnor och män, flickor och pojkar ska
              ha samma rätt och samma möjlighet till kroppslig integritet.
            </seg>
          </u>
          <u xml:id="i-39e8d07afb762967-20" prev="i-39e8d07afb762967-14" who="Q517921">
            <seg>
              Jag ser positivt på dessa delmål. Det finns en god vilja. Det
              finns en feministisk ådra i de satta målen. Jag menar att i dessa
              delmål går det att se en intention om att omfördela makt mellan
              kvinnor och män, men samtidigt finns det en hel del brister.
            </seg>
          </u>
          <u xml:id="i-39e8d07afb762967-21" prev="i-39e8d07afb762967-14" who="Q517921">
            <seg>
              Jag väljer att här ta upp en stor brist. Det är avsaknaden av
              ett tydligt könsmaktsperspektiv vad gäller mäns våld mot kvinnor.
              Här vill jag poängtera att det åter krävs verkliga krafttag.
            </seg>
          </u>
          <u xml:id="i-39e8d07afb762967-22" prev="i-39e8d07afb762967-14" who="Q517921">
            <seg>
              Herr talman! Jag kan prata länge om den rådande könsmaktsordningen
              i samhället och om ojämlikheten mellan könen men väljer nu att
              gå in på en punkt som Vänsterpartiet vill ska genomföras för att
              få en mer effektiv jämställdhetspolitik. Det är inrättandet av
              ett jämställdhetsdepartement.
            </seg>
          </u>
          <u xml:id="i-39e8d07afb762967-23" prev="i-39e8d07afb762967-14" who="Q517921">
            <seg>
              Vår jämställdhetsminister, tillika integrationsminister, Nyamko
              Sabuni, ansvarar i dag för ett flertal områden. Det är integration,
              mångfald, demokratifrågor, nationella minoriteter, konsumentfrågor,
              ungdomspolitik och storstadspolitik. Ministern har alltså både
              stora och viktiga områden inom sitt arbetsfält. Men det medför
              enligt min mening att jämställdheten som sakområde väsentligt
              försvagas. Jämställdhetspolitiken ska omfatta alla politikområden
              och alla samhällsfunktioner. För att detta ska kunna fungera krävs
              en övergripande och samlande politisk-strategisk nivå med mandat
              att initiera och vara pådrivande när det gäller viktiga jämställdhetssatsningar
              på alla områden.
            </seg>
          </u>
          <u xml:id="i-39e8d07afb762967-24" prev="i-39e8d07afb762967-14" who="Q517921">
            <seg>
              Mot bakgrund av detta vill Vänsterpartiet ha en renodlad jämställdhetsminister
              som endast ska ansvara för jämställdhetspolitiken. Till detta
              ansvar vill vi ha ett jämställdhetsdepartement, ett departement
              som i sitt arbete ska utgå från att motverka könsdiskriminering
              inom samhällets samtliga områden. Detta, herr talman, anser Vänsterpartiet,
              som är ett klart och tydligt feministiskt parti, är av stor vikt
              för att det fortsatta arbetet mot ett jämställt samhälle ska lyckas.
            </seg>
          </u>
          <u xml:id="i-39e8d07afb762967-25" prev="i-39e8d07afb762967-14" who="Q517921">
            <seg>
              Förutom jämställdhetsministern, som jag redan konstaterat har
              lite för många strängar på sin tjänstelyra, utgörs dagens organisation
              av jämställdhetsarbetet av Jämo, Jämställdhetsnämnden, länsstyrelsernas
              jämställdhetsexperter samt varje myndighets organisations ansvar
              att göra jämställdhetsanalyser. Vänsterpartiet vill att regeringens
              jämställdhetsarbete omvandlas eller rättare sagt ersätts med en
              jämställdhetsmyndighet. Den nya myndighetens uppgift ska vara
              att bevaka utvecklingen på jämställdhetsområdet både i Sverige
              och internationellt, följa upp och utvärdera, samordna och stödja
              andra myndigheter, verksamheter och organisationer samt ansvara
              för metod- och kunskapsutveckling samt spridning, bidragsgivning
              och information.
            </seg>
          </u>
          <u xml:id="i-39e8d07afb762967-26" prev="i-39e8d07afb762967-14" who="Q517921">
            <seg>
              Det är naturligtvis min förhoppning att den borgerliga alliansen
              liksom Vänsterpartiet tycker att detta är rätt väg att gå och
              att den borgerliga alliansen också ställer sig bakom att jämställdhet
              och jämlikhet inte på några vägar är förhandlingsbara.
            </seg>
          </u>
          <u xml:id="i-39e8d07afb762967-27" prev="i-39e8d07afb762967-14" who="Q517921">
            <seg>
              Herr talman! En annan sak av vikt som jag vill ta upp här i kammaren
              beror på att mer fakta i ett ärende kommit till min kännedom.
              Jag avser här regeringens förslag att avvakta höjningen av presstödet,
              det vill säga att inte låta de ändrade presstödsregler som riksdagen
              beslutade om våren 2006 träda i kraft den 1 januari 2007.
            </seg>
          </u>
          <u xml:id="i-39e8d07afb762967-28" prev="i-39e8d07afb762967-14" who="Q517921">
            <seg>
              Herr talman! Det borde väl vara väl känt här i kammaren att det
              redan i dag finns stor ägarkoncentration för dagspressen, något
              som resulterar i en större likriktning vad gäller spridning och,
              herr talman, detta ska vi inte glömma, vinkling av nyheter och
              åsikter. Det är omöjligt och inte ens önskvärt att dagspressen
              ska vara objektiv. I demokratin finns subjektiviteten som en naturlig
              del. Det är rätt att se saker från olika håll.
            </seg>
          </u>
          <u xml:id="i-39e8d07afb762967-29" prev="i-39e8d07afb762967-14" who="Q517921">
            <seg>
              Men, herr talman, i ärendet gällande presstödet har, som jag
              nyss sade, nya uppgifter kommit till min kännedom. Förutom det
              som Socialdemokraterna och Miljöpartiet tar upp i sin reservation,
              som Vänsterpartiet i dag ställer sig bakom, vill vi ta upp vad
              som bland annat kommit fram, och det är att processen i EU-kommissionen
              inte pågår utan att allt talar för att ärendet kommer upp först
              någon gång under våren 2007. Detta är tvärtemot den information
              jag har fått av regeringen och tillika via kulturministern som
              hela tiden hävdat att förhandlingen och processen är i gång.
            </seg>
          </u>
          <u xml:id="i-39e8d07afb762967-30" prev="i-39e8d07afb762967-14" who="Q517921">
            <seg>
              Herr talman! Vad blir då resultatet av regeringens handlande?
              Avvaktar regeringen innebär det att hela processen försenas betydligt,
              vilket är mycket beklagligt.
            </seg>
          </u>
          <u xml:id="i-39e8d07afb762967-31" prev="i-39e8d07afb762967-14" who="Q517921">
            <seg>
              Jag trodde tidigare att regeringen agerade kraftfullt. Nu, med
              facit i hand, har det visat sig att jag trodde helt fel. I stället
              har regeringen backat i frågan, tillika kört över riksdagsbeslutet
              och överlåtit bestämmanderätten i denna stora demokratifråga till
              EU. Det är mycket upprörande. Jag anser att regeringen i denna
              fråga har undanhållit information omedvetet eller medvetet, herr
              talman. Men jag tar för givet att det måste vara omedvetet. Jag
              vill absolut inte tro att regeringen medvetet farit med osanningar.
            </seg>
          </u>
          <note>
            Herr talman! Vänsterpartiet ställer sig helt bakom reservation
            1 och yrkar bifall till densamma. Jag yrkar även bifall till Vänsterpartiets
            reservationer nr 3 och nr 5.
          </note>
          <note type="speaker">
            Anf. 3 MIKAEL JOHANSSON (mp):
          </note>
          <u xml:id="i-39e8d07afb762967-32" next="i-39e8d07afb762967-46" who="Q303488">
            <seg>
              Herr talman! Här kommer ytterligare en talare iklädd rött för
              dagen. Jag vet inte vad den omständigheten tyder på, men betraktaren
              får väl tolka det som den vill.
            </seg>
          </u>
          <u xml:id="i-39e8d07afb762967-33" prev="i-39e8d07afb762967-32" who="Q303488">
            <seg>
              Jag vill börja med att yrka bifall till reservation 1 och i övrigt
              hänvisa till det särskilda yttrandet från Miljöpartiet de gröna
              som finns i betänkandet.
            </seg>
          </u>
          <u xml:id="i-39e8d07afb762967-34" prev="i-39e8d07afb762967-32" who="Q303488">
            <seg>
              Jag tänkte kortfattat redovisa de avvikelser som vi gröna har
              jämfört med regeringens förslag angående budgeten för 2007. Jag
              börjar med anslaget till Justitiekanslern, som bland annat utövar
              tillsyn över hur yttrandefriheten hanteras vid användandet av
              grundlagsskyddade medier. Här har uppgifter framkommit om att
              brott begås via exempelvis Internet som till sin art är att anse
              som så kallade hatbrott. Det är viktigt att med kraft bekämpa
              dessa brott. En anslagsförstärkning föreslås därför från oss.
            </seg>
          </u>
          <u xml:id="i-39e8d07afb762967-35" prev="i-39e8d07afb762967-32" who="Q303488">
            <seg>
              JK, Justitiekanslern, har även en viktig funktion som värnare
              av meddelarfrihet och yttrandefrihet i arbetslivet. För att stärka
              skyddet för dessa rättigheter föreslås ytterligare en anslagsförstärkning.
            </seg>
          </u>
          <u xml:id="i-39e8d07afb762967-36" prev="i-39e8d07afb762967-32" who="Q303488">
            <seg>
              Sedan går man över till förslaget från en nyligen avlämnad utredning,
              SOU 2006:98, benämnd Ytterligare rättssäkerhetsgarantier vid användandet
              av hemliga tvångsmedel, m.m. Utredningen föreslår bland annat
              att ett oberoende organ kallat Säkerhets- och integritetsskyddsnämnden
              med stark parlamentarisk anknytning ska inrättas under regeringen
              för uppgiften att utöva tillsyn över användningen av hemliga tvångsmedel
              och andra särskilda arbetsmetoder inom den brottsbekämpande verksamheten.
              I fråga om vem nämnden ska ligga under anser vi att det tydligaste
              och naturligaste bör vara riksdagen, i likhet med JO, Riksbanken
              och Riksrevisionen allt för att garantera största möjliga självständighet.
              Nåväl, den diskussionen kanske kommer senare när beredningen av
              ärendet fortsätter. Låt oss avvakta den.
            </seg>
          </u>
          <u xml:id="i-39e8d07afb762967-37" prev="i-39e8d07afb762967-32" who="Q303488">
            <seg>
              Däremot är det klart att nämnden ska utöva systemtillsyn och
              tillsyn på individuell basis. Den ska även kunna tillerkänna enskilda
              skadestånd för att människor felaktigt har fått sin integritet
              kränkt. Därför föreslår vi att 5 miljoner ytterligare anslås till
              detta nya organs verksamhet.
            </seg>
          </u>
          <u xml:id="i-39e8d07afb762967-38" prev="i-39e8d07afb762967-32" who="Q303488">
            <seg>
              Vad avser stödet till de nationella minoriteterna är utgångspunkten
              den kraftiga kritik Sverige har fått av Europarådet för att inte
              ha fullgjort sina åtaganden rörande skyddet och stärkandet av
              våra nationella minoriteter. Kritiken har bland annat handlat
              om att skyddet av de samiska språken, romani och sverigefinska
              försämrats samt att skyddet av de nationella minoriteternas kulturarv
              brister. Kritik har dessutom riktats för att för få aktiva åtgärder
              har vidtagits för att värna de nationella minoriteterna. I utredningen
              Att återta mitt språk åtgärder för att stärka det samiska språket
              , SOU 2006:19, har ett flertal konkreta förslag för att uppfylla
              Sveriges internationella åtaganden lämnats. Detsamma har skett
              i betänkandet Rätten till mitt språk förstärkt minoritetsskydd
              , SOU 2005:40.
            </seg>
          </u>
          <u xml:id="i-39e8d07afb762967-39" prev="i-39e8d07afb762967-32" who="Q303488">
            <seg>
              Ett genomförande av aktuella förslag som nämns i en senare utredning
              har kostnadsberäknats till 74 miljoner kronor. Inom ramen för
              tidigare SOU:er är beräkningen över 70 miljoner. Men kostnaden
              är till största delen hänförlig till andra utgiftsområden än utgiftsområde
              1, som vi här debatterar. För att genomföra de delar som berörs
              av det aktuella utgiftsområdet 1 beräknas 5 miljoner kronor behöva
              tas i anspråk. Det handlar bland annat om att utöka förvaltningsområdena
              för sverigefinska, att införa en nationell minoritetslagstiftning,
              att stärka rätten till modersmålsundervisning och att ge ett omedelbart
              stöd för undervisning i sydsamiska.
            </seg>
          </u>
          <u xml:id="i-39e8d07afb762967-40" prev="i-39e8d07afb762967-32" who="Q303488">
            <seg>
              Sedan går man över till regeringens behandling av pengar till
              satsningar på länsstyrelserna. I förra årets budgetproposition
              gjordes en tvåårig satsning för en generationsväxling, det vill
              säga personer födda på 30- och 40-talen inom den statliga sektorn.
              Motsvarande 65 ½ miljoner kronor avsattes för 2007 för länsstyrelserna.
              Den nya borgerliga regeringen föreslår nu att den del som avser
              2007 avskaffas motsvarande denna summa.
            </seg>
          </u>
          <u xml:id="i-39e8d07afb762967-41" prev="i-39e8d07afb762967-32" who="Q303488">
            <seg>
              Ett flertal länsstyrelser har redan reagerat mot detta och har
              skrivit till regeringen med en begäran om att få behålla de avsatta
              medlen bland annat för att de redan har anställt personal för
              att genomföra generationsväxlingen. Det är enligt vår mening orimligt
              att så drastiskt förändra förutsättningarna för länsstyrelsernas
              arbete som regeringen nu föreslår. Det innebär dessutom att ett
              flertal personer som precis har anställts och som behövs ytterligt
              väl inom länsstyrelserna kommer att sägas upp. Därför anser vi
              gröna att 65 ½ miljoner borde ha tillförts, allt i enlighet med
              tidigare beslut av riksdagen.
            </seg>
          </u>
          <u xml:id="i-39e8d07afb762967-42" prev="i-39e8d07afb762967-32" who="Q303488">
            <seg>
              Vi anser vidare att länsstyrelserna bör få ett utökat uppdrag,
              däribland en samordnad roll vad gäller kartläggningar och ökad
              tillsyn på området mäns våld mot kvinnor. Dessutom ska länsstyrelserna
              arbeta med bland annat fortbildning och kunskapsutveckling hos
              socialtjänsten angående kommunernas behandling av våldsutsatta
              kvinnor.
            </seg>
          </u>
          <u xml:id="i-39e8d07afb762967-43" prev="i-39e8d07afb762967-32" who="Q303488">
            <seg>
              Länsstyrelserna har också andra uppgifter. De utövar tillsyn
              över miljöfarlig verksamhet i enlighet med miljöbalken. Där anser
              vi att de behöver tillföras ytterligare resurser för att om möjligt
              skärpa kraven i befintliga tillstånd.
            </seg>
          </u>
          <u xml:id="i-39e8d07afb762967-44" prev="i-39e8d07afb762967-32" who="Q303488">
            <seg>
              Länsstyrelserna har också ett samordningsansvar för att samla
              företag, universitet, landsting och kommuner för att ta fram regionala
              omställningsprogram i syfte att avskaffa oljeberoendet.
            </seg>
          </u>
          <u xml:id="i-39e8d07afb762967-45" prev="i-39e8d07afb762967-32" who="Q303488">
            <seg>
              Det är många viktiga uppgifter som kräver mer pengar till länsstyrelserna.
            </seg>
          </u>
          <u xml:id="i-39e8d07afb762967-46" prev="i-39e8d07afb762967-32" who="Q303488">
            <seg>
              Herr talman! Jag vill avsluta i en anda av EU-kritik, nämligen
              vårt förslag om att Sieps ska avskaffas. Det betyder Svenska institutet
              för europapolitiska studier. Institutet initierar och bedriver
              forskning, utvärdering och analys av EU-politik inom områdena
              ekonomi och handel, statsvetenskap och juridik. Det fungerar i
              huvudsak som en debattklubb som producerar skrifter, håller symposier
              med mera. Detta kan inte anses vara prioriterat eller ens behövligt.
              Därför vill vi avskaffa detta.
            </seg>
          </u>
          <note type="speaker">
            Anf. 4 PER BILL (m):
          </note>
          <u xml:id="i-39e8d07afb762967-47" next="i-39e8d07afb762967-59" who="Q5575977">
            <seg>
              Herr talman! Mikael Johansson upptäckte att vi är färgkodade
              i dag. Berit Andnor är vackert mellanröd. Det är lite mörkare
              färg på Marianne Berg och sedan nästan vinrött på Mikael Johansson.
              Oppositionen är möjligen mer samspelt när det gäller klädsel än
              när det gäller gemensamma förslag. Men iklädd blå skjorta, blå
              slips och blå strumpor tänkte jag berätta lite om den moderata
              budgeten, det vill säga hela alliansens budget. Sedan får vi se
              hur färgkodade vi i alliansen är senare under debatten.
            </seg>
          </u>
          <u xml:id="i-39e8d07afb762967-48" prev="i-39e8d07afb762967-47" who="Q5575977">
            <seg>
              Jag ska i mitt anförande naturligtvis fokusera på budgeten. Dessutom
              ska jag prata lite grann om ikraftträdandet av ändrade regler
              om driftsstöd till dagstidningar samt hovstat för den blivande
              statschefen. Senare i debatten kommer Karl Sigfrid att redogöra
              för våra avvägningar kring Kommittén för EU-debatt. Då kommer
              han i den andra rundan i KU att ta debatt med riksdagsledamoten
              Morgan Johansson.
            </seg>
          </u>
          <u xml:id="i-39e8d07afb762967-49" prev="i-39e8d07afb762967-47" who="Q5575977">
            <seg>
              Herr talman! I dagens betänkande behandlar vi tre budgetförslag:
              dels alliansens budgetförslag, dels Vänsterpartiets budgetförslag
              och dels Miljöpartiets budgetförslag. Därtill finns någonting
              som jag av julvänlighet skulle kunna kalla ett rudimentärt förslag
              till en idébudget från Socialdemokraterna. Något samlat oppositionsalternativ
              finns det inte. Oppositionen är splittrad, men två av partierna
              har åtminstone presenterat alternativa budgetar, vilket hedrar
              dem.
            </seg>
          </u>
          <u xml:id="i-39e8d07afb762967-50" prev="i-39e8d07afb762967-47" who="Q5575977">
            <seg>
              Låt mig inleda med att yrka bifall till alliansens budgetförslag
              så som det är redovisat i betänkandet samt avstyrka samtliga motionsyrkanden.
              Till ett av motionsyrkandena ska jag återkomma senare och på ett
              vänligt sätt.
            </seg>
          </u>
          <u xml:id="i-39e8d07afb762967-51" prev="i-39e8d07afb762967-47" who="Q5575977">
            <seg>
              Herr talman! Alliansen hade bara tio dagar på sig att sätta ihop
              en budget, och jag är glad att Berit Andnor nu ser att det är
              problematiskt. Det är en väldigt kort tid, och med tanke på hur
              kort tid det är har man gjort ett väldigt bra jobb. Jag är glad
              om vi i den här kammaren senare kan ha debatt om huruvida vi kanske
              ska ha val på våren i stället för på hösten i och med att vi nu
              har den budgetordning vi har. Men till detta och till mycket annat
              kommer vi att få återkomma senare.
            </seg>
          </u>
          <u xml:id="i-39e8d07afb762967-52" prev="i-39e8d07afb762967-47" who="Q5575977">
            <seg>
              Vi har gått till val på fler jobb och fler och växande företag.
              Vi har också gått till val på att minska byråkrati och att ta
              bort saker i statsförvaltningen som vi inte vill prioritera. Det
              är precis det vi gör i budgeten, och det är dessutom också det
              vi gör i KU1:s budget.
            </seg>
          </u>
          <u xml:id="i-39e8d07afb762967-53" prev="i-39e8d07afb762967-47" who="Q5575977">
            <seg>
              Jag vill säga några ord om oppositionens budgetalternativ. I
              Vänsterpartiets budgetram lägger man betydligt mer pengar på länsstyrelserna.
              Det tycker jag är väldigt logiskt eftersom Vänsterpartiet gick
              till val på 200 000 nya jobb i offentlig sektor. Därmed hänger
              valrörelsen ihop med budgeten. Det är logiskt och konsekvent.
            </seg>
          </u>
          <u xml:id="i-39e8d07afb762967-54" prev="i-39e8d07afb762967-47" who="Q5575977">
            <seg>
              Även Miljöpartiet gör stora satsningar på länsstyrelserna. Jag
              misstänker att det kan finnas en del djurfrågor där och en del
              matfrågor, saker som ligger Miljöpartiet nära om hjärtat. Även
              deras förslag ter sig rimliga i förhållande till det man gick
              till val på.
            </seg>
          </u>
          <u xml:id="i-39e8d07afb762967-55" prev="i-39e8d07afb762967-47" who="Q5575977">
            <seg>
              Den socialdemokratiska idéskissen är det svårt att utläsa någonting
              av över huvud taget. Visst känner vi igen en del av deras textsloganer
              av typen Alla ska med, men även den här gången tycks man ha glömt
              bort betydelsen av hårt arbete. Det är svårt, herr talman, att
              göra en riktigt bra budget om man inte lägger ned något arbete
              på det.
            </seg>
          </u>
          <u xml:id="i-39e8d07afb762967-56" prev="i-39e8d07afb762967-47" who="Q5575977">
            <seg>
              Det finns 22 ramanslagskonton under utgiftsområde 1. I Socialdemokraternas
              budget är det streck på samtliga dessa 22 ramanslagskonton. Trots
              detta ville man pilla in siffran 126 miljoner i summaraden på
              KU, men där fick man kalla handen.
            </seg>
          </u>
          <u xml:id="i-39e8d07afb762967-57" prev="i-39e8d07afb762967-47" who="Q5575977">
            <seg>
              Herr talman! Det är möjligt att streck plus streck plus streck
              plus streck plus streck i Socialdemokraternas flumskola kan bli
              126 miljoner, men för oss, för KU och för riksdagen så är streck
              plus streck plus streck plus streck plus streck faktiskt streck.
              Vi har varit vänliga nog att se till att det finns en liten asterisk
              i summaraden, där man då kan se att om Socialdemokraterna hade
              gjort en budget som alla vi andra så hade det på summaraden stått
              126 miljoner, men mer än så får vi inte reda på.
            </seg>
          </u>
          <u xml:id="i-39e8d07afb762967-58" prev="i-39e8d07afb762967-47" who="Q5575977">
            <seg>
              I betänkandet för utgiftsområde 1 föreslår regeringen också att
              man ska skjuta på ikraftträdandet av ändrade regler om driftsstöd
              till dagstidningar, detta på grund av att EU-kommissionen har
              meddelat att man ska inleda en fördjupad granskning av huruvida
              det svenska presstödet är förenligt med bestämmelserna om statsstöd
              i EG-fördraget. Detta är ett klokt beslut som utskottet bifaller.
              Jag blir lite förvånad när jag i debatten här hör att det skulle
              smygas och smusslas kring detta. Vi har haft kulturministern i
              KU, där hon tydligt har redogjort för den svenska ståndpunkten
              och att man står bakom majoriteten i riksdagen när det gäller
              presstödet, och vi har dessutom haft kulturministern i kammaren,
              där hon har debatterat detta. Jag tycker att det ter sig väldigt
              öppet.
            </seg>
          </u>
          <u xml:id="i-39e8d07afb762967-59" prev="i-39e8d07afb762967-47" who="Q5575977">
            <seg>
              Herr talman! Avslutningsvis vill jag komma tillbaka till ett
              motionsyrkande, och det gläder mig att få göra det. Det är så
              att i ett motionsyrkande från Socialdemokraterna föreslår Göran
              Persson i Stjärnhov med flera att den blivande statschefen bör
              ha en egen hovstat eller motsvarande. En sådan ordning finns enligt
              motionärerna i de andra nordiska monarkierna. Herr talman! Jag
              tycker att det är väldigt glädjande att Socialdemokraterna nu
              ägnar särskild omsorg åt vår monarkis utveckling. Det känns bra
              efter alla de hätska påhopp på monarkin som enskilda socialdemokratiska
              riksdagsledamöter har ägnat sig åt i den här kammaren under flera
              år. Jag kan glädja Göran Persson i Stjärnhov och övriga socialdemokratiska
              riksdagsledamöter med att regeringen ser över frågan om en separat
              hovstat för kronprinsessan Victoria, och att man återkommer till
              riksdagen med förslag om så behövs. Med den här nya, breda uppslutningen
              för vårt lands kungahus, herr talman, är jag övertygad om att
              vi gemensamt kommer att hitta en bra lösning på denna fråga.
            </seg>
          </u>
          <note type="speaker">
            Anf. 5 BERIT ANDNOR (s) replik:
          </note>
          <u xml:id="i-39e8d07afb762967-60" next="i-39e8d07afb762967-65" who="Q4891887">
            <seg>
              Herr talman! Har man ingenting att säga i substans, Per Bill,
              så kan man ju naturligtvis ägna sig åt raljans och arrogans i
              sitt anförande. Jag måste säga att jag är lite förvånad över det
              här.
            </seg>
          </u>
          <u xml:id="i-39e8d07afb762967-61" prev="i-39e8d07afb762967-60" who="Q4891887">
            <seg>
              Faktum är ju att vi Socialdemokrater har ett heltäckande förslag
              till budget. Det har fallit när det gäller ramarna, och vi har
              också i ett särskilt yttrande utvecklat vårt alternativ. Vi har
              en budget för trygghet och rättvisa.
            </seg>
          </u>
          <u xml:id="i-39e8d07afb762967-62" prev="i-39e8d07afb762967-60" who="Q4891887">
            <seg>
              De borgerliga partierna gick till val på ökade klyftor: mer åt
              dem som har det bäst och försämringar för arbetslösa, förtidspensionärer,
              sjukskrivna, föräldralediga och studerande.
            </seg>
          </u>
          <u xml:id="i-39e8d07afb762967-63" prev="i-39e8d07afb762967-60" who="Q4891887">
            <seg>
              Per Bill säger mycket riktigt precis vad det handlar om: Vi har
              gått till val på att ta bort saker och ting som vi inte vill prioritera.
            </seg>
          </u>
          <u xml:id="i-39e8d07afb762967-64" prev="i-39e8d07afb762967-60" who="Q4891887">
            <seg>
              Det är precis det vi ser även i denna lilla del av budgeten,
              bland annat när det gäller resurserna till länsstyrelserna. Min
              fråga till Per Bill är: Tror verkligen Per Bill att det blir bättre
              tillsyn inom den sociala barn- och ungdomsvården om länsstyrelserna
              får mindre pengar till att utföra det här viktiga arbetet? Blir
              det bättre med mindre resurser?
            </seg>
          </u>
          <u xml:id="i-39e8d07afb762967-65" prev="i-39e8d07afb762967-60" who="Q4891887">
            <seg>
              Varför vill ni inte stimulera debatten om EU genom EU-kommittén
              för debatt? Tror Per Bill verkligen att det ansvariga statsrådet
              med all respekt för henne ensam ska kunna ersätta alla de tusentals
              aktiviteter som pågår ute i landet? Lite mer av substans, Per
              Bill, borde man kunna kräva. Raljans och arrogans tycker jag inte
              hör hemma i den här debatten.
            </seg>
          </u>
          <note type="speaker">
            Anf. 6 PER BILL (m) replik:
          </note>
          <u xml:id="i-39e8d07afb762967-66" next="i-39e8d07afb762967-69" who="Q5575977">
            <seg>
              Herr talman! Det finns ju tre budgetförslag, och så finns det
              vad vi möjligen skulle kunna säga var ett ramanslag för hela utgiftsområdet.
              Vi som har varit i opposition länge brukar inte göra på det här
              sättet. Vi brukar gå in och specificera under varje utgiftsområde
              på de ramanslag som finns hur mycket mer vi vill ge till A, B
              och C om det är länsstyrelsen, om det är mer pengar till EU-debatt,
              mer pengar till hovet eller vad det då rör sig om.
            </seg>
          </u>
          <u xml:id="i-39e8d07afb762967-67" prev="i-39e8d07afb762967-66" who="Q5575977">
            <seg>
              Den här debatten har möjligen gett indikation på att en del av
              de här 126 miljonerna som ni har i ert så kallade budgetförslag
              skulle gå till just länsstyrelserna och att en del av pengarna
              skulle gå till just forumet för EU-debatt, men det kunde man inte
              se när man läste själva budgeten. Därför tycker jag att det är
              på sin plats att ta upp detta. Såväl Vänsterpartiet som Miljöpartiet
              har gjort tydliga budgetar där man faktiskt kan läsa ut det här,
              där de faktiskt har fått använda sina extrapengar för att prioritera
              mellan olika saker.
            </seg>
          </u>
          <u xml:id="i-39e8d07afb762967-68" prev="i-39e8d07afb762967-66" who="Q5575977">
            <seg>
              Herr talman! Politik handlar just väldigt mycket om att prioritera
              mellan olika behjärtansvärda saker. Därför är det viktigt för
              demokratin att vi faktiskt gör budgetar där vi visar vad våra
              olika budgetpengar går till på en något mer detaljerad nivå än
              vad Socialdemokraterna har gjort i sin idébudget.
            </seg>
          </u>
          <u xml:id="i-39e8d07afb762967-69" prev="i-39e8d07afb762967-66" who="Q5575977">
            <seg>
              Jag har bara elva sekunder på mig, så jag återkommer i en senare
              replik.
            </seg>
          </u>
          <note type="speaker">
            Anf. 7 BERIT ANDNOR (s) replik:
          </note>
          <u xml:id="i-39e8d07afb762967-70" next="i-39e8d07afb762967-72" who="Q4891887">
            <seg>
              Herr talman! Jag noterar att Per Bill inte vill prata politik,
              innehåll, substans, förslag utan väljer att ägna sig åt petitesser
              i det här sammanhanget. Vi har ett heltäckande budgetförslag.
              Om man vill kan man också läsa sig till vilka förslag vi har.
              Om detta finns det ingen tvekan. Vi har gått till val på en budget
              för trygghet och rättvisa. Den har fullföljts i vårt budgetförslag.
              Ni har gått till val på någonting helt annat, men det föredrar
              Per Bill att inte diskutera.
            </seg>
          </u>
          <u xml:id="i-39e8d07afb762967-71" prev="i-39e8d07afb762967-70" who="Q4891887">
            <seg>
              Jag väntar fortfarande på svar kring de frågor som jag har ställt
              här. Tror verkligen Per Bill att det blir en bättre tillsyn av
              den sociala barn- och ungdomsvården med mindre resurser för länsstyrelserna?
              Blir det bättre med mindre resurser? Blir EU-debatten bättre genom
              att man lägger ned och tar bort alla resurser som vi har haft
              för att kunna stimulera debatten på en lokal nivå? Det är stimulanser
              som har gått till det lokala föreningslivet, folkrörelsen. Blir
              det mer debatt eller mindre debatt, Per Bill? Hur är det egentligen
              när det gäller presstödet? Det står ju fullständigt klart att
              det inte pågår någon process i EU-kommissionen när det gäller
              presstödet. Där har regeringen sjabblat till det så till den milda
              grad att vi nu står inför en situation där hela presstödet ifrågasätts.
            </seg>
          </u>
          <u xml:id="i-39e8d07afb762967-72" prev="i-39e8d07afb762967-70" who="Q4891887">
            <seg>
              Prata politik, Per Bill! Ägna dig åt att diskutera innehållet,
              det som ligger bakom de här siffrorna, i stället för att gömma
              dig bakom formaliteter! Varför vill du inte prata politik, Per
              Bill?
            </seg>
          </u>
          <note type="speaker">
            Anf. 8 PER BILL (m) replik:
          </note>
          <u xml:id="i-39e8d07afb762967-73" next="i-39e8d07afb762967-75" who="Q5575977">
            <seg>
              Herr talman! I Socialdemokraternas budget står det ett streck
              efter länsstyrelserna. I en normal budget betyder det att man
              inte har någon avvikelse från regeringens förslag. På Vänsterpartiets
              rad står det 65 ½ miljoner kronor, och på Miljöpartiets rad står
              det 95 ½ miljoner kronor. När det gäller Miljöpartiet och Vänsterpartiet
              är det lätt att se vilka satsningar de gör. Jag har också givit
              dem kredit för detta därför att jag tycker att det är så vi ska
              budgetera.
            </seg>
          </u>
          <u xml:id="i-39e8d07afb762967-74" prev="i-39e8d07afb762967-73" who="Q5575977">
            <seg>
              Jag tror inte att det blir bättre tillsyn med färre personer
              på länsstyrelserna, men jag är övertygad om att det finns möjligheter
              att göra besparingar på länsstyrelserna och att det inte ska gå
              ut över verksamheten.
            </seg>
          </u>
          <u xml:id="i-39e8d07afb762967-75" prev="i-39e8d07afb762967-73" who="Q5575977">
            <seg>
              Karl Sigfrid kommer senare att återkomma till EU-ärendet, men
              det är inte så enkelt som att det bara är ministern som ska åka
              runt på en turné. Sex av sju riksdagspartier stod ju för bara
              en vecka sedan bakom ett beslut i ett stort ärende som handlar
              om hur vi ska flytta EU-frågorna från en toppstyrd EU-nämnd ned
              till alla utskott här. Varje riksdagsledamot i Sverige kommer
              att bli mer insatt i EU-frågorna. Varje riksdagsledamot i Sverige
              kan av väljarna ställas till svars för den EU-politik som drivs.
              Och jag tror att det som alla partier i Sveriges riksdag utom
              Socialdemokraterna var överens om när det gäller hur EU-ärendena
              ska hanteras kommer att vara en mycket bättre katalysator för
              att få i gång en fördjupad diskussion om EU-frågor. Jag tror inte
              att några miljoner kronor till ett sådant här debattforum är rätt
              sätt, utan det är det kloka beslut som sex partier stod bakom
              här i riksdagen.
            </seg>
          </u>
          <note type="speaker">
            Anf. 9 STEFAN TORNBERG (c):
          </note>
          <u xml:id="i-39e8d07afb762967-76" next="i-39e8d07afb762967-89" who="Q6213669">
            <seg>
              Herr talman! Med tanke på diskussionen om färgkodning måste jag
              markera att min röda slips inte hänger ihop med något ideologiskt
              ställningstagande utan har mer att göra med den annalkande julen.
            </seg>
          </u>
          <u xml:id="i-39e8d07afb762967-77" prev="i-39e8d07afb762967-76" who="Q6213669">
            <seg>
              Sverige har fått en ny regering. Och som Berit Andnor talade
              om märks det i budgeten, men självklart märks det alldeles för
              lite. Det som har skett nu är att en budget har tagits fram under
              en kort tid, och från regeringens sida har man kunnat gå in i
              detaljer och göra förändringar självklart är det viktiga förändringar
              och viktiga markeringar.
            </seg>
          </u>
          <u xml:id="i-39e8d07afb762967-78" prev="i-39e8d07afb762967-76" who="Q6213669">
            <seg>
              Det jag är övertygad om att den nya regeringen kommer att visa,
              och som den redan har visat, är att vi får ett nytt ledarskap
              i riket. Och det är intressant att diskutera det när vi diskuterar
              rikets styrelse.
            </seg>
          </u>
          <u xml:id="i-39e8d07afb762967-79" prev="i-39e8d07afb762967-76" who="Q6213669">
            <seg>
              Ytterst tror jag att det handlar om att få ett värderingsskifte
              i Sverige, att få ett mer öppet Sverige som bygger på respekt
              och ansvar. Det handlar om människors rättigheter och våra möjligheter
              att leva våra egna liv, och det bygger på de gemensamma värdena
              om respekt, humanism, demokrati och tolerans.
            </seg>
          </u>
          <u xml:id="i-39e8d07afb762967-80" prev="i-39e8d07afb762967-76" who="Q6213669">
            <seg>
              Det är också utifrån den aspekten som vi förändrar tilltron till
              statliga insatsers betydelse för att utveckla demokratin. Det
              är inte statliga kommittéer som utvecklar debatten, utan det gör
              vi i den politiska diskussionen. Det gör vi i den här kammaren,
              där vi nu har fått en ökad möjlighet att diskutera EU-frågor,
              men vi gör det också ute i landsting och kommuner och i mötet
              med medborgarna. Det är där diskussionen om den europeiska unionen
              och Sveriges demokrati behöver föras.
            </seg>
          </u>
          <u xml:id="i-39e8d07afb762967-81" prev="i-39e8d07afb762967-76" who="Q6213669">
            <seg>
              Jag tittade lite grann på den diskussion som var förra året om
              det här i kammaren. Då handlade det mycket om Regeringskansliets
              omotiverade expansion. Jag tycker att det är viktigt att vi fortsätter
              den debatten även nu när vi har fått ett ledarskapsskifte. Det
              får inte bli ombytta roller i det här, utan vi måste också ha
              ett krav på att den nya regeringen visar ett ledarskap även här.
              Och det finns nu en chans för den nya regeringen att prägla Regeringskansliet,
              så att vi får lite mer ordning och reda.
            </seg>
          </u>
          <u xml:id="i-39e8d07afb762967-82" prev="i-39e8d07afb762967-76" who="Q6213669">
            <seg>
              Det är viktigt att reformera staten. Diskussionen om länsstyrelserna
              är intressant. Också där finns tilltron till att riktade anslag
              är lösningen för att stärka statens styrning på regional nivå.
              Jag tror att vi behöver reformera staten, men det handlar mer
              om att bryta sektorstänkandet. Det handlar om de stuprör som nu
              går från Regeringskansliet, men framför allt från olika myndigheter,
              ned till regioner och kommuner. Och vi måste få en bättre regional
              samordning av den statliga styrningen. Jag ser fram emot att sådana
              förslag kommer under den här perioden.
            </seg>
          </u>
          <u xml:id="i-39e8d07afb762967-83" prev="i-39e8d07afb762967-76" who="Q6213669">
            <seg>
              Presstödet är en del där det finns en reservation från Socialdemokraterna,
              som också har tagits upp av Berit Andnor. Jag välkomnar verkligen
              Socialdemokraternas engagemang här. Presstödet är viktigt för
              mångfalden och för det demokratiska samtalet i Sverige. Och för
              mig är det självklart att presstödet inte strider mot EU:s konkurrensregler.
              Jag tycker också att det borde ha kunnat klargöras i ett betydligt
              tidigare skede. Som jag ser det godkändes presstödet i grunden
              i samband med Sveriges inträde i EU. Och hur vi i Sverige vill
              förstärka det demokratiska samtalet inom vårt land är ju ingen
              fråga för EU-kommissionen, utan det ska vi diskutera nationellt.
              Men samtidigt är det faktiskt den tidigare regeringen som är ansvarig
              för den inledande hanteringen av det här riksdagsbeslutet. Det
              var ju den tidigare regeringen som begärde en notifiering av beslutet,
              som lyfte frågan till EU-nivå. Det var också den tidigare regeringen
              som svarade på den förfrågan som kom från EU-kommissionen och
              som lämnade ett svar som EU-kommissionen inte fann tillräckligt.
              Och det är den processen som vi är inne i nu. Men jag tycker att
              det är bra att vi nu får en bred samling. Aldrig tidigare har
              väl presstödet haft ett så brett stöd i Sverige med både regeringen
              och en samlad opposition som står bakom ett svenskt presstöd.
            </seg>
          </u>
          <u xml:id="i-39e8d07afb762967-84" prev="i-39e8d07afb762967-76" who="Q6213669">
            <seg>
              Tydliga besked har getts från kulturministern både inför utskottet
              och i den här kammaren om att riksdagens beslut från i juni ligger
              fast. Jag ser fram emot den breda diskussion som kulturministern
              förutskickar med riksdagens samtliga partier om den fortsatta
              hanteringen av frågan. För det är viktigt med ett kraftfullt agerande
              och att vi också ser till att processen kring presstödet blir
              så kort som möjligt.
            </seg>
          </u>
          <u xml:id="i-39e8d07afb762967-85" prev="i-39e8d07afb762967-76" who="Q6213669">
            <seg>
              När det gäller frågan om minoriteter kan jag dela mycket av det
              Mikael Johansson tar upp. Det är en viktig uppgift för den här
              kammaren att se till att vi har en minoritetspolitik, framför
              allt riktad mot de nationella minoriteterna. Det är viktigt att
              det är ett arbete som vi tar på allvar, fördjupar och utvecklar
              under den här mandatperioden.
            </seg>
          </u>
          <u xml:id="i-39e8d07afb762967-86" prev="i-39e8d07afb762967-76" who="Q6213669">
            <seg>
              Själv tillhör jag en av de nationella minoriteterna som tornedaling.
              Det känns roligt att prata utifrån det när EU-inträde och annat
              rör om de nya gränserna där min hemstad HaparandaTorneå nu återupprättas
              som Nordkalottens urgamla handelscentrum.
            </seg>
          </u>
          <u xml:id="i-39e8d07afb762967-87" prev="i-39e8d07afb762967-76" who="Q6213669">
            <seg>
              Men det är också viktigt att inte titta tillbaka på det som har
              varit så att minoritetspolitiken inte blir en bevarandepolitik
              utan att det blir en utvecklingspolitik, så vi kan utveckla minoriteternas
              språk och kulturer. Det ska vara det viktiga, inte individens
              egen etnicitet. Det måste vara individen själv som avgör tillhörighet
              utifrån sin egen identifiering.
            </seg>
          </u>
          <u xml:id="i-39e8d07afb762967-88" prev="i-39e8d07afb762967-76" who="Q6213669">
            <seg>
              Vi kan välkomna att regeringen i budgetpropositionen aviserar
              en strategi för att öka kunskapen om de nationella minoriteterna,
              framför allt riktad till kommunerna. För det finns mycket att
              göra när det gäller den ökade kunskapen om Sveriges minoriteter.
            </seg>
          </u>
          <u xml:id="i-39e8d07afb762967-89" prev="i-39e8d07afb762967-76" who="Q6213669">
            <seg>
              Med det, herr talman, vill jag yrka bifall till utskottets förslag.
            </seg>
          </u>
          <note type="speaker">
            Anf. 10 INGVAR SVENSSON (kd):
          </note>
          <u xml:id="i-39e8d07afb762967-90" next="i-39e8d07afb762967-97" who="Q1663473">
            <seg>
              Herr talman! Det här lär väl vara min nionde debatt om utgiftsområde
              1. Jag satt visserligen i riksdagen 19911994, men då hette det
              inte utgiftsområde. Det intressanta är att under alla dessa år
              när vi har debatterat det här utgiftsområdet har Socialdemokraterna
              häcklat oss i allianspartierna för att vi har avgivit särskilda
              yttranden och inte haft mer skarpa förslag. Nu ska jag inte vända
              på kuttingen och häckla tillbaka utan bara konstatera att det
              bygger på ett logiskt resonemang som nu även Socialdemokraterna
              har anslutit sig till.
            </seg>
          </u>
          <u xml:id="i-39e8d07afb762967-91" prev="i-39e8d07afb762967-90" who="Q1663473">
            <seg>
              Men budgetprocessens andra steg är ett problem. Jag satt i Riksdagsutredningen
              i början av 90-talet. Vi hade nog tänkt oss ett helt annat sätt
              att hantera de här frågorna än vad som sedan blev följden genom
              att man beslutade sig för att anslaget och anslagsvillkoren ska
              tas i ett enda beslut. Jag har under ett antal år pekat på att
              vi behöver reformera budgetprocessens andra steg. Jag brukar upprepa
              det med ungefär samma frenesi som Cato den äldre när han hade
              synpunkter på hur Kartago borde förstöras.
            </seg>
          </u>
          <u xml:id="i-39e8d07afb762967-92" prev="i-39e8d07afb762967-90" who="Q1663473">
            <seg>
              Herr talman! Berit Andnor nämnde att vi nu ska ge EU rätt att
              ta bort vårt svenska presstöd. Vi kanske ska återkomma till den
              debatten. Det aviseras att det ska komma upp senare. Jag skulle
              bara vilja ställa en fråga. Har den tidigare regeringen som satt
              i tolv år arbetat för att förändra statsstödsreglerna som finns
              i artikel 87 i EG-fördraget under den här tiden? Det är ju det
              som det handlar om.
            </seg>
          </u>
          <u xml:id="i-39e8d07afb762967-93" prev="i-39e8d07afb762967-90" who="Q1663473">
            <seg>
              Jag vill också säga till Marianne Berg att regeringen inte avvaktar
              i den här frågan. Man har nu tillsatt en expert, professor Karl
              Erik Gustafsson, som ska göra en analys av presstödet och ta fram
              ett underlag som ska lämnas över till EU-kommissionen. Detta förväntas
              avlämnas av honom den 9 februari, så det är en hyfsat snabb hantering.
              Jag kommer själv att arbeta för att vi får ett tryck så att den
              här processen går fortast möjligt.
            </seg>
          </u>
          <u xml:id="i-39e8d07afb762967-94" prev="i-39e8d07afb762967-90" who="Q1663473">
            <seg>
              Herr talman! När det gäller Kommittén för EU-debatt är det ganska
              intressant. Berit Andnor var dess förste ordförande. Den hette
              på den tiden EU 2004-kommittén. Den var aldrig tänkt att vara
              en evighetsmaskin. Den hade ett specifikt kortsiktigt uppdrag.
              Den skulle egentligen ha avslutat sitt uppdrag i och med regeringskonferensen,
              men sedan har det förlängts i omgångar. På den sista tiden har
              det varit ett år i taget.
            </seg>
          </u>
          <u xml:id="i-39e8d07afb762967-95" prev="i-39e8d07afb762967-90" who="Q1663473">
            <seg>
              Att stimulera EU-debatten är väldigt viktigt. Kommittén har faktiskt
              avlämnat ett förslag för hur detta skulle hanteras mer permanent
              i fortsättningen. Det är såvitt jag kommer ihåg en ganska bred
              majoritet bakom detta förslag. Min fråga är: Hur har den tidigare
              s-regeringen förvaltat det förslaget? Har man bara stoppat det
              i byrålådan? Det kan ju vara en bra replik till att man ska förlänga
              Kommittén för EU-debatts mandat ytterligare ett år.
            </seg>
          </u>
          <u xml:id="i-39e8d07afb762967-96" prev="i-39e8d07afb762967-90" who="Q1663473">
            <seg>
              Herr talman! Berit Andnor hade synpunkter på budgetprocessens
              snabbhet. Det var ett problem som vi hanterade i Riksdagsutredningen.
              När man förde över budgeten från brutet år till kalenderår var
              alternativet att man skulle ha vårval för att en ny regering i
              lugn och ro skulle kunna ta fram en ny budget, men det motsatte
              sig bland annat Socialdemokraterna. Då blev det inget av med det,
              men man genomförde ändå omläggningen av budgetåret. Då får man
              den här typen av problem, att det går väldigt snabbt. Men det
              är sådant som åtgärdas nästkommande år då man mer i lugn och ro
              kan hantera budgetfrågorna.
            </seg>
          </u>
          <u xml:id="i-39e8d07afb762967-97" prev="i-39e8d07afb762967-90" who="Q1663473">
            <seg>
              Jag har också någon liten synpunkt till Marianne Berg när det
              gäller jämställdhetsminister. Det är väl bra att vi har en jämställdhetsminister,
              men när det gäller att riksdagen ska fatta beslut om antalet ministrar
              eller om vilka uppgifter de ska ha är det egentligen i strid med
              regeringsformen. Så min fråga till Marianne Berg är: Vill du förändra
              regeringsformens regler som ger regeringschefen makt att organisera
              regeringen och arbetet i Regeringskansliet? Är det en sådan ändring
              vi ska förvänta oss från Vänsterpartiets sida?
            </seg>
          </u>
          <note type="speaker">
            Anf. 11 MARIANNE BERG (v) replik:
          </note>
          <u xml:id="i-39e8d07afb762967-98" next="i-39e8d07afb762967-99" who="Q517921">
            <seg>
              Herr talman! Det är intressant att Ingvar tog upp att jag tog
              upp om att avvakta presstödet. I budgetpropositionen står det
              just det, att avvakta.
            </seg>
          </u>
          <u xml:id="i-39e8d07afb762967-99" prev="i-39e8d07afb762967-98" who="Q517921">
            <seg>
              Herr talman! Ingvar har ju länge varit med här i riksdagen. Då
              kan jag ta upp det här med en följdfråga sedan. Vid den svenska
              anslutningen till EES 1993 anmäldes presstödet som ett existerande
              stöd. Inga invändningar gjordes och inga invändningar vid den
              svenska anslutningen till EU. Var det 1994 eller 1995, herr talman?
              Sedan dess har vissa förändringar gjorts i stödet. Det har inte
              gjorts några anmälningar om det heller från EU:s sida. Fram till
              i dag har vårt presstöd i EU varit helt okej och godkänt. Då är
              min fråga till Ingvar: Vad är det som jag inte har förstått i
              detta? Var ligger hindret i dag så att vi inte får det godkänt?
            </seg>
          </u>
          <note type="speaker">
            Anf. 12 INGVAR SVENSSON (kd) replik:
          </note>
          <u xml:id="i-39e8d07afb762967-100" next="i-39e8d07afb762967-101" who="Q1663473">
            <seg>
              Herr talman! Det var redan under den tidigare regeringen. Jag
              hävdade då att man måste notifiera det nya stödet. Man kan förvåna
              sig över att man inte tidigare har gjort notifieringar vid andra
              förändringar. Nu hävdar man att detta var av mer betydande art,
              fast i grunden är det inte särskilt stora förändringar som har
              föreslagits. Du får väl fråga den gamla regeringens representanter
              varför man inte har notifierat det. Det levde kvar, för det hade
              godkänts av Efta. Sedan fanns det inga invändningar.
            </seg>
          </u>
          <u xml:id="i-39e8d07afb762967-101" prev="i-39e8d07afb762967-100" who="Q1663473">
            <seg>
              Men sedan har också kommissionen skärpt sina granskningar av
              statsstöden, så det är väl det som ligger bakom den tuffare hållningen
              från EU-kommissionens sida. Såvitt jag kan bedöma är samhandelskriteriet
              i artikel 87 inte uppfyllt. Därmed har Sverige goda chanser att
              få det här godkänt. Men vi får avvakta de processer som gäller
              så att man inte riskerar att företagen blir återbetalningsskyldiga.
            </seg>
          </u>
          <note type="speaker">
            Anf. 13 MARIANNE BERG (v) replik:
          </note>
          <u xml:id="i-39e8d07afb762967-102" next="i-39e8d07afb762967-103" who="Q517921">
            <seg>
              Herr talman! Det är just detta med återbetalningsskyldigheten
              som det så att säga går troll i. När man talar för en återbetalningsskyldighet
              i fråga om det svenska presstödet lägger man in mycket i det och
              att det skulle vara ett hinder för handel mellan länder och konkurrensdrivande
              mellan länder alltså tvärtemot vad regeringen har lagt fram.
            </seg>
          </u>
          <u xml:id="i-39e8d07afb762967-103" prev="i-39e8d07afb762967-102" who="Q517921">
            <seg>
              Jag vill ställa en fråga. Ställer Ingvar Svensson sig nu bakom
              regeringen med råg i ryggen och agerar för att vårt presstöd är
              ett nationellt stöd som inte påverkar handel mellan länder?
            </seg>
          </u>
          <note type="speaker">
            Anf. 14 INGVAR SVENSSON (kd) replik:
          </note>
          <u xml:id="i-39e8d07afb762967-104" next="i-39e8d07afb762967-105" who="Q1663473">
            <seg>
              Herr talman! Jag sade just att min uppfattning är att det är
              ett nationellt stöd som inte påverkar samhandelskriteriet. Men
              det återstår så att säga att bevisa för EU-kommissionen. Och det
              är denna process som vi är inne i.
            </seg>
          </u>
          <u xml:id="i-39e8d07afb762967-105" prev="i-39e8d07afb762967-104" who="Q1663473">
            <seg>
              Återbetalningsskyldigheten finns inte reglerad i artikel 87,
              men den finns med i den underliggande förordningen där det ställs
              krav som innebär att man inte kan införa nya stöd utan att det
              riskerar att leda till att man blir återbetalningsskyldig om man
              inte har fått dem godkända.
            </seg>
          </u>
          <note type="speaker">
            Anf. 15 BERIT ANDNOR (s) replik:
          </note>
          <u xml:id="i-39e8d07afb762967-106" next="i-39e8d07afb762967-108" who="Q4891887">
            <seg>
              Herr talman! Nu är det så, Ingvar Svensson, att det är de borgerliga
              partierna som är i regeringsställning tyvärr. Frågan är då: Vad
              vill regeringen? Jag tycker att det på något sätt verkar som om
              det är lite svårt för Ingvar Svensson att ta sig ur oppositionsrollen.
              Vad vill regeringen? Vi kan klart konstatera att vi inte vet det
              eftersom den egentligen inte vill någonting när det gäller EU-debatter.
              Vi har bara hört det ansvariga statsrådet stå här i kammaren och
              tala om att allting fixar sig eftersom hon själv tänker driva
              debatten om EU.
            </seg>
          </u>
          <u xml:id="i-39e8d07afb762967-107" prev="i-39e8d07afb762967-106" who="Q4891887">
            <seg>
              Med all respekt för det ansvariga statsrådet så är det lite svårt
              om en person ska ersätta de tusentals aktiviteter som sker i det
              lokala föreningslivet. Det är ju inte kommittén i sig, Ingvar
              Svensson, som är det viktiga, utan det är ju det som händer ute
              i landet. Och jag tror att vi är eniga om att det är viktigt att
              dessa frågor diskuteras ute i föreningslivet, i organisationslivet
              och ute i skolorna. Vi riksdagsledamöter ska också göra det. Men
              vi är 349 stycken, kom ihåg det. Men vad vill regeringen?
            </seg>
          </u>
          <u xml:id="i-39e8d07afb762967-108" prev="i-39e8d07afb762967-106" who="Q4891887">
            <seg>
              Just nu går vi in i en spännande period i och med att Tyskland
              tar över ordförandeskapet under våren. Det sägs att det på nytt
              skulle kunna vara läge att ta upp de och pröva de frågor som rör
              konstitutionen. I det läget drar den borgerliga regeringen tillbaka
              pengarna. Regeringen tar bort varenda krona som har funnits. Vad
              vill den borgerliga regeringen egentligen när det gäller att driva
              EU-debatten, Ingvar Svensson? Försök nu att ta ansvar för detta.
              Var inte i opposition. Glöm detta nu. Ta ansvar.
            </seg>
          </u>
          <note type="speaker">
            Anf. 16 INGVAR SVENSSON (kd) replik:
          </note>
          <u xml:id="i-39e8d07afb762967-109" next="i-39e8d07afb762967-111" who="Q1663473">
            <seg>
              Herr talman! Berit Andnor har rätt på en punkt: Allianspartierna
              befinner sig i regeringsställning.
            </seg>
          </u>
          <u xml:id="i-39e8d07afb762967-110" prev="i-39e8d07afb762967-109" who="Q1663473">
            <seg>
              Hon tror att jag har svårt att ta mig ur oppositionsrollen. Jag
              kommer alltid att vara i opposition var jag än befinner mig. Jag
              är en väldigt kritisk natur, och det är jag även inom partiet.
            </seg>
          </u>
          <u xml:id="i-39e8d07afb762967-111" prev="i-39e8d07afb762967-109" who="Q1663473">
            <seg>
              Det är väldigt viktigt att stimulera EU-debatten. Och det är
              vi säkert överens om, och det är säkert väldigt många andra också
              överens om. Men nu ligger det ett förslag i regeringens byrålådor.
              Och man brukar säga att det är under beredning i regeringen. Jag
              hoppas verkligen att man hittar någon lösning på denna problematik
              framöver. Regeringen har hittills inte lämnat något förslag. Det
              är sant. Men jag tror inte att dessa frågor löses genom att EU-ministern
              åker omkring i landet. Det är bra i sig. Det brukar stimulera
              debatter i den ena eller andra riktningen. Men det löser inte
              så att säga de grundläggande problemen.
            </seg>
          </u>
          <note type="speaker">
            Anf. 17 BERIT ANDNOR (s) replik:
          </note>
          <u xml:id="i-39e8d07afb762967-112" next="i-39e8d07afb762967-113" who="Q4891887">
            <seg>
              Herr talman! Vi är helt överens om det, Ingvar Svensson. Men
              vi socialdemokrater har presenterat ett förslag där vi säger att
              vi tycker att det är viktigt att göra det möjligt att även fortsättningsvis
              stimulera lokala aktiviteter. Det är inte kommittén i sig jag
              understryker det som är det viktiga. Men det är genom kommittén
              som vi har haft möjlighet att stimulera den lokala debatten. Vi
              behöver göra mer på många olika nivåer, även i denna riksdag.
              Jag har ingen annan uppfattning om det. Och det är väl väldigt
              bra att det ansvariga statsrådet också tänker sig en roll i detta.
              Men vi har presenterat ett förslag. Den borgerliga regeringen
              har inte gjort det. Däremot har man klart och tydligt tagit bort
              de pengar som fanns. Och då, Ingvar Svensson, blir det intressant.
              Både Ingvar Svensson och jag vet nämligen att för att det ska
              vara möjligt att hitta på saker och ting och att verkligen fundera
              ut hur vi nu ska göra i stället så är det ganska bra att ha lite
              resurser. Vad tänker man göra då i den borgerliga regeringen?
            </seg>
          </u>
          <u xml:id="i-39e8d07afb762967-113" prev="i-39e8d07afb762967-112" who="Q4891887">
            <seg>
              Även om Ingvar Svensson själv betraktar sig som i opposition
              utgör han ändå en del i den borgerliga regeringens majoritetsunderlag
              i den här riksdagen. Då förväntar vi oss att man tar ett ansvar
              för den politik som man för. Jag antar att det även gäller Ingvar
              Svensson.
            </seg>
          </u>
          <note type="speaker">
            Anf. 18 INGVAR SVENSSON (kd) replik:
          </note>
          <u xml:id="i-39e8d07afb762967-114" who="Q1663473">
            <seg>
              Herr talman! Jag ska vara lite fräck nu. Vid utskottsbehandlingen
              ifrågasatte jag verkligen om man verkligen hade rätt att reservera
              sig på den här punkten när det gäller EU-kommittén eftersom det
              inte fanns några pengar anslagna. Jag vill bara fråga: Var finns
              pengarna i Socialdemokraternas budget för detta? Det är lite fräckt
              att ställa denna fråga när Berit Andnor inte har någon ytterligare
              replik, men jag glömde att ställa den i min förra replik, vilket
              kan vara mänskligt. Men någon annan kanske kan svara på denna
              fråga lite senare i debatten. Var finns pengarna för EU-kommittén?
            </seg>
          </u>
          <note type="speaker">
            Anf. 19 MORGAN JOHANSSON (s):
          </note>
          <u xml:id="i-39e8d07afb762967-115" next="i-39e8d07afb762967-137" who="Q5887217">
            <seg>
              Herr talman! Svaret kommer direkt. Pengarna fanns, Ingvar Svensson,
              inom ramanslaget. Om han hade tryckt på knappen och röstat för
              den socialdemokratiska budgeten när vi behandlade ramarna så hade
              man haft pengar både till EU-debatten och till de andra anslagen
              och de andra frågorna som vi har prioriterat i vårt budgetförslag.
              Så enkelt är det.
            </seg>
          </u>
          <u xml:id="i-39e8d07afb762967-116" prev="i-39e8d07afb762967-115" who="Q5887217">
            <seg>
              Sedan kunde man ha sagt mycket om många andra frågor som har
              varit uppe i dag, inte minst om presstödet. Det är ett makalöst
              sjabbel som regeringen har ägnat sig åt. Bara detta att baserat
              på ett telefonsamtal köra över en bred riksdagsmajoritet utan
              att ens informera sina egna riksdagsledamöter om att man gjorde
              det är otroligt. Detta kommer Helene Petersson i Stockaryd att
              utveckla vidare i sitt inlägg, alltså våra synpunkter på presstödet.
            </seg>
          </u>
          <u xml:id="i-39e8d07afb762967-117" prev="i-39e8d07afb762967-115" who="Q5887217">
            <seg>
              Jag tänker ägna mitt inlägg åt länsstyrelserna och det från den
              särskilda vinkel som jag har eftersom jag arbetade med den sociala
              barn- och ungdomsvården under närmare fyra år. Jag hade då anledning
              att ofta komma tillbaka till frågan om hur vi ser till att barn
              som far illa verkligen får rätt stödinsatser.
            </seg>
          </u>
          <u xml:id="i-39e8d07afb762967-118" prev="i-39e8d07afb762967-115" who="Q5887217">
            <seg>
              I detta sammanhang är länsstyrelserna statens verktyg för att
              övervaka både de kommunala och de privata verksamheterna. Där
              finns själva bakgrunden. När vi tillträdde som regering 2002 såg
              vi genast att Sverige hade haft en socialtjänstlag under nästan
              20 år. Men man hade inte gått igenom ordentligt hur denna lagstiftning
              verkligen fungerade och vilken kvalitet de insatser som gjordes
              inom den sociala barn- och ungdomsvården hade.
            </seg>
          </u>
          <u xml:id="i-39e8d07afb762967-119" prev="i-39e8d07afb762967-115" who="Q5887217">
            <seg>
              Under dessa 20 år hade tiotusentals barn blivit föremål för socialtjänstens
              insatser. Det kan vara fråga om barn som har utsatts för övergrepp
              och våld i familjen. Det kan vara fråga om barn som själva håller
              på att fastna i missbruk och kriminalitet.
            </seg>
          </u>
          <u xml:id="i-39e8d07afb762967-120" prev="i-39e8d07afb762967-115" who="Q5887217">
            <seg>
              För dessa barn gäller bara en enda devis i dessa situationer,
              och det är att när familjen är svag måste samhället vara starkt.
              Då måste det finnas en stark socialtjänst som kan göra insatser
              för att hjälpa dessa barn. Det kan man göra genom öppenvårdsinsatser
              och genom placeringar i familjehem eller på institution.
            </seg>
          </u>
          <u xml:id="i-39e8d07afb762967-121" prev="i-39e8d07afb762967-115" who="Q5887217">
            <seg>
              Det finns i dag ungefär 30 000 barn som är föremål för öppenvårdsinsatser.
              Ungefär 15 000 är placerade i familjehem eller på institution.
              Dem har vi tidigare inte talat så mycket om i den offentliga debatten.
              Då och då när saker och ting går snett flammar det upp bloss i
              debatten, till exempel när det gällde mordet på Bobby eller när
              det gällde diskussionen om barnen på barnhem under 50- och 60-talen.
              Men det är undantag därför att dessa barn oftast inte är i centrum
              av den politiska debatten. De har själva inga starka röster. Många
              har därför talat om denna grupp av barn som de glömda barnen.
            </seg>
          </u>
          <u xml:id="i-39e8d07afb762967-122" prev="i-39e8d07afb762967-115" who="Q5887217">
            <seg>
              Ändå är det väl alldeles självklart att om samhället tar på sig
              att ta ansvar för ett barn därför att föräldrarna inte vill eller
              inte kan göra det, då måste de insatser som man gör från samhällets
              sida vara av allra högsta kvalitet.
            </seg>
          </u>
          <u xml:id="i-39e8d07afb762967-123" prev="i-39e8d07afb762967-115" who="Q5887217">
            <seg>
              Det får inte vara någon charlatanverksamhet. Det får inte vara
              något lycksökeri för att kunna skinna en kommun på pengar. Det
              måste vara bra och tryggt därför att annars kommer samhället och
              vuxenvärlden att svika de här barnen en gång till.
            </seg>
          </u>
          <u xml:id="i-39e8d07afb762967-124" prev="i-39e8d07afb762967-115" who="Q5887217">
            <seg>
              Vi såg alltså att vi hade haft socialtjänstlagen i 20 år. Men
              vi hade aldrig ordentligt gått igenom hur denna barn- och ungdomsvård
              egentligen fungerade om det var bra insatser som gjordes, om man
              hade ett barnperspektiv och vilka brister som fanns.
            </seg>
          </u>
          <u xml:id="i-39e8d07afb762967-125" prev="i-39e8d07afb762967-115" who="Q5887217">
            <seg>
              Då sade den socialdemokratiska regeringen: Nu är det dags att
              göra något åt det här. Nu är det dags att lyfta fram den här gruppen
              av barn. De får inte längre vara glömda. År 2003 tillsatte vi
              därför en parlamentarisk kommitté som skulle ta fram underlag
              för en handlingsplan för den sociala barn- och ungdomsvården.
              Det gjordes ett brett och ambitiöst arbete. Betänkandet Källan
              till en chans Nationell plan för den sociala barn- och ungdomsvården
              kom förra året, och där finns det en lång rad förslag om bättre
              förebyggande verksamhet till exempel genom familjecentraler, om
              mer riktade insatser avseende barn i missbrukarfamiljer, om en
              bättre samverkan mellan skola, barn- och ungdomspsykiatri och
              socialtjänst, om stärkta barnperspektiv i lagstiftningen och så
              vidare. Vidare lade man fram förslag om skärpt tillsyn av den
              sociala barn- och ungdomsvården.
            </seg>
          </u>
          <u xml:id="i-39e8d07afb762967-126" prev="i-39e8d07afb762967-115" who="Q5887217">
            <seg>
              Det är här vi kommer in på länsstyrelserna och på det anslag
              som vi nu hanterar. Det är ju länsstyrelserna som tillsammans
              med kommunerna har ansvaret för den här tillsynen. Men detta är
              samtidigt en oerhört stor uppgift; det förstår vi. 30 000 barn
              är föremål för öppenvårdsinsatser, och 15 000 barn är placerade.
              Vi har alltså tusentals öppenvårdsverksamheter hem för vård och
              boende, institutioner och så vidare som ska inspekteras och besökas.
              Man ska prata med barnen och med de vuxna. Man ska se till att
              det går att behålla kvaliteten och att ett professionellt arbete
              görs i den här verksamheten. Det är en oerhört svår uppgift, särskilt
              kan man väl säga med tanke på att det är bara 4 % av länsstyrelsernas
              verksamheter som så att säga går till social tillsyn över huvud
              taget.
            </seg>
          </u>
          <u xml:id="i-39e8d07afb762967-127" prev="i-39e8d07afb762967-115" who="Q5887217">
            <seg>
              Som ni förstår fanns det ett väldigt stort behov av att stärka
              tillsynen. Det bekräftades när vi pratade med barnen själva. Ett
              av de viktigaste budskapen som barnen själva hade till oss var:
              Kontrollera mer! Vi har alla erfarenhet av att ha hamnat på ställen
              där saker och ting inte riktigt fungerade som det skulle.
            </seg>
          </u>
          <u xml:id="i-39e8d07afb762967-128" prev="i-39e8d07afb762967-115" who="Q5887217">
            <seg>
              Den här problematiken gäller kanske särskilt, skulle jag vilja
              säga, mot bakgrund av att vi under en följd av år också har kunnat
              se en ganska stor privatisering av den sociala barn- och ungdomsvården.
              Vinstintressen har krupit in i den här verksamheten. När så sker
              ska man från samhällets sida vara alldeles extra noga och vara
              på sin vakt när det gäller att se till att kvaliteten inte försämras.
            </seg>
          </u>
          <u xml:id="i-39e8d07afb762967-129" prev="i-39e8d07afb762967-115" who="Q5887217">
            <seg>
              Efter att ha fått betänkandet sade vi: Ja, låt underlaget till
              handlingsplan i vanlig ordning gå ut på remiss. De lagstiftningar
              som vi ska genomföra och de förslag som föreligger måste i vanlig
              ordning ut på remiss. Ska vi ta fram pengar i budgetpropositionen
              för år 2007? Kan vi lägga fram en proposition under detta år eller
              till våren för en sådan handlingsplan? Men, sade vi, just i den
              del som gäller tillsynen kan vi faktiskt gå fram omedelbart. Det
              kan vi göra med ett uppdrag till länsstyrelserna i regleringsbrevet
              redan för år 2006.
            </seg>
          </u>
          <u xml:id="i-39e8d07afb762967-130" prev="i-39e8d07afb762967-115" who="Q5887217">
            <seg>
              Vi gick fram med ett sådant uppdrag i ett regleringsbrev och
              bad länsstyrelserna att göra någonting fullständigt unikt. Vi
              bad dem att under åren 2006 och 2007 gå igenom samtliga kommuner
              för att se hur man jobbar med den sociala barn- och ungdomsvården.
              Det gällde att gå på djupet, studera dokumentation och rutiner
              och sätta sig ned och prata med de socialsekreterare som har hand
              om den här verksamheten för att fråga om de behöver ytterligare
              stöd och vad som behöver göras för att få en bättre samverkan
              också i den sociala sektorn.
            </seg>
          </u>
          <u xml:id="i-39e8d07afb762967-131" prev="i-39e8d07afb762967-115" who="Q5887217">
            <seg>
              Detta innebar naturligtvis ett oerhört lyft på många håll, inte
              minst eftersom det blev lättare för kommunernas socialtjänst att
              hävda sig i det kommunala budgetarbetet. Här kom ju plötsligt
              väldigt tydliga statliga krav på verksamheten. För detta fick
              länsstyrelserna pengar, 130 miljoner kronor per år under åren
              2006 och 2007, för att rekrytera folk till 100 nya tjänster till
              länsstyrelserna. Rekryteringen började i somras beträffande dessa
              nya tjänster. Så långt är alltså allt frid och fröjd.
            </seg>
          </u>
          <u xml:id="i-39e8d07afb762967-132" prev="i-39e8d07afb762967-115" who="Q5887217">
            <seg>
              Tror ni att det fanns någon opposition mot detta? Tror ni att
              de borgerliga partierna opponerade mot detta när vi drog i gång
              den här satsningen? Nej, tvärtom! Före valet fick vi ofta höra:
              Ni gör för lite inom den sociala barn- och ungdomsvården. Ni gör
              för lite när det gäller tillsynen. Ni borde satsa mer på länsstyrelserna.
            </seg>
          </u>
          <u xml:id="i-39e8d07afb762967-133" prev="i-39e8d07afb762967-115" who="Q5887217">
            <seg>
              Jag kommer ihåg en debatt i somras med Maria Larsson, kristdemokrat,
              i Visby. Debatten hade anordnats av Rädda Barnen. Hon lovade dyrt
              och heligt att den sociala tillsynen skulle stärkas. I den debatten
              sade jag: Det är väl jättebra. Men hur går det ihop med de stora
              skattesänkningar som ni samtidigt utlovar? Så sent som dagen innan
              hade de ju lovat att ta bort hela fastighetsskatten. Det är ungefär
              tre gånger så mycket 30 miljarder kronor som hela den sociala
              barn- och ungdomsvården varje år kostar.
            </seg>
          </u>
          <u xml:id="i-39e8d07afb762967-134" prev="i-39e8d07afb762967-115" who="Q5887217">
            <seg>
              Hur ska det här gå ihop? frågade jag. Jag fick inget riktigt
              svar på den frågan i debatten, naturligtvis därför att det inte
              finns något svar eller, rättare sagt: Det svaret fick vi i budgeten.
              Med ett enda pennstreck tog man i budgeten bort den här satsningen
              och började kraftigt trappa av på den. 65 miljoner kronor dras
              in redan från nästa år. Därmed punkteras helt den förstärkning
              av tillsyn över den sociala barn- och ungdomsvården som vi hade
              inlett.
            </seg>
          </u>
          <u xml:id="i-39e8d07afb762967-135" prev="i-39e8d07afb762967-115" who="Q5887217">
            <seg>
              På sommaren sitter alltså Maria Larsson i Visby hos Rädda Barnen
              och lovar en bättre social barn- och ungdomsvård och en bättre
              tillsyn. Men efter valet är det första som den nya regeringen
              och det första som Maria Larsson som ny socialtjänstminister gör
              är nedskärningar i fråga om tillsynen av den sociala barn- och
              ungdomsvården.
            </seg>
          </u>
          <u xml:id="i-39e8d07afb762967-136" prev="i-39e8d07afb762967-115" who="Q5887217">
            <seg>
              Vad tror ni att Rädda Barnen tycker om det? Vad tror ni att socialsekreterarna
              tycker om det? Vad tror ni att kommunerna tycker om det? Vad tror
              ni att länsstyrelserna tycker om det? Och vad tror ni att de utsatta
              barnen tycker om det de som sade till oss att vi skulle kontrollera
              mer?
            </seg>
          </u>
          <u xml:id="i-39e8d07afb762967-137" prev="i-39e8d07afb762967-115" who="Q5887217">
            <seg>
              Men så har det blivit. Skattesänkningar för de rikaste har fått
              gå före satsningar i den sociala barn- och ungdomsvården. Så blev
              det när ni i högeralliansen till slut fick bekänna färg. Det tog
              tio dagar för er att skriva budgeten. Det tog tio dagar för er
              att glömma de glömda barnen. Det kommer vi att påminna er om under
              hela den här mandatperioden; det kan jag försäkra.
            </seg>
          </u>
          <note type="speaker">
            Anf. 20 KARL SIGFRID (m):
          </note>
          <u xml:id="i-39e8d07afb762967-138" next="i-39e8d07afb762967-148" who="Q6175642">
            <seg>
              Herr talman! Så var det dags att ta upp tråden beträffande Kommittén
              för EU-debatt. Vi vet alla att en stor del av riksdagens beslut
              är implementeringar av EU-direktiv.
            </seg>
          </u>
          <u xml:id="i-39e8d07afb762967-139" prev="i-39e8d07afb762967-138" who="Q6175642">
            <seg>
              Enligt den brittiska regeringen har ungefär hälften av de lagar
              som styr näringslivet sitt ursprung i EU. När förslagen behandlas
              i nationella parlament är de till stor del redan fastslagna. Enligt
              uppgifter från vår egen EU-minister påverkas även 60 % av kommunernas
              beslut i fullmäktigeförsamlingar på ett eller annat sätt av EU.
            </seg>
          </u>
          <u xml:id="i-39e8d07afb762967-140" prev="i-39e8d07afb762967-138" who="Q6175642">
            <seg>
              Med detta som utgångspunkt kan vi väl vara överens om att en
              offentlig debatt utan EU-perspektiv blir ofullständig. Därför
              är det angeläget att riksdagen och regeringen tar sig an uppgiften
              att föra ned EU-diskussioner från ministerrådsmöten i Bryssel
              till medborgarna här hemma.
            </seg>
          </u>
          <u xml:id="i-39e8d07afb762967-141" prev="i-39e8d07afb762967-138" who="Q6175642">
            <seg>
              Hur detta ska gå till har partierna lite olika uppfattningar
              om. Socialdemokraternas förslag är att förlänga verksamheten för
              den tillfälliga Kommittén för EU-debatt. Den strategin kan på
              sin höjd ge marginella effekter, för några grundläggande förändringar
              kan man inte åstadkomma genom en informerande myndighet. Inte
              ens den mest påkostade informationskampanj eller projektfond kan
              få människor intresserade av en beslutsapparat som de antingen
              inte känner sig berörda av eller som de upplever att de inte kan
              påverka. Det är just detta, bristen på möjligheter att påverka,
              som är orsaken till det svala EU-engagemanget i Sverige.
            </seg>
          </u>
          <u xml:id="i-39e8d07afb762967-142" prev="i-39e8d07afb762967-138" who="Q6175642">
            <seg>
              Det finns nästan alltid en rationell grund för vad människor
              gör och inte gör. Vissa frågar sig varför det inte är flera som
              engagerar sig i EU-debatten. Man skulle också kunna vända på det
              och fråga: Varför skulle människor engagera sig i EU-debatten?
            </seg>
          </u>
          <u xml:id="i-39e8d07afb762967-143" prev="i-39e8d07afb762967-138" who="Q6175642">
            <seg>
              Visst, det är viktiga frågor, men engagemang kräver mer än så.
              Att samtala och att debattera är metoder för att fördjupa sina
              kunskaper. Men vad har man för glädje av att tränga in i politiska
              frågor utan att ha inflytande i de politiska processerna?
            </seg>
          </u>
          <u xml:id="i-39e8d07afb762967-144" prev="i-39e8d07afb762967-138" who="Q6175642">
            <seg>
              Så länge Sveriges ståndpunkt i aktuella EU-frågor är en angelägenhet
              enbart för regeringen och en sluten EU-nämnd spelar det ingen
              roll hur många broschyrer man ger ut med titeln Sluta strunta
              i EU eller hur många miljoner i projektstöd som en statlig myndighet
              sprider omkring sig. Vi kan aldrig framgångsrikt driva en linje
              som går ut på att folk ska vara engagerade i det som vi gör men
              samtidigt inte lägga sig i.
            </seg>
          </u>
          <u xml:id="i-39e8d07afb762967-145" prev="i-39e8d07afb762967-138" who="Q6175642">
            <seg>
              Verkligt engagemang kräver också verkligt inflytande. Det kräver
              i sin tur att vi synliggör de politiska skillnaderna i riksdagen.
            </seg>
          </u>
          <u xml:id="i-39e8d07afb762967-146" prev="i-39e8d07afb762967-138" who="Q6175642">
            <seg>
              Riksdagen i en ny tid är ett steg i den riktningen. Vad man kan
              konstatera är att de tillfällen då det har förts breda diskussioner
              om EU-samarbetet har varit i anknytning till beslut där alla medborgare
              har fått delta. Jag tänker på folkomröstningen om EU-medlemskapet
              1994 och folkomröstningen om euron 2003. I folkomröstningen om
              euron var det 82,6 % av de röstberättigade som tog ställning och
              gjorde ett aktivt val. Det är ett högre valdeltagande än i något
              av de tre senaste riksdagsvalen.
            </seg>
          </u>
          <u xml:id="i-39e8d07afb762967-147" prev="i-39e8d07afb762967-138" who="Q6175642">
            <seg>
              Den här sortens engagemang går inte att uppnå i en statlig myndighet
              för debatt när partierna själva inte vill föra debatten. Tvärtom
              är risken stor att myndigheter av det här slaget blir ett slags
              demokratisk fernissa som politiska partier kan hänvisa till i
              stället för att släppa in medborgarna på riktigt i beslutsprocessen.
              Genom att föra in EU-frågorna i det ordinarie riksdagsarbetet
              tar vi ett steg mot större öppenhet. Sedan är det upp till vart
              och ett av partierna som ställer upp i valen att söka mandat för
              sin uppfattning om jordbrukspolitiken, om regionalpolitiken, om
              den fria rörligheten, om euron, om det konstitutionella fördraget
              och om annat som rör EU:s framtid.
            </seg>
          </u>
          <u xml:id="i-39e8d07afb762967-148" prev="i-39e8d07afb762967-138" who="Q6175642">
            <seg>
              Det här borde vara en demokratisk självklarhet och är definitivt
              ingenting som vi kan ersätta med en statlig myndighet.
            </seg>
          </u>
          <note type="speaker">
            Anf. 21 ANNIE JOHANSSON (c):
          </note>
          <u xml:id="i-39e8d07afb762967-149" next="i-39e8d07afb762967-159" who="Q439393">
            <seg>
              Herr talman! Det har varit spännande att följa de meningsutbyten
              som har varit här på morgonen då man har diskuterat anslagen för
              rikets styrelse. Med tanke på Miljöpartiets begravningskrans vid
              förra veckans debatt om minkfarmar skulle man kunna använda ett
              citat av Winston Churchill: En demokrati är en stat där fritt
              meningsutbyte inte slutar med en begravning.
            </seg>
          </u>
          <u xml:id="i-39e8d07afb762967-150" prev="i-39e8d07afb762967-149" who="Q439393">
            <seg>
              Ibland kan jag som ny riksdagsledamot fundera på vad vi egentligen
              lägger tyngdpunkten på i de timslånga debatterna här i kammaren.
              Demokrati är ingenting som ska tas för givet, och de anslag som
              vi diskuterar i dag berör detta i allra högsta grad. Vi måste
              värna demokratiska värden och demokratiska processer. Därför är
              det anmärkningsvärt att Socialdemokraterna efter tolv års regeringsinnehav
              nu går till ett hårt angrepp mot den borgerliga regeringen angående
              presstödet när det nu ligger på kommissionens bord, något som
              före detta minister borde vara väl insatt i och veta hur den processen
              fortgår.
            </seg>
          </u>
          <u xml:id="i-39e8d07afb762967-151" prev="i-39e8d07afb762967-149" who="Q439393">
            <seg>
              Det är också anmärkningsvärt, tycker jag, att Morgan Johansson
              som före detta folkhälsominister nu diskuterar de glömda barnen
              och samhällets svek. Jag hoppas att Morgan Johansson har barnen,
              föräldrarna och även kommunerna med sig i sitt ställningstagande.
              Han har ju varit högst ansvarig för dessa under de senaste åren,
              och vi har haft nästan ett helt sekel med en rödstämplad majoritet
              som har jobbat med just dessa frågor. Jag hoppas att den tidigare
              regeringen har sett till att det har varit en fullgod och exceptionellt
              bra tillsyn i kommunerna.
            </seg>
          </u>
          <u xml:id="i-39e8d07afb762967-152" prev="i-39e8d07afb762967-149" who="Q439393">
            <seg>
              Målsättningen med att ha ett politikområde benämnt demokrati
              är att inkludera flera och att exkludera färre. I min kamp för
              att öka den enskildes trygghet, frihet och integritet på bekostnad
              av en mindre stat vill jag vidhålla statens ansvar för att slå
              vakt om ett öppet samhälle. Utskottets betänkande angående utgiftsområde
              1 och demokrati lägger tyngdpunkten på ett ökat och mer jämlikt
              deltagande, effektiva och tillförlitliga val, ökad andel utländskt
              födda i politiska församlingar och av dem som röstar samt att
              undanröja hinder för deltagande. Demokrati är ett begrepp med
              vida innehåll beroende på vem man frågar. I denna församling är
              vi förmodligen rörande överens om vilka hörnstenar vi ska bygga
              demokrati utifrån. Utskottets betänkande om rikets styrelse och
              därmed anslag rörande demokrati är väl genomarbetade, och jag
              yrkar därför bifall till konstitutionsutskottets förslag i betänkandet.
            </seg>
          </u>
          <u xml:id="i-39e8d07afb762967-153" prev="i-39e8d07afb762967-149" who="Q439393">
            <seg>
              Herr talman! Jag kommer nu att fortsätta där Stefan Tornberg
              slutade, minoritet och presstöd. Förutom det jag tidigare varit
              inne på, nämligen demokrati, kommer jag att ägna hovstaten och
              förslaget om jämställdhetsdepartement någon minuts strålglans.
            </seg>
          </u>
          <u xml:id="i-39e8d07afb762967-154" prev="i-39e8d07afb762967-149" who="Q439393">
            <seg>
              I utskottets betänkande slår vi vakt om fortsatt högt anslag
              på demokratiområdet där en del går till uppföljning av den demokratipolitik
              som har förts och som förs. Även om en framåtsyftande politik
              är målet är det viktigt att kika i backspegeln någon gång för
              att se om man har tryckt för hårt eller för lite på pedalen.
            </seg>
          </u>
          <u xml:id="i-39e8d07afb762967-155" prev="i-39e8d07afb762967-149" who="Q439393">
            <seg>
              Staten är en viktig aktör för att säkerställa demokratin, men
              pengar är som vanligt inte allt men oftast en förutsättning. Folkrörelser,
              övriga föreningslivet, människor är viktiga aktörer i att utveckla
              demokratin. Staten vill här utgöra grundplåten, men man ska definitivt
              inte rycka undan mattan för människor och grupper av människor
              som vill skapa ideellt och utveckla det demokratiska arbetet.
            </seg>
          </u>
          <u xml:id="i-39e8d07afb762967-156" prev="i-39e8d07afb762967-149" who="Q439393">
            <seg>
              Vi har också en skyldighet att garantera människors fria åsiktsutbyten,
              rättssäkerheten i den offentliga förvaltningen och vara en vakthund
              för den personliga integriteten. En central och viktig roll spelar
              här Datainspektionen och dess tillsyn över behandlingen av personuppgifter.
              Det är en verksamhet som är viktig att slå vakt om för att skydda
              den enskildes rätt gentemot ett mer kontrollerande och mer övervakande
              samhälle.
            </seg>
          </u>
          <u xml:id="i-39e8d07afb762967-157" prev="i-39e8d07afb762967-149" who="Q439393">
            <seg>
              Herr talman! Som centerpartist kan jag inte heller, likt Per
              Bill, låta bli att beröra Socialdemokraternas reservation till
              förmån för egen hovstat för kronprinsessan. Jag tycker att det
              är gulligt och omtänksamt av republikanerna att visa hovstaten
              så pass mycket intresse att en motion och dessutom en reservation
              var aktuell i frågan. Som rojalist tycker jag att det är ytterst
              viktigt att de anslag som kommer hovstaten till del också fördelas
              på ett tillfredsställande sätt. Det är något som regeringen kommer
              att komma tillbaka till. Jag ser med tillförsikt fram emot, precis
              om Per Bill, en votering i frågan om den svenska monarkin.
            </seg>
          </u>
          <u xml:id="i-39e8d07afb762967-158" prev="i-39e8d07afb762967-149" who="Q439393">
            <seg>
              Herr talman! Till sist vill jag beröra Vänsterpartiets förslag
              om jämställdhetsdepartement. I reservationen skriver de att jämställdhetspolitiken
              är sektorsövergripande och sektorsgenomgripande. Den ska omfatta
              alla politikområden och samhällsfunktioner. Lyssna nu, för det
              är första gången jag säger det här: Jag håller med. Men, och här
              kommer det berömda menet, ett jämställdhetsdepartement skulle
              bara motverka sitt eget syfte, tror jag, genom att särskilja detta
              från den övriga verksamheten.
            </seg>
          </u>
          <u xml:id="i-39e8d07afb762967-159" prev="i-39e8d07afb762967-149" who="Q439393">
            <seg>
              Jämställdhet skapas inte genom statliga strukturer utan genom
              att den växer underifrån. Vi ska enligt Vänsterpartiet ha ett
              departement som samordnar de övriga departementen. Jag tror att
              det skulle skapa ett telefon- och pekpinnedepartement där det
              värsta scenariot skulle vara att andra departement lutade sig
              tillbaka och inte brydde sig om denna viktiga fråga. Det skulle
              enbart försämra möjligheterna att föra en aktiv och offensiv jämställdhetspolitik.
              Låt oss i stället lägga de pengar ett nytt departement skulle
              kosta på att föra en aktiv jämställdhetspolitik ute i landet.
              Slutligen är det, precis som Ingvar Svensson påpekade, inte en
              fråga för riksdagen att bedöma hur regeringen ska forma sin struktur.
            </seg>
          </u>
          <note type="speaker">
            Anf. 22 MORGAN JOHANSSON (s) replik:
          </note>
          <u xml:id="i-39e8d07afb762967-160" next="i-39e8d07afb762967-164" who="Q5887217">
            <seg>
              Herr talman! Det är klart att jag har gjort vad jag kunnat under
              de år som jag har varit minister för de här frågorna. Det var
              bland annat därför som jag satte i gång den utredning jag talade
              om för att få fram ett underlag till en handlingsplan för den
              sociala barn- och ungdomsvården och också för att få fram ett
              underlag för hur man ska kunna stärka tillsynen av detta, vilka
              insatser som vi skulle göra.
            </seg>
          </u>
          <u xml:id="i-39e8d07afb762967-161" prev="i-39e8d07afb762967-160" who="Q5887217">
            <seg>
              Jag var inte nöjd med tillsynen. Jag var inte nöjd med att det
              bara var 4 % av länsstyrelsernas totala budget som gick till social
              tillsyn. Jag ville se en större andel och ville också särskilt
              mot bakgrund av att jag fick fler och fler signaler från barn
              som själva hade erfarenheter av att saker och ting inte fungerade
              som de skulle se till att det var mer av inspektioner, mer av
              oanmälda besök, mer av samtal med socialsekreterarna kring vilken
              typ av verksamhet som man erbjöd och vilka placeringar som man
              gjorde.
            </seg>
          </u>
          <u xml:id="i-39e8d07afb762967-162" prev="i-39e8d07afb762967-160" who="Q5887217">
            <seg>
              Det var därför vi gjorde den här satsningen. Den är faktiskt
              slugare än vad Annie Johansson kanske har tänkt från början. Det
              var inte bara det att vi förstärkte tillsynen, utan vi förberedde
              också med denna insats till ett generationsskifte i länsstyrelserna.
              Vi har haft och kommer framöver att få ganska stora pensionsavgångar
              i statsförvaltningen. Vi sade: Låt oss nu passa på att underlätta
              generationsskiftet genom att nyanställa flera människor, unga
              människor som kan börja med denna tillsyn. Vi skapar hundra nya
              tjänster som vi kombinerar med den unika satsningen att gå igenom
              samtliga kommuner för att se hur den sociala barn- och ungdomsvården
              ser ut.
            </seg>
          </u>
          <u xml:id="i-39e8d07afb762967-163" prev="i-39e8d07afb762967-160" who="Q5887217">
            <seg>
              Jag var inte nöjd med tillsynen, men ni måste ju vara det eftersom
              ni skär ned på den satsning som vi inledde.
            </seg>
          </u>
          <u xml:id="i-39e8d07afb762967-164" prev="i-39e8d07afb762967-160" who="Q5887217">
            <seg>
              Det kanske är som Per Bill sade i sitt inlägg. Han sade: Vi tar
              bort saker ur statsförvaltningen som vi inte vill prioritera.
              Det kanske är så. Ni vill inte prioritera social barn- och ungdomsvård.
              Det är ett viktigt besked från alliansen inte minst till Rädda
              Barnen.
            </seg>
          </u>
          <note type="speaker">
            Anf. 23 ANNIE JOHANSSON (c) replik:
          </note>
          <u xml:id="i-39e8d07afb762967-165" next="i-39e8d07afb762967-167" who="Q439393">
            <seg>
              Herr talman! Nöjd men inte stolt är ett klassiskt socialdemokratiskt
              uttryck. Det gäller tydligen även inom detta område. Du gjorde
              ditt bästa, Morgan Johansson, men du nådde inte ända fram. Och
              tittar man bakåt i tiden inser man att även du hade föregångare
              på Socialdepartementet som skulle ha kunnat värna just det som
              du pratar om.
            </seg>
          </u>
          <u xml:id="i-39e8d07afb762967-166" prev="i-39e8d07afb762967-165" who="Q439393">
            <seg>
              Du nämnde hur Per Bill vill se över den statliga förvaltningen,
              men det viktigaste är väl ändå att påpeka att den sociala barn-
              och ungdomsvården, som jag läser om här, under tillsyn av länsstyrelserna
              tillförs ytterligare 10 miljoner kronor under år 2007 och år 2008.
            </seg>
          </u>
          <u xml:id="i-39e8d07afb762967-167" prev="i-39e8d07afb762967-165" who="Q439393">
            <seg>
              De tillsynspengar som vi diskuterar är 4 % av budgeten. Det är
              någonting som jag tror att man kan omprioritera, för jag är övertygad
              om att tillsyn är oerhört viktigt. Jag är också övertygad om att
              man kan se över vissa andra delar av länsstyrelsernas ekonomi
              och budget och lägga de pengarna på just tillsynsverksamhet.
            </seg>
          </u>
          <note type="speaker">
            Anf. 24 MORGAN JOHANSSON (s) replik:
          </note>
          <u xml:id="i-39e8d07afb762967-168" next="i-39e8d07afb762967-172" who="Q5887217">
            <seg>
              Herr talman! Beskedet från alliansen till länsstyrelserna är:
              Nu skär vi bort 65 miljoner från er. Nu skrotar vi den satsning
              på tillsyn som den gamla regeringen inledde. I stället ska ni
              prioritera om.
            </seg>
          </u>
          <u xml:id="i-39e8d07afb762967-169" prev="i-39e8d07afb762967-168" who="Q5887217">
            <seg>
              Vad blir det härnäst? Det är alltså 4 % av länsstyrelsernas samlade
              pengar som går till social tillsyn. Vad blir det när ni är färdiga?
              Blir det 3 % eller 2 %? Vilken annan form av tillsyn är det som
              ska stryka på foten? Vad är det för något annat i länsstyrelsernas
              verksamhet som ska stryka på foten?
            </seg>
          </u>
          <u xml:id="i-39e8d07afb762967-170" prev="i-39e8d07afb762967-168" who="Q5887217">
            <seg>
              Smit inte undan ditt ansvar, Annie Johansson! Vi från den gamla
              regeringssidan kanske inte är så vana vid att vara i opposition,
              men det är alldeles uppenbart att ni från den nya regeringssidan
              inte är särskilt vana att regera. Ni är i varje fall inte särskilt
              vana att försvara den politik som ni ska stå bakom.
            </seg>
          </u>
          <u xml:id="i-39e8d07afb762967-171" prev="i-39e8d07afb762967-168" who="Q5887217">
            <seg>
              Ni gör en kraftig nedskärning på den sociala tillsynen och avviker
              på ett mycket tydligt sätt från den satsning som vi gjorde. Ni
              missar chansen att underlätta generationsskiftet i länsstyrelserna.
              Varför gör ni det? Jo, det faller tillbaka på den prioritering
              som Per Bill så tydligt uttryckte i sitt inlägg, nämligen att
              ni tar bort saker ur statsförvaltningen som ni inte vill prioritera.
              Ni vill inte prioritera den sociala barn- och ungdomsvården och
              därför tar ni bort den satsning som vi har gjort.
            </seg>
          </u>
          <u xml:id="i-39e8d07afb762967-172" prev="i-39e8d07afb762967-168" who="Q5887217">
            <seg>
              Stå för det, Annie Johansson! Försök inte smita undan och lägga
              skulden på den tidigare regeringen.
            </seg>
          </u>
          <note type="speaker">
            Anf. 25 ANNIE JOHANSSON (c) replik:
          </note>
          <u xml:id="i-39e8d07afb762967-173" next="i-39e8d07afb762967-190" who="Q439393">
            <seg>
              Herr talman! Jag smiter inte alls undan mitt ansvar, utan jag
              försöker föra en konstruktiv debatt med Morgan Johansson.
            </seg>
          </u>
          <u xml:id="i-39e8d07afb762967-174" prev="i-39e8d07afb762967-173" who="Q439393">
            <seg>
              Jag vill använda min repliktid till att gå tillbaka till det
              som vi inledde debatten med för någon timme sedan, nämligen att
              alliansen har ett tydligt budgetförslag på vad vi vill göra inom
              rikets styrelse på det området. Det har även Miljöpartiet och
              Vänsterpartiet.
            </seg>
          </u>
          <u xml:id="i-39e8d07afb762967-175" prev="i-39e8d07afb762967-173" who="Q439393">
            <seg>
              Däremot ser vi i utskottets betänkande att Socialdemokraterna
              enbart har streck, streck och åter streck. Ni redovisar inte vad
              ni vill satsa på eller vad ni vill lägga lite mindre pengar på.
              Det är anmärkningsvärt.
            </seg>
          </u>
          <u xml:id="i-39e8d07afb762967-176" prev="i-39e8d07afb762967-173" who="Q439393">
            <seg>
              Alliansen vill skapa ett tryggt samhälle. Vi vill också använda
              Socialdemokraternas klassiska ord solidariskt samhälle, just för
              att vi inte vill att någon ska falla mellan stolarna. Vi har en
              övergripande och bra ekonomisk politik som kommer att garantera
              detta.
            </seg>
          </u>
          <note>
            Anf. 26 HELENE PETERSSON i Stockaryd (s):
          </note>
          <u xml:id="i-39e8d07afb762967-177" prev="i-39e8d07afb762967-173" who="Q439393">
            <seg>
              Herr talman! Jag och Socialdemokraterna anser att de ändrade
              presstödsreglerna som riksdagen tidigare beslutat om ska gälla
              från den 1 januari 2007. Som tidigare sagts yrkar vi bifall till
              reservation 1.
            </seg>
          </u>
          <u xml:id="i-39e8d07afb762967-178" prev="i-39e8d07afb762967-173" who="Q439393">
            <seg>
              Det finns i dag inget skäl till att de inte ska träda i kraft.
              Efter de diskussioner som har varit mellan departement och utskott,
              debatter i denna kammare och den information som har kommit, eller
              kanske rättare sagt inte har kommit, från EU-kommissionen anser
              vi att det beslut som riksdagen har fattat om ändringar i presstödsreglerna
              ska gälla.
            </seg>
          </u>
          <note>
            Regeringen skriver i budgetpropositionen att ändringarna förutsätter
            ett godkännande från kommissionen. Regeringen skriver också: Kommissionen
            meddelade i oktober 2006 att en fördjupad granskning kommer att
            inledas av om det svenska presstödet är förenligt med bestämmelserna
            om statsstöd i EG-fördraget.
          </note>
          <u xml:id="i-39e8d07afb762967-179" prev="i-39e8d07afb762967-173" who="Q439393">
            <seg>
              Detta kan starkt ifrågasättas. Inget officiellt meddelande har
              kommit från kommissionen. Frågan ligger, säger Annie Johansson,
              på kommissionens bord. Nej, processen är i Sveriges händer. Frågan
              är till och med en icke-fråga för kommissionen, eftersom notifieringen
              på ett helt oacceptabelt sätt är tillbakadragen och kommissionen
              i dagsläget inte har ett svenskt presstödsärende att över huvud
              taget ta ställning till.
            </seg>
          </u>
          <u xml:id="i-39e8d07afb762967-180" prev="i-39e8d07afb762967-173" who="Q439393">
            <seg>
              Enligt vår mening finns det ingen anledning att inte låta de
              ändrade reglerna träda i kraft. Genom regeringens agerande ger
              vi indirekt kommissionen rätt i att det är en EU-fråga.
            </seg>
          </u>
          <u xml:id="i-39e8d07afb762967-181" prev="i-39e8d07afb762967-173" who="Q439393">
            <seg>
              Det beslutade stödet har mycket stor betydelse för mångfalden
              i medierna. Det är också viktigt att beslutet träder i kraft på
              utsatt tid. Det är många av våra tidningar som är berörda av förändringarna.
              Pengar finns avsatta i budgeten. Samhandelskriteriet är både enligt
              ett pm från departementet och enligt svaret från kulturministern
              under en interpellationsdebatt här i kammaren inte uppfyllt. Då
              är det en nationell fråga och inget som vi ska låta kommissionen
              och EU styra över.
            </seg>
          </u>
          <u xml:id="i-39e8d07afb762967-182" prev="i-39e8d07afb762967-173" who="Q439393">
            <seg>
              Presstödet är också en viktig del i den svenska demokratiska
              processen och ingår i vår tryckfrihet och yttrandefrihet. EU har
              ingen kompetens att avgöra dessa frågor. Ska vi ge EU makt att
              lägga ned över 70 tidningar i Sverige? Det är också en nonchalans
              mot riksdagen.
            </seg>
          </u>
          <u xml:id="i-39e8d07afb762967-183" prev="i-39e8d07afb762967-173" who="Q439393">
            <seg>
              Skriftväxling har varit mellan den förra regeringen och kommissionen,
              frågor har ställts och svar har givits. Sedan upphör skriftväxlingen.
              Hur tolkar man det? Är det därför att kommissionen inte har mer
              att fråga om, att kommissionen vet att stödet existerar och hur
              det nu är utformat? Bra!
            </seg>
          </u>
          <u xml:id="i-39e8d07afb762967-184" prev="i-39e8d07afb762967-173" who="Q439393">
            <seg>
              Man kan inte agera på det sätt som statsrådet i den nya regeringen
              gjorde med utgångspunkt från ett telefonsamtal, att totalt förbise
              riksdagens beslut och ge efter för en tjänstemans syn på saken
              som inte ens har befogenhet att teckna ett dokument för kommissionens
              räkning. Men detta är en fråga som vi får återkomma till under
              vårens granskning.
            </seg>
          </u>
          <u xml:id="i-39e8d07afb762967-185" prev="i-39e8d07afb762967-173" who="Q439393">
            <seg>
              Herr talman! De förändringar och justeringar av presstödet som
              riksdagen beslutade om i juni anser vi ska träda i kraft. Blir
              det på något sätt ifrågasatt av kommissionen får Sverige ta strid
              om att detta faktiskt är en nationell angelägenhet.
            </seg>
          </u>
          <u xml:id="i-39e8d07afb762967-186" prev="i-39e8d07afb762967-173" who="Q439393">
            <seg>
              Per Bill sade i sitt inledningsanförande: Vi har tagit bort saker
              som vi inte vill prioritera. I budgeten meddelas också att det
              särskilda distributionsstödet för utdelning av dagstidningar på
              lördagar i gles- och landsbygdsområden inte kommer att förlängas
              eller permanentas. Skälet uppges vara att endast ett litet antal
              abonnenter har återfått sin lördagstidning sedan stödet infördes.
              Det är bra att Per Bill klargör vilka saker man inte vill prioritera.
            </seg>
          </u>
          <u xml:id="i-39e8d07afb762967-187" prev="i-39e8d07afb762967-173" who="Q439393">
            <seg>
              Detta blir ett bekymmer för gles- och landsbygden. När stödet
              infördes bromsades utvecklingen mot minskad spridning av tidningar
              på lördagar upp. Presstödsutredningen ansåg att stödet var mycket
              viktigt och föreslog ett permanentande. Men tydligen delar inte
              den nuvarande regeringen utredningens slutsatser. Det är mycket
              beklagligt. Det kommer att drabba gles- och landsbygdstidningarna
              mycket hårt. Demokratiutveckling och det skrivna ordets spridning
              är tydligen inte något som den nya regeringen värnar om.
            </seg>
          </u>
          <u xml:id="i-39e8d07afb762967-188" prev="i-39e8d07afb762967-173" who="Q439393">
            <seg>
              Tyvärr har inte heller riksdagen möjlighet att ta ställning till
              frågan eftersom det var en tidsbegränsad verksamhet och inte en
              permanent.
            </seg>
          </u>
          <u xml:id="i-39e8d07afb762967-189" prev="i-39e8d07afb762967-173" who="Q439393">
            <seg>
              Stefan Tornberg sade att det råder enighet om presstödet. Är
              detta något som Centerpartiet verkligen ställer upp på? Man har
              ju gjort det eftersom man har en gemensam budget. Men, innerst
              inne Stefan, är detta något som Centerpartiet tycker är bra?
            </seg>
          </u>
          <u xml:id="i-39e8d07afb762967-190" prev="i-39e8d07afb762967-173" who="Q439393">
            <seg>
              Yttrande- och tryckfrihet och det skrivna ordets spridning är
              något som vi måste värna om och ta strid för. Det verkar inte
              som om den nya regeringen håller stridsyxan så högt.
            </seg>
          </u>
          <note type="speaker">
            Anf. 27 INGVAR SVENSSON (kd) replik:
          </note>
          <u xml:id="i-39e8d07afb762967-191" next="i-39e8d07afb762967-200" who="Q1663473">
            <seg>
              Herr talman! När det gäller om presstödet är ett nationellt kompetensområde
              är vi överens. Det behöver vi inte diskutera.
            </seg>
          </u>
          <u xml:id="i-39e8d07afb762967-192" prev="i-39e8d07afb762967-191" who="Q1663473">
            <seg>
              Det vi diskuterar är själva processen. Helene Petersson i Stockaryd
              ställer frågan: Är det verkligen en EU-fråga? Jag kan bara citera
              den tidigare regeringen som skriver att om kommissionens behandling
              av ärendet skulle innebära att tidpunkten för ikraftträdandet
              behöver ändras avser regeringen att återkomma till riksdagen.
            </seg>
          </u>
          <u xml:id="i-39e8d07afb762967-193" prev="i-39e8d07afb762967-191" who="Q1663473">
            <seg>
              Det är precis det den tillträdda regeringen gör. Man hanterar
              det utifrån den processen.
            </seg>
          </u>
          <u xml:id="i-39e8d07afb762967-194" prev="i-39e8d07afb762967-191" who="Q1663473">
            <seg>
              Jag undrar varför Helene Petersson nu ifrågasätter om det är
              en EU-fråga eller inte.
            </seg>
          </u>
          <u xml:id="i-39e8d07afb762967-195" prev="i-39e8d07afb762967-191" who="Q1663473">
            <seg>
              Jag ställde tidigare en fråga till Berit Andnor. Om regeringen
              har den här åsikten varför har man då inte tidigare arbetat för
              förändringar av statsstödsreglerna enligt artikel 87 i EG-fördraget
              för att förhindra uppkomsten av en sådan här situation?
            </seg>
          </u>
          <u xml:id="i-39e8d07afb762967-196" prev="i-39e8d07afb762967-191" who="Q1663473">
            <seg>
              Jag blev förvånad över uppgifterna att telefonsamtal är mer regel
              än undantag i den här typen av kontakter. Har det varit totalt
              okänt för den gamla regeringen att det har varit så? Vi har ju
              i KU under ett antal år granskat olika processer i Regeringskansliet
              och regeringen och varit noga med att det ska finnas dokumentation
              av allt som händer. Den här frågan har inte kommit upp i sammanhanget.
              Det ska bli intressant att titta på granskningen till våren.
            </seg>
          </u>
          <u xml:id="i-39e8d07afb762967-197" prev="i-39e8d07afb762967-191" who="Q1663473">
            <seg>
              Hur kan det komma sig att det inte är känt att detta snarare
              är regel än undantag i processen?
            </seg>
          </u>
          <note>
            Anf. 28 HELENE PETERSSON i Stockaryd (s) replik:
          </note>
          <u xml:id="i-39e8d07afb762967-198" prev="i-39e8d07afb762967-191" who="Q1663473">
            <seg>
              Herr talman! Jag håller med om att det ska bli intressant att
              titta på detta i vårens granskning. Läget är ju att processen
              faktiskt är avbruten. Där kan man reagera starkt. Det anmäldes
              genom en notifikation till kommissionen att riksdagen hade fattat
              beslut om en förändring. Det var en skriftväxling. Sedan upphör
              den skriftväxlingen och så kommer det ett telefonsamtal.
            </seg>
          </u>
          <u xml:id="i-39e8d07afb762967-199" prev="i-39e8d07afb762967-191" who="Q1663473">
            <seg>
              Ska man då acceptera att avbryta en process för ett telefonsamtal
              från någon som inte ens har kompetens att teckna firma för kommissionen?
              Det är det som de facto har hänt på departementet. Man avbryter
              hela hanteringen tillsammans med kommissionen i detta fall.
            </seg>
          </u>
          <u xml:id="i-39e8d07afb762967-200" prev="i-39e8d07afb762967-191" who="Q1663473">
            <seg>
              Jag kan inte svara för regeringen. Jag var inte med som medlem
              i den. Vi är ju också överens om att det här inte ingår i statsstödet.
              Utifrån presstödets syn kan jag inte tänka mig att man över huvud
              taget tänkte tanken att man skulle behöva ändra statsstödsreglerna.
              Det finns ju bland annat samhandelskriteriet som vi inte anser
              är uppfyllt. Därför ingår inte presstödet i detta statsstöd.
            </seg>
          </u>
          <note type="speaker">
            Anf. 29 INGVAR SVENSSON (kd) replik:
          </note>
          <u xml:id="i-39e8d07afb762967-201" next="i-39e8d07afb762967-207" who="Q1663473">
            <seg>
              Herr talman! Notifieringsprocessen måste ju till oavsett vad
              man har för åsikt om samhandelskriteriet.
            </seg>
          </u>
          <u xml:id="i-39e8d07afb762967-202" prev="i-39e8d07afb762967-201" who="Q1663473">
            <seg>
              Jag har ögnat igenom skriftväxlingen under sommaren. Jag är inte
              imponerad av kvaliteten i argumenteringen. Där har även Socialdemokraterna
              ett ansvar för vad som hände. Om man hade skött det på ett bra
              sätt kanske man aldrig hade fått det där telefonsamtalet. Det
              är också en intressant frågeställning.
            </seg>
          </u>
          <u xml:id="i-39e8d07afb762967-203" prev="i-39e8d07afb762967-201" who="Q1663473">
            <seg>
              Processen är inte avbruten. Det vill jag förklara för Helene
              Petersson. Kulturdepartementet jobbar nu med att se till att man
              får fram ett kraftfullt underlag för att hävda Sveriges intressen
              i det här sammanhanget. Sverige kommer att ta strid i den här
              frågan. Det ska vi se till.
            </seg>
          </u>
          <note>
            Anf. 30 HELENE PETERSSON i Stockaryd (s) replik:
          </note>
          <u xml:id="i-39e8d07afb762967-204" prev="i-39e8d07afb762967-201" who="Q1663473">
            <seg>
              Herr talman! Processen är avbruten från kommissionens sida. Processen
              ligger i Sveriges hand. I och med tillbakadragandet blev det en
              icke-fråga. Processen kan ju inte fortsätta i EU när det inte
              finns en fråga att hantera där.
            </seg>
          </u>
          <u xml:id="i-39e8d07afb762967-205" prev="i-39e8d07afb762967-201" who="Q1663473">
            <seg>
              Eftersom ministern drog tillbaka notifikationen får ju Sverige
              börja om. Jag kan fortfarande inte förstå att man tar tillbaka
              något som riksdagen har beslutat om. Fem partier av sju var eniga.
              Vi hade inte ens en reservation i debatten, inte ens från Moderaterna
              eller Folkpartiet. Det togs med acklamation; jag läste protokollet
              häromkvällen. Man lade reservationerna, men gick inte till votering
              på det. Vi var i Andrakammarsalen och man hade en sådan process
              där.
            </seg>
          </u>
          <u xml:id="i-39e8d07afb762967-206" prev="i-39e8d07afb762967-201" who="Q1663473">
            <seg>
              Man var ju enig om detta. Jag hoppas innerligt att man kommer
              att jobba hårt för detta.
            </seg>
          </u>
          <u xml:id="i-39e8d07afb762967-207" prev="i-39e8d07afb762967-201" who="Q1663473">
            <seg>
              Ingvar Svensson har ju inte någon mer replik, men jag undrar
              vad Ingvar Svensson tycker om lördagsstödet. Det är ju något som
              tyvärr drabbar glesbygderna hårt.
            </seg>
          </u>
          <note type="speaker">
            Anf. 31 STEFAN TORNBERG (c) replik:
          </note>
          <u xml:id="i-39e8d07afb762967-208" next="i-39e8d07afb762967-216" who="Q6213669">
            <seg>
              Herr talman! Jag fick frågan från Helene Petersson om jag tycker
              att det liggande förslaget är bra. Jag tycker att det liggande
              förslaget är nödvändigt. Konsekvenserna av att besluta enligt
              reservationen från Socialdemokraterna i utskottet skulle bli oöverskådliga
              för presstödet och för de tidningsföretag som är drabbade. Att
              gå in i den här processen innebär en risk för ett stort återbetalningskrav
              av presstödet och att presstödet i en legal process i EU-systemet
              riskeras på ett helt annat sätt.
            </seg>
          </u>
          <u xml:id="i-39e8d07afb762967-209" prev="i-39e8d07afb762967-208" who="Q6213669">
            <seg>
              Jag tycker att vi i stället tillsammans ska försöka sätta tryck
              på den process som är i gång. Karl-Erik Gustafsson har fått i
              uppdrag att ta fram ett underlag för den fortsatta dialogen med
              EU för att bevisa att det här, vilket jag tycker är självklart,
              inte strider mot handelsreglerna i EU. Det tycker jag är självklart.
            </seg>
          </u>
          <u xml:id="i-39e8d07afb762967-210" prev="i-39e8d07afb762967-208" who="Q6213669">
            <seg>
              Det är anmärkningsvärt att det framför allt från Socialdemokraterna
              ifrågasätts om det är en EU-fråga. Det var ju den socialdemokratiska
              regeringen som gjorde det till en EU-fråga och anmälde det i samband
              med att beslutet togs i propositionen och det var den socialdemokratiska
              regeringen som ville notifiera beslutet. Det var den regeringen
              som svarade på förfrågan från kommissionen och som trots förlängd
              tid man hade mer än 14 dagar på sig uppenbarligen inte hade den
              kvalitet på svaret att EU-kommissionen godtog det utan ville inleda
              en helt annan process. Så har processen varit.
            </seg>
          </u>
          <note>
            Anf. 32 HELENE PETERSSON i Stockaryd (s) replik:
          </note>
          <u xml:id="i-39e8d07afb762967-211" prev="i-39e8d07afb762967-208" who="Q6213669">
            <seg>
              Herr talman! Stefan Tornberg säger att det är nödvändigt eftersom
              tidningarna annars kan få återbetala. Kravet är ju vid nya stöd.
              Vi anser inte att det här är ett nytt stöd. Det är en justering
              av det stöd som har funnits.
            </seg>
          </u>
          <u xml:id="i-39e8d07afb762967-212" prev="i-39e8d07afb762967-208" who="Q6213669">
            <seg>
              Att man, när vi sökte inträde, meddelade EU vilka former av stöd
              som fanns i Sverige är väl ganska naturligt. EU har ju inte haft
              något att erinra mot detta. Man har vetat om att det har funnits.
              Om man gör justeringar kanske man också ska tala om att man har
              gjort justeringar så att man är medveten om vad som finns.
            </seg>
          </u>
          <u xml:id="i-39e8d07afb762967-213" prev="i-39e8d07afb762967-208" who="Q6213669">
            <seg>
              För den sakens skull tycker jag inte att man behöver säga att
              de har med det att göra. Men det är väl ganska bra att de vet
              hur vi hanterar olika saker.
            </seg>
          </u>
          <u xml:id="i-39e8d07afb762967-214" prev="i-39e8d07afb762967-208" who="Q6213669">
            <seg>
              Min fråga gällde inte det totala. Min fråga gällde om Stefan
              Tornberg tycker att det är bra att vi tar bort stödet till lördagsdistribution
              till gles- och landsbygdstidningar.
            </seg>
          </u>
          <u xml:id="i-39e8d07afb762967-215" prev="i-39e8d07afb762967-208" who="Q6213669">
            <seg>
              Centerpartiet ska ju vara det parti som, åtminstone officiellt,
              säger sig värna gles- och landsbygd. Det handlar i dag om många
              tidningar. Vi diskuterade den här frågan i utredningen; jag hade
              förmånen att delta i den. Man sade då att lördagsutdelningen kunnat
              behållas på samma nivå som 2002 tack vare stödet. Det råder enighet
              om att många tidningsföretag skulle dragit in lördagsutdelningen
              för ett stort antal abonnenter i gles- och landsbygdsområden för
              det fall stödet inte hade funnits.
            </seg>
          </u>
          <u xml:id="i-39e8d07afb762967-216" prev="i-39e8d07afb762967-208" who="Q6213669">
            <seg>
              Det tycker Stefan Tornberg tydligen är okej eftersom det står
              i budgeten. Vi har ingen möjlighet att ta ställning till det i
              riksdagen.
            </seg>
          </u>
          <note type="speaker">
            Anf. 33 STEFAN TORNBERG (c) replik:
          </note>
          <u xml:id="i-39e8d07afb762967-217" next="i-39e8d07afb762967-223" who="Q6213669">
            <seg>
              Herr talman! Självklart hade vi velat ha den möjligheten, men
              det gäller att använda resurserna på rätt sätt. Då är frågan:
              Hur använder vi det presstöd som vi har på bästa sätt för att
              stimulera mångfalden och det demokratiska samtalet?
            </seg>
          </u>
          <u xml:id="i-39e8d07afb762967-218" prev="i-39e8d07afb762967-217" who="Q6213669">
            <seg>
              Jag tycker att den inriktning som det beslutades om i juni har
              en riktig prioritering, alltså att stimulera möjligheterna till
              mångfald, på bredden, genom att starta nya tidningar och utveckla
              tidningar, men också genom att utveckla alternativ till de nya
              medier som kommer. Utifrån de resurser som finns tycker jag att
              det är en riktig prioritering.
            </seg>
          </u>
          <u xml:id="i-39e8d07afb762967-219" prev="i-39e8d07afb762967-217" who="Q6213669">
            <seg>
              Det visar sig också att stödet inte haft den positiva effekt
              som var förväntad. Har vi fått ut det rätta för pengarna? Jag
              är mycket tveksam till det.
            </seg>
          </u>
          <note>
            Anf. 34 HELENE PETERSSON i Stockaryd (s) replik:
          </note>
          <u xml:id="i-39e8d07afb762967-220" prev="i-39e8d07afb762967-217" who="Q6213669">
            <seg>
              Herr talman! Det demokratiska samtalet ska tydligen inte föras
              på lördagar i de delar av landet där jag bor. Många prenumererar
              faktiskt på en tidning just på grund av lördagstidningen. Det
              är då man har tid att sätta sig ned och läsa i lugn och ro. Det
              visade sig också att många sade upp sin tidning när lördagsdistributionen
              drogs in. Det är inte samma sak att få tidningen på måndagen,
              för tidningar och nyheter är färskvara. Då kan man lika gärna
              vara utan den. Det är faktiskt på det viset.
            </seg>
          </u>
          <u xml:id="i-39e8d07afb762967-221" prev="i-39e8d07afb762967-217" who="Q6213669">
            <seg>
              Hade inte den förväntade effekten, säger Stefan Tornberg. Nej,
              det var inte en mängd nya tidningar som började med lördagsutgivning,
              eller började distribueras, men det gjorde att tidningarna kunde
              komma på lördagar. Jag befarar att det kommer att bli en stor
              förändring för oss på landsbygden som har tidning. Vi kommer inte
              att få någon tidning på lördagar då det kostar för mycket.
            </seg>
          </u>
          <u xml:id="i-39e8d07afb762967-222" prev="i-39e8d07afb762967-217" who="Q6213669">
            <seg>
              Vi hade också en diskussion med Posten eftersom det är Postens
              distribution som kostar, och kostnaderna bara ökar. Tidningarna
              kommer kanske att lägga detta åt sidan då det kostar så pass mycket.
              Vad gäller tidningar i Norrlands inland fick vi höra att distributionsavståndet
              för vissa tidningar är 3040 mil. Det innebär att det kostar över
              100 kr att få ut ett lördagsexemplar.
            </seg>
          </u>
          <u xml:id="i-39e8d07afb762967-223" prev="i-39e8d07afb762967-217" who="Q6213669">
            <seg>
              Nu gör man en jämn fördelning. Man ger ett stöd till detta. Jag
              tycker att det är viktigt att vi som bor i gles- och landsbygd
              över hela landet har möjligheter till ett demokratiskt samtal
              även på lördagar.
            </seg>
          </u>
          <note type="speaker">
            Anf. 35 HANS LINDE (v):
          </note>
          <u xml:id="i-39e8d07afb762967-224" next="i-39e8d07afb762967-233" who="Q1581082">
            <seg>
              Herr talman! Så här i slutet av debatten vill jag lyfta fram
              en fråga som inte varit uppe till debatt men som är nog så viktig.
              Jag vill lyfta fram Vänsterpartiets reservation 5. Reservationen
              har behandlats i utrikesutskottet, och den ligger i bil. 6 som
              yttrande 2006/07:UU1y. I anslutning till yttrandet finns en skriftlig
              avvikande mening från Vänsterpartiet.
            </seg>
          </u>
          <u xml:id="i-39e8d07afb762967-225" prev="i-39e8d07afb762967-224" who="Q1581082">
            <seg>
              Sedan kurderna i norra Irak/irakiska Kurdistan fick ett visst
              mått av regionalt självbestämmande har ett flertal kurder med
              svenskt medborgarskap kunnat återvända eller besöka sitt hemland.
              Vänsterpartiet har under lång tid drivit frågan om självbestämmande
              för kurderna i norra Irak/irakiska Kurdistan. Det är en fråga
              som vi drev långt före USA:s olagliga anfallskrig mot Irak då
              det plötsligt i vissa kretsar blev populärt att stödja kurdernas
              kamp.
            </seg>
          </u>
          <u xml:id="i-39e8d07afb762967-226" prev="i-39e8d07afb762967-224" who="Q1581082">
            <seg>
              De kurder med svenskt medborgarskap som nu återvänder och besöker
              norra Irak/irakiska Kurdistan har rätt att få service, stöd och
              säkerhet på samma sätt som övriga svenska medborgare när de reser
              i andra delar av världen. Även svenska myndigheter har behov av
              att kunna komma i kontakt med de svenska medborgare som i dag
              befinner sig i norra Irak/irakiska Kurdistan. Vänsterpartiet har
              därför sedan 2004 krävt att Sverige ska öppna ett representationskontor
              med vissa konsulära uppgifter i Erbil i norra Irak/irakiska Kurdistan.
            </seg>
          </u>
          <u xml:id="i-39e8d07afb762967-227" prev="i-39e8d07afb762967-224" who="Q1581082">
            <seg>
              Herr talman! Jag vill understryka att det handlar om ett representationskontor,
              inte ett konsulat, eftersom Vänsterpartiet anser att den nuvarande
              irakiska regimen är illegitim och att Sverige borde dra tillbaka
              sitt erkännande av den. Formella diplomatiska förbindelser, i
              form av en ambassad eller ett konsulat, kan endast bli aktuellt
              den dag den amerikanska ockupationen hävts.
            </seg>
          </u>
          <u xml:id="i-39e8d07afb762967-228" prev="i-39e8d07afb762967-224" who="Q1581082">
            <seg>
              Vänsterpartiet motsatte sig kraftfullt USA:s anfallskrig mot
              Irak, ett krig som FN:s avgående generalsekreterare Kofi Annan
              har förklarat stred mot den internationella rätten. Vi står fortfarande
              upp mot det och motsätter oss den folkrättsvidriga ockupationen
              av Irak, ett arbete som vi bedriver såväl i som utanför riksdagen.
            </seg>
          </u>
          <u xml:id="i-39e8d07afb762967-229" prev="i-39e8d07afb762967-224" who="Q1581082">
            <seg>
              De val som genomfördes efter Saddam Husseins fall och under den
              amerikanska ockupationen var långt ifrån demokratiska. De ägde
              rum under kaotiska former där möjligheten till en fri och öppen
              debatt var kraftigt begränsad. Vissa partier var förbjudna och
              valfusket utbrett. USA:s påverkan på valet var omfattande.
            </seg>
          </u>
          <u xml:id="i-39e8d07afb762967-230" prev="i-39e8d07afb762967-224" who="Q1581082">
            <seg>
              Den regering som i dag sitter vid makten i Irak har ingen legitimitet.
              Den skulle inte vara möjlig utan USA:s starka militära närvaro.
              Handlingsutrymmet för den nuvarande regimen är kraftigt begränsat.
              Genom sin kraftiga militära närvaro i landet kan USA sätta upp
              tydliga normer och ramar för vad regeringen kan och inte kan göra.
              Genom regeringens starka beroende av USA:s militära stöd är det
              relevant att fråga sig i vilken grad det i dag existerar ett självständigt
              Irak.
            </seg>
          </u>
          <u xml:id="i-39e8d07afb762967-231" prev="i-39e8d07afb762967-224" who="Q1581082">
            <seg>
              Det irakiska folket har i dag samma rätt som folkrätten ger alla
              folk under ockupation, nämligen rätten att göra väpnat motstånd
              mot sin ockupationsmakt.
            </seg>
          </u>
          <u xml:id="i-39e8d07afb762967-232" prev="i-39e8d07afb762967-224" who="Q1581082">
            <seg>
              Utrikesutskottet skriver i sitt svar att Sverige tillämpar principen
              att erkänna stater, inte regeringar. Vänsterpartiet anser att
              det är en mycket bra princip. Men vår fråga handlar inte i grunden
              om den nuvarande irakiska regeringen den kan ombildas i morgon
              och vår kritik kommer att kvarstå så länge ockupationen fortsätter.
              Vår kritik handlar om den nuvarande regimen i landet, en regim
              som i ringa utsträckning uppfyller kriterierna för en självständig
              stat.
            </seg>
          </u>
          <u xml:id="i-39e8d07afb762967-233" prev="i-39e8d07afb762967-224" who="Q1581082">
            <seg>
              Ska fred skapas i Irak krävs det att den USA-ledda alliansen
              omedelbart lämnar landet. Vänsterpartiet skulle önska, även om
              vi inte har några illusioner om att så kommer att ske, att regeringen
              tydligt krävde att ockupationen hävs. Det skulle vara ett klart
              ställningstagande för ett fritt och demokratiskt Irak om Sverige
              drog tillbaka sitt erkännande av den irakiska regimen.
            </seg>
          </u>
          <note type="speaker">
            Anf. 36 MORGAN JOHANSSON (s) replik:
          </note>
          <u xml:id="i-39e8d07afb762967-234" next="i-39e8d07afb762967-236" who="Q5887217">
            <seg>
              Herr talman! Jag tänkte ta någon minut i anspråk eftersom jag
              råkar känna till den här frågan. Jag har rest en hel del i regionen
              och följt kurdfrågan under åratal.
            </seg>
          </u>
          <u xml:id="i-39e8d07afb762967-235" prev="i-39e8d07afb762967-234" who="Q5887217">
            <seg>
              När man hör Vänsterpartiets position i den här frågan handlar
              det om totalt oförenliga ståndpunkter. De säger att de inte kan
              acceptera den amerikanska närvaron, att amerikanerna ska ut så
              fort som möjligt. Samtidigt säger de att det måste finnas ett
              självständigt Irak som har lugn och ro. Problemet är i grunden
              att så länge våldet i Irak pågår är det oerhört svårt att upprätta
              de demokratiska strukturerna. När Hans Linde säger att det är
              rätt att göra väpnat uppror mot den regering som man inte accepterar
              ger han faktiskt ett indirekt stöd till den typen av terrorism
              som är Iraks allra största problem.
            </seg>
          </u>
          <u xml:id="i-39e8d07afb762967-236" prev="i-39e8d07afb762967-234" who="Q5887217">
            <seg>
              Låt mig också säga att jag vet att detta diskuteras mycket i
              den kurdiska kretsen. De vet att det är tack vare att Saddam Hussein
              är borta som man nu har ett självstyre i de norra delarna av Irak.
              Hade jag varit i Hans Lindes kläder hade jag gått tillbaka och
              funderat över vilka krafter det egentligen är jag ger mitt godkännande.
              Detta sagt med tanke på det anförande han just höll.
            </seg>
          </u>
          <note type="speaker">
            Anf. 37 HANS LINDE (v) replik:
          </note>
          <u xml:id="i-39e8d07afb762967-237" next="i-39e8d07afb762967-241" who="Q1581082">
            <seg>
              Herr talman! Om Morgan Johansson letar upp en gammal telefonkatalog,
              en som har några år på nacken, kan han se på någon av de första
              sidorna i den hur det svenska folket skulle agera om vi hamnade
              i ockupation. Där står det väldigt tydligt att svenska folket
              ska göra motstånd mot en ockupationsmakt.
            </seg>
          </u>
          <u xml:id="i-39e8d07afb762967-238" prev="i-39e8d07afb762967-237" who="Q1581082">
            <seg>
              Folkrätten föreskriver att varje folk som befinner sig i ockupation
              har rätt att med militära medel motsätta sig ockupationsmakten.
              Det är det jag har pratat om.
            </seg>
          </u>
          <u xml:id="i-39e8d07afb762967-239" prev="i-39e8d07afb762967-237" who="Q1581082">
            <seg>
              Jag har inte talat om attacker mot civila. Jag har talat om attacker
              mot de amerikanska trupperna och mot den irakiska regimen. Den
              typen av motstånd är legitimt enligt folkrätten.
            </seg>
          </u>
          <u xml:id="i-39e8d07afb762967-240" prev="i-39e8d07afb762967-237" who="Q1581082">
            <seg>
              Man pratar här om det våld som pågår i Irak. Man kan fråga sig
              varför det förekommer attacker i Irak i dag. I svenska medier
              målas det ofta upp en bild av att det är irrationella irakier
              som på grumliga grunder går omkring och spränger sig själva och
              andra i luften. Men huvuddelen av det väpnade motståndet i Irak
              är i dag riktat mot den irakiska regimen och mot ockupationstrupperna.
              70 % av attackerna är riktade mot USA:s trupper och mot den irakiska
              regimen.
            </seg>
          </u>
          <u xml:id="i-39e8d07afb762967-241" prev="i-39e8d07afb762967-237" who="Q1581082">
            <seg>
              Jag har en fråga till Morgan Johansson. Jag minns ju hur fredsrörelsen
              här i Sverige lite under galgen beslutade att även ni skulle ansluta
              er och kritisera USA:s anfallskrig. Den ockupationen motsatte
              ni er då. Det är samma ockupation i dag. Var det bara ett stöd
              under galgen ett resultat av de starka folkliga protesterna, eller
              står ni fast i ert motstånd mot den amerikanska ockupationen?
              Varför lyfter ni i så fall inte fram den frågan i kammaren?
            </seg>
          </u>
          <note type="speaker">
            Anf. 38 MORGAN JOHANSSON (s) replik:
          </note>
          <u xml:id="i-39e8d07afb762967-242" next="i-39e8d07afb762967-246" who="Q5887217">
            <seg>
              Herr talman! Kriget har varit. Det är förbi. Nu handlar det om
              att försöka bygga upp en demokratisk, självständig stat. Det här
              är inte studentpolitik, Hans Linde. Det här är riksdagen. Här
              har det betydelse vad man säger.
            </seg>
          </u>
          <u xml:id="i-39e8d07afb762967-243" prev="i-39e8d07afb762967-242" who="Q5887217">
            <seg>
              Om man indirekt ger sitt stöd till krafter i Irak som gör allt
              vad de kan för att undergräva och utlösa ett inbördeskrig i Irak
              är det mycket allvarligt, tycker jag, och därför reagerar jag
              på det.
            </seg>
          </u>
          <u xml:id="i-39e8d07afb762967-244" prev="i-39e8d07afb762967-242" who="Q5887217">
            <seg>
              Jag besökte norra Irak under den tid då Saddam Hussein satt i
              södra Irak. Jag träffade då dem som agerade där: Talabani, som
              nu är president i Irak, var då en av ledarna för kurderna, och
              Barzani, som var den andre ledaren. Det här var före kriget. Vårt
              uppdrag var då att försöka få ihop de kurdiska grupperna för att
              se till att man kunde ena åtminstone en del av irakiska Kurdistan.
            </seg>
          </u>
          <u xml:id="i-39e8d07afb762967-245" prev="i-39e8d07afb762967-242" who="Q5887217">
            <seg>
              Sedan den tiden följer jag den här frågan väldigt nära. Jag gör
              det för att jag känner att detta är en fråga som man från svensk
              sida kan ha ett särskilt intresse av, inte minst mot bakgrund
              av att det finns så många kurder i Sverige som har släkt och anförvanter
              i regionen.
            </seg>
          </u>
          <u xml:id="i-39e8d07afb762967-246" prev="i-39e8d07afb762967-242" who="Q5887217">
            <seg>
              Återigen: Medverka inte till att undergräva försöken att bygga
              upp demokratiska strukturer i Irak. Då kommer det så småningom
              att utlösas ett fullständigt inbördeskrig. Håll igen lite på fraserna,
              Hans Linde, i den här frågan. Utrikespolitik ska man vara försiktig
              med.
            </seg>
          </u>
          <note type="speaker">
            Anf. 39 HANS LINDE (v) replik:
          </note>
          <u xml:id="i-39e8d07afb762967-247" next="i-39e8d07afb762967-250" who="Q1581082">
            <seg>
              Herr talman! Morgan Johansson, då får du berätta för mig efteråt
              hur studentpolitik går till. Det är något jag aldrig har ägnat
              mig åt. Jag har ägnat mig åt nationell politik i Vänsterpartiet,
              och det gör jag fortfarande.
            </seg>
          </u>
          <u xml:id="i-39e8d07afb762967-248" prev="i-39e8d07afb762967-247" who="Q1581082">
            <seg>
              Morgan Johansson, det är positivt att du lyfter fram ert stöd
              till kurdernas kamp för självstyre och mot förtryck i norra Irak,
              irakiska Kurdistan. Jag hoppas att socialdemokratin i framtiden
              kan stödja vårt krav om ett representationskontor i Erbil, så
              att vi kan se till att just de kurder som har svenskt medborgarskap
              och som nu återvänder kan få den service de förtjänar.
            </seg>
          </u>
          <u xml:id="i-39e8d07afb762967-249" prev="i-39e8d07afb762967-247" who="Q1581082">
            <seg>
              Morgan Johansson säger att kriget är förbi. Jag tror att de hundratusentals
              irakier som omkommer, tvingas på flykt och mördas i de strider
              som äger rum inte håller med. Det är alldeles uppenbart för alla
              oss som följer bevakningen från Irak att kriget inte är förbi.
              Det pågår fortfarande ett fullskaligt krig i Irak.
            </seg>
          </u>
          <u xml:id="i-39e8d07afb762967-250" prev="i-39e8d07afb762967-247" who="Q1581082">
            <seg>
              Nu har Morgan Johansson ingen replikrätt mer, men jag vill ändå
              säga att folkrätten ger varje folk rätt att militärt motsätta
              sig en ockupation av en främmande makt. Varför skulle folkrätten
              inte omfatta det irakiska folket? Varför är de undantagna från
              folkrätten? Det skulle vara intressant att höra socialdemokratin
              utveckla detta någon gång.
            </seg>
          </u>
          <note>
            Överläggningen var härmed avslutad.
          </note>
          <note>
            6 § Studiestöd
          </note>
          <note>
            Föredrogs
          </note>
          <note type="speaker">
            Anf. 40 LOUISE MALMSTRÖM (s):
          </note>
          <u xml:id="i-39e8d07afb762967-251" next="i-39e8d07afb762967-264" who="Q3373032">
            <seg>
              Herr talman! När jag började engagera mig politiskt för ett antal
              år sedan var det för att jag ville bekämpa orättvisor och utjämna
              klyftor mellan människor. När mina föräldrar gick i folkskola
              på 1950-talet var det underförstått att de bara skulle läsa åtta
              år där, som de övriga arbetarklassungarna. Men en fröken övertalade
              min pappa att söka ett stipendium, som på den tiden delades ut
              till begåvade arbetarbarn, som det hette, för att han skulle kunna
              ta realen. Så blev det också.
            </seg>
          </u>
          <u xml:id="i-39e8d07afb762967-252" prev="i-39e8d07afb762967-251" who="Q3373032">
            <seg>
              Långt senare, på 1980-talet, läste han till gymnasieingenjör
              på komvux. Jag skulle nog vilja säga att han har klarat sig ganska
              bra, liksom många i hans generation, som tack vare en medvetet
              förd klasskampspolitik har kunnat skaffa sig ett gott liv med
              fast arbete, villa, bil och allt annat som hör till. Kanske är
              det tack vare den där fröken och det där stipendiet.
            </seg>
          </u>
          <u xml:id="i-39e8d07afb762967-253" prev="i-39e8d07afb762967-251" who="Q3373032">
            <seg>
              Det samhälle som min pappa växte upp i är inte ett samhälle och
              en tid jag längtar tillbaka till, även om jag på alla utbildningspolitiska
              utspel från Folkpartiet den här hösten har förstått att det är
              en omodern skola à la femtiotal som är förebilden för sådana som
              Björklund och Leijonborg.
            </seg>
          </u>
          <u xml:id="i-39e8d07afb762967-254" prev="i-39e8d07afb762967-251" who="Q3373032">
            <seg>
              För att vi ska kunna undvika de tydliga klassklyftor som dominerade
              då och som fortfarande existerar i olika grad krävs det att vi
              med alla medel försöker lyfta dem som halkat efter och uppmuntra
              personer från studieovana hem att våga satsa på studier. De som
              inte har fötts med silversked i munnen har samma rätt till kunskap
              som de som föds i hem med studievana föräldrar. Om man av olika
              skäl missar det första kunskapståget måste det finnas flera avgångar
              i ett välfärdssamhälle som vårt.
            </seg>
          </u>
          <u xml:id="i-39e8d07afb762967-255" prev="i-39e8d07afb762967-251" who="Q3373032">
            <seg>
              Här är utformningen av vårt studiestödssystem, hur stort och
              trist det än må vara, en avgörande faktor för att vi ska lyckas
              med att bryta segregation och utanförskap och göra det möjligt
              för så många som möjligt att förverkliga sina utbildningsdrömmar.
            </seg>
          </u>
          <u xml:id="i-39e8d07afb762967-256" prev="i-39e8d07afb762967-251" who="Q3373032">
            <seg>
              Ju flera som utbildar sig, desto flera utvecklas som människor,
              får bättre hälsa, ökar sina chanser och vilket inte heller är
              oviktigt bidrar till att utveckla Sverige till ett framgångsrikt
              kunskapsland.
            </seg>
          </u>
          <u xml:id="i-39e8d07afb762967-257" prev="i-39e8d07afb762967-251" who="Q3373032">
            <seg>
              Sverige har i ett internationellt perspektiv ett bra studiestödssystem.
              Vi har arbetat på att förbättra det de senaste åren för att nå
              nya grupper av studenter med lite annorlunda behov än 20-åringarna
              som kommer direkt från gymnasiet, den grupp som har kommit att
              bli allt större när vi gradvis har lyckats bryta en del av den
              sociala snedrekryteringen. Exempel på sådana förbättringar är
              det särskilda tilläggsbidraget för studerande med barn och höjningen
              av åldersgränsen för att kunna studera med studiemedel från 50
              till 54 år. Det är förbättringar som Moderaterna motsatte sig.
            </seg>
          </u>
          <u xml:id="i-39e8d07afb762967-258" prev="i-39e8d07afb762967-251" who="Q3373032">
            <seg>
              Nu sitter Moderaterna tillsammans med de andra borgerliga partierna
              i regeringsställning. Förverkligandet av deras klassförstärkande
              politik låter inte vänta på sig.
            </seg>
          </u>
          <u xml:id="i-39e8d07afb762967-259" prev="i-39e8d07afb762967-251" who="Q3373032">
            <seg>
              Det första dråpslaget drabbar de vuxenstuderande. Förutom att
              man tar bort det riktade statsbidraget till kommunerna för vuxenutbildning
              tar man även bort möjligheten att söka rekryteringsbidrag. Rekryteringsbidraget
              riktas till personer som är 25 år eller äldre och har kort tidigare
              utbildning, som är eller riskerar att bli arbetslösa eller som
              på grund av funktionshinder behöver extra tid för att uppnå studiemålen.
            </seg>
          </u>
          <u xml:id="i-39e8d07afb762967-260" prev="i-39e8d07afb762967-251" who="Q3373032">
            <seg>
              Jag har träffat en del av de 420 som enligt uppgift finns i min
              hemkommun Norrköping. De flesta av dem behöver mycket mer på fötterna
              innan de kan hävda sig på arbetsmarknaden. Rekryteringsbidraget
              försvinner alltså nu. De borgerliga partierna väljer att slå mot
              en grupp som i dag står långt från arbetsmarknaden men som tagit
              tag i sin situation och fått smak på studier.
            </seg>
          </u>
          <u xml:id="i-39e8d07afb762967-261" prev="i-39e8d07afb762967-251" who="Q3373032">
            <seg>
              Det var fantastiskt att träffa en del av dessa människor och
              ta del av deras berättelser om hur de hade vågat ta steget till
              studier och märkt att de både klarade av att studera och också
              hade fått lusten att lära tillbaka. Men det var sorgligt att höra
              dem säga att de aldrig någonsin hade vågat göra det om de hade
              varit hänvisade till CSN-lån. Jag vet att det finns många flera
              därute som nu inte kommer att få chansen att pröva sina vingar
              när rekryteringsbidraget försvinner.
            </seg>
          </u>
          <u xml:id="i-39e8d07afb762967-262" prev="i-39e8d07afb762967-251" who="Q3373032">
            <seg>
              Andra exempel på hur man försvårar för livslångt lärande är avskaffandet
              av studerandevillkoret. Det drabbar 38 000 studenter. Hur ska
              man våga satsa på att utbilda sig när man förlorar sin trygghet,
              som omställningsförsäkringen mellan studier och arbete? Häromdagen
              kom det också in ett mejl från Sulf i mejlboxen om hur orättvist
              de nya a-kassereglerna slår mot unga forskare. Det är ytterligare
              ett exempel.
            </seg>
          </u>
          <u xml:id="i-39e8d07afb762967-263" prev="i-39e8d07afb762967-251" who="Q3373032">
            <seg>
              Tillsammans med den i övrigt förda skolpolitiken är det lätt
              att göra en sammanfattning av alliansens budskap på utbildningsområdet.
              Skilj agnarna från vetet, helst redan i tredje klass. Bygg in
              återvändsgränder i utbildningssystemet så att det blir svårare
              att byta bana eller öka sina ambitioner om man upptäcker att man
              har hamnat fel. Minska möjligheterna att rätta till eventuella
              felval senare i livet. Eller ännu kortare sammanfattat: Bliv vid
              din läst. Tro inte att du kan bryta ditt sociala arv. Tillbaka
              till tiden före 50-talet.
            </seg>
          </u>
          <u xml:id="i-39e8d07afb762967-264" prev="i-39e8d07afb762967-251" who="Q3373032">
            <seg>
              Herr talman! Det är en osolidarisk och otidsenlig utbildningspolitik
              som inte passar ett land som vårt på 2000-talet. Det livslånga
              lärandet är här för att stanna. Både individer och samhälle har
              allt att vinna på att de som har kort tidigare utbildning får
              hjälp att bygga på den och ta sig vidare. Då måste också våra
              studiestödssystem vara konstruerade så att det blir möjligt och
              rimligt.
            </seg>
          </u>
          <note>
            Därför yrkar jag avslag till förslagen i utbildningsutskottets
            betänkande om studiestöd och avskaffande av rekryteringsbidraget
            och bifall till Socialdemokraternas och Vänsterpartiets reservation.
          </note>
          <note type="speaker">
            Anf. 41 ROSSANA DINAMARCA (v):
          </note>
          <u xml:id="i-39e8d07afb762967-265" next="i-39e8d07afb762967-274" who="Q4944866">
            <seg>
              Herr talman! I valrörelsen sällade sig borgerligheten till att
              faktiskt erkänna att det finns klyftor i vårt samhälle. Alla har
              inte samma möjligheter, eftersom alla inte har samma förutsättningar.
              För att jämna ut klyftorna måste vi satsa mer på vissa grupper
              och människor. Det var bland annat syftet med rekryteringsbidraget,
              att se till att de grupper som har kort tidigare utbildning och
              som står längre ifrån att ta steget att utbilda sig ges rätten
              till utbildning.
            </seg>
          </u>
          <u xml:id="i-39e8d07afb762967-266" prev="i-39e8d07afb762967-265" who="Q4944866">
            <seg>
              Jag ska inte tala så mycket om rekryteringsbidraget, Eva Olofsson
              kommer att ta upp det särskilt i sitt inlägg. Men jag kan inte
              låta bli att reagera på regeringens ordval då man talar om rättvisa
              och likvärdighet när man upphäver rekryteringsbidraget. Rättvisa
              och likvärdighet handlar inte om att var och en ska ha lika mycket,
              utan det handlar om att utjämna skillnader.
            </seg>
          </u>
          <u xml:id="i-39e8d07afb762967-267" prev="i-39e8d07afb762967-265" who="Q4944866">
            <seg>
              För Vänsterpartiet är principen om allas rätt till utbildning
              helig, därför att kunskap är en demokratisk rättighet. Utbildning
              ska vara tillgängligt för alla, därför är en viktig målsättning
              att bredda rekryteringen till högskolan. En av de viktigaste åtgärderna
              för att minska den sociala snedrekryteringen är att skapa ett
              studiestödssystem som ger social och ekonomisk trygghet. Sverige
              hade under lång tid ett relativt generöst studiestöd, som dessutom
              genomgick kontinuerliga förbättringar. Detta hade positiva effekter
              och innebar att den sociala snedrekryteringen vid högskolan minskade.
            </seg>
          </u>
          <u xml:id="i-39e8d07afb762967-268" prev="i-39e8d07afb762967-265" who="Q4944866">
            <seg>
              Denna utveckling har brutits eftersom studiemedlen har förlorat
              i värde och inte längre täcker studenternas levnadsomkostnader.
              I den ekonomiska vårpropositionen för 2006 höjdes studiemedlen
              visserligen med 300 kr per studiemånad vilket var positivt. Men
              höjningen var långt ifrån Vänsterpartiets krav som var en höjning
              på 1 500 kr per studiemånad.
            </seg>
          </u>
          <u xml:id="i-39e8d07afb762967-269" prev="i-39e8d07afb762967-265" who="Q4944866">
            <seg>
              Frågan om studiemedlen blev en valfråga med en budgivning från
              samtliga partier utom Moderaterna. Centern lovade 200 kr, Folkpartiet
              100 kr, Kristdemokraterna slog till med 1 000 kr, och det blev
              noll.
            </seg>
          </u>
          <u xml:id="i-39e8d07afb762967-270" prev="i-39e8d07afb762967-265" who="Q4944866">
            <seg>
              Vi står fortfarande fast vid kravet om återställande av studiemedlen
              och har därför föreslagit att studiemedlen ska höjas med ytterligare
              1 200 kr per studiemånad från och med år 2007. Genom Vänsterpartiets
              förslag till höjning av studiemedlen kan en akut situation lösas.
              Men det finns en rad åtgärder som behövs för att förbättra studerandes
              ekonomiska och sociala situation.
            </seg>
          </u>
          <u xml:id="i-39e8d07afb762967-271" prev="i-39e8d07afb762967-265" who="Q4944866">
            <seg>
              I den borgerliga budgeten finns ingenting som förbättrar studenternas
              redan utsatta ekonomiska och sociala situation. Tvärtom. Man plockar
              fram höjt jobbavdrag. Det är någonting som förvisso kan gynna
              de studenter som kan arbeta extra vid sidan om sina heltidsstudier.
              Men Vänsterpartiet kan inte acceptera att extraknäck ska vara
              en förutsättning för att ha råd att studera. Vill vi dessutom
              ha hög kvalitet på utbildningarna är det dags att börja se heltidsstudierna
              som en heltidssysselsättning.
            </seg>
          </u>
          <u xml:id="i-39e8d07afb762967-272" prev="i-39e8d07afb762967-265" who="Q4944866">
            <seg>
              Regeringen tar nu också bort studenters rätt till a-kassa efter
              avslutade studier. Detta medför att studenter inte längre kommer
              att ha ett skyddsnät efter studierna. Övergången från studier
              till arbete blir ekonomiskt svårare för den som inte får arbete
              direkt efter examen, såvida man inte har en egen förmögenhet eller
              någon annan att leva på. Det främjar det som allianspartierna
              i valrörelsen kritiserade, nämligen att man fortsätter att studera
              medan man söker jobb.
            </seg>
          </u>
          <u xml:id="i-39e8d07afb762967-273" prev="i-39e8d07afb762967-265" who="Q4944866">
            <seg>
              Man behöver inte dyka särskilt djupt i den borgerliga budgeten
              för att förstå att högre studier i framtiden kommer att bli en
              fråga om ekonomiska möjligheter. Allians-Sveriges studenter blir
              söner och döttrar till dem som redan har en ekonomiskt tryggad
              situation.
            </seg>
          </u>
          <u xml:id="i-39e8d07afb762967-274" prev="i-39e8d07afb762967-265" who="Q4944866">
            <seg>
              Den borgerliga politiken leder till att alla inte längre kommer
              att ha samma förutsättningar att förkovra sig i den akademiska
              världen. Därmed lägger regeringen grunden för ett ojämlikt samhälle
              med stora klasskillnader.
            </seg>
          </u>
          <note>
            Med det till jag yrka bifall till Socialdemokraternas och Vänsterpartiets
            reservation 1.
          </note>
          <note type="speaker">
            Anf. 42 MATS PERTOFT (mp):
          </note>
          <u xml:id="i-39e8d07afb762967-275" next="i-39e8d07afb762967-290" who="Q6043976">
            <seg>
              Herr talman! Vi diskuterar nu frågan om studenternas situation
              i framtidens Sverige. Man kan fråga sig vilken framtid det ska
              vara. Studenter och studerande är den framtid vi bygger landet
              på.
            </seg>
          </u>
          <u xml:id="i-39e8d07afb762967-276" prev="i-39e8d07afb762967-275" who="Q6043976">
            <seg>
              Det är samma sak med förskolan och skolan, och så vidare. Ett
              kunskapssamhälle behöver ett studerandesamhälle. Det är en samhällsinvestering
              att satsa på möjligheten att utbilda sig för alla. När vi tittar
              tillbaka i historien kan vi utan vidare se hur ett samhälle som
              begränsar möjligheterna att studera förlorar totalt sett.
            </seg>
          </u>
          <u xml:id="i-39e8d07afb762967-277" prev="i-39e8d07afb762967-275" who="Q6043976">
            <seg>
              Det är samma sak när man ser att arbetarklassen hittade vägen
              in i högskolorna. Kvinnorna hittade vägen in i högskolorna och
              tar över alltmer. Det är inte bara en fråga om rättigheter. Det
              är också en fråga om möjligheter för hela samhället att utnyttja
              alla de resurser som våra samlade individer skapar. Att utestänga
              dessa resurser är att utestänga möjligheter till utveckling för
              hela Sverige.
            </seg>
          </u>
          <u xml:id="i-39e8d07afb762967-278" prev="i-39e8d07afb762967-275" who="Q6043976">
            <seg>
              Det är egentligen det jag blir beklämd av när jag ser allianspartiernas
              budgetförslag. Det handlar om framtiden, livschanserna i en tid
              där vi ser alltmer att varje individ blir alltmer individualiserad.
              Det är ett tema som jag har fascinerats av under säkert 1520 år.
              Hela historien visar denna ökade individualisering.
            </seg>
          </u>
          <u xml:id="i-39e8d07afb762967-279" prev="i-39e8d07afb762967-275" who="Q6043976">
            <seg>
              När människor blir mer och mer individualiserade måste vi också
              se till att de har möjlighet att utnyttja sina livschanser under
              hela livet, oberoende av när dessa chanser kommer. Det ska finnas
              möjlighet att gå in och ut ur studerandesystemet och utbildningssystemet
              hela tiden.
            </seg>
          </u>
          <u xml:id="i-39e8d07afb762967-280" prev="i-39e8d07afb762967-275" who="Q6043976">
            <seg>
              Vi märker hur det skapar möjligheter för folk som kommer från
              andra länder till Sverige. Jag märkte det själv när jag flyttade
              tillbaka till Sverige från Tyskland. Jag upptäckte att man i Sverige
              kunde gå på yrkesutbildningar i stället för att gå i lära hos
              en mästare och hämta öl i två år.
            </seg>
          </u>
          <u xml:id="i-39e8d07afb762967-281" prev="i-39e8d07afb762967-275" who="Q6043976">
            <seg>
              De frågor som jag funderar på efter att ha sett allianspartiernas
              budget och som gör mig beklämd är: Var finns liberalismen? Var
              finns möjligheterna till livschanserna?
            </seg>
          </u>
          <u xml:id="i-39e8d07afb762967-282" prev="i-39e8d07afb762967-275" who="Q6043976">
            <seg>
              Se på till exempel minskningen av bidraget till komvux. Se på
              studenternas speciella situation. Som Rossana Dinamarca mycket
              riktigt påpekade var det av fyra regeringspartier tre som i valrörelsen
              tyckte att man borde höja bidraget. Så var det också i regeringsunderlaget
              i den förra regeringen. Vi var flera partier där som tyckte att
              man måste höja bidraget. Det blev också höjningar.
            </seg>
          </u>
          <u xml:id="i-39e8d07afb762967-283" prev="i-39e8d07afb762967-275" who="Q6043976">
            <seg>
              Varför har de nuvarande regeringspartierna, där det är tre mot
              ett, inte kunnat genomdriva ett öre i höjning av studiemedlen
              till studenterna när det behövs? De har själva sagt i valrörelsen
              att det behövs. Är det för att man inte kan leva upp till sina
              löften?
            </seg>
          </u>
          <u xml:id="i-39e8d07afb762967-284" prev="i-39e8d07afb762967-275" who="Q6043976">
            <seg>
              För oss i Miljöpartiet är det väldigt viktigt att man när man
              som politiskt parti gått in i en valrörelse och krävt en sak också
              gör sitt bästa för att uppfylla det när man får möjlighet. När
              vi följde upp vårt valmanifest från förra mandatperioden såg vi
              att vi kan stoltsera med 70- till 80-procentig måluppfyllelse.
              Det var vi väldigt stolta över.
            </seg>
          </u>
          <u xml:id="i-39e8d07afb762967-285" prev="i-39e8d07afb762967-275" who="Q6043976">
            <seg>
              Hur kommer allianspartierna att kunna göra det här när det gäller
              studiemedlet? Kommer de tre partier som faktiskt utlovade höjningar
              att kunna säga någonting? Varför ser vi ingenting av det i budgeten,
              när Sveriges ekonomi går som på räls och staten faktiskt har en
              ganska god ekonomi?
            </seg>
          </u>
          <u xml:id="i-39e8d07afb762967-286" prev="i-39e8d07afb762967-275" who="Q6043976">
            <seg>
              Varför prioriterar man inte dem som är framtiden? Vi har satsat
              på forskning. Vi har satsat på alla möjliga olika bitar inom högskolan.
              Men vi har inte gjort de stora satsningar på de studerande som
              hade behövts för att skapa dessa livschanser. Det är samma sak
              med nedskärningen i komvux. Varför skapar man inte den framtid
              som våra vuxna studerande behöver för att vi ska kunna vara väl
              rustade att tillvarata varje individs möjligheter och skapa livschanser
              för framtiden?
            </seg>
          </u>
          <u xml:id="i-39e8d07afb762967-287" prev="i-39e8d07afb762967-275" who="Q6043976">
            <seg>
              I stället ser jag tyvärr en bild av att vi skapar olika återvändsgränder
              i Sverige. Man går in och så står det plötsligt: Stopp, inte längre!
              Du ska inte kunna utnyttja dina livschanser!
            </seg>
          </u>
          <u xml:id="i-39e8d07afb762967-288" prev="i-39e8d07afb762967-275" who="Q6043976">
            <seg>
              Det handlar om ekonomi. Det handlar om möjligheter. Vi i Miljöpartiet
              har alltid haft en liberal anstrykning i vår skol- och utbildningspolitik.
              Det är den jag saknar just hos partier som betecknar sig som liberala.
              Jag undrar varför den inte finns.
            </seg>
          </u>
          <u xml:id="i-39e8d07afb762967-289" prev="i-39e8d07afb762967-275" who="Q6043976">
            <seg>
              Det är därför som Miljöpartiet har lagt fram ett budgetförslag
              där vi tydligt visar att vi vill höja studiemedlen och då menar
              vi bidragsdelen med 900 kr i månaden.
            </seg>
          </u>
          <u xml:id="i-39e8d07afb762967-290" prev="i-39e8d07afb762967-275" who="Q6043976">
            <seg>
              Vi vill skapa dessa livschanser genom att se över en hel del
              av studerandevillkoren för att så många som möjligt i landet ska
              få möjligheten att fullt ut utveckla sina livschanser för hela
              landets fromma. Det är det vi behöver: ett mer öppet Sverige,
              ett möjligheternas Sverige, där alla får chansen att utveckla
              sina liv.
            </seg>
          </u>
          <note type="speaker">
            Anf. 43 OSKAR ÖHOLM (m):
          </note>
          <u xml:id="i-39e8d07afb762967-291" next="i-39e8d07afb762967-308" who="Q6256794">
            <seg>
              Herr talman! Lite senare i dag ska kammaren debattera och så
              småningom också fatta beslut i frågor som rör utbildning och universitetsforskning.
              Men vi börjar som bekant med det som handlar om att avhandla studiehjälp
              och studiemedel.
            </seg>
          </u>
          <u xml:id="i-39e8d07afb762967-292" prev="i-39e8d07afb762967-291" who="Q6256794">
            <seg>
              Det är ganska rimligt att vi tar det i precis den ordningen eftersom
              det för många människor är just studiemedel, studiebidrag och
              studielån som möjliggör att man kan hoppa på den utbildning som
              man har sökt till.
            </seg>
          </u>
          <u xml:id="i-39e8d07afb762967-293" prev="i-39e8d07afb762967-291" who="Q6256794">
            <seg>
              Jag behöver förmodligen inte övertyga någon i den här kammaren
              om att det är viktigt att ha ett bra studiemedelssystem som är
              generöst och rättvist. Alla som håller med om att utbildning och
              kunskap är nycklarna till att Sverige ska kunna hävda sig internationellt
              håller förmodligen också med om att vi ska ha ett system där alla
              som har nått upp till förkunskaperna också ska kunna genomgå en
              högre utbildning. Det är en utgångspunkt som förpliktar. Det betyder
              nämligen, herr talman, att vi måste ha ett system och ett regelverk
              som låter alla som vill och kan studera göra det, även de gånger
              då det står hinder i vägen.
            </seg>
          </u>
          <u xml:id="i-39e8d07afb762967-294" prev="i-39e8d07afb762967-291" who="Q6256794">
            <seg>
              Det betyder att studiestödssystemet måste vara ekonomiskt hållbart
              för dem som studerar. Det innebär att social snedrekrytering måste
              motverkas så att alla som har de förkunskaper som krävs också
              får möjligheten att studera alldeles oavsett storleken på föräldrarnas
              plånbok så klart.
            </seg>
          </u>
          <u xml:id="i-39e8d07afb762967-295" prev="i-39e8d07afb762967-291" who="Q6256794">
            <seg>
              Men det betyder också att studiestödssystemet ska kunna finansieras
              och att det ska vara överblickbart för dem som sitter i den här
              kammaren och beslutar om det och för resten av samhället också,
              för den delen.
            </seg>
          </u>
          <u xml:id="i-39e8d07afb762967-296" prev="i-39e8d07afb762967-291" who="Q6256794">
            <seg>
              När man begraver sig i budgethandlingar, anslagstabeller och
              anslagsnivåer riskerar man ibland att glömma bort vad det här
              faktiskt handlar om. Det är någonting som är bland det absolut
              viktigaste som finns i ett samhälle, tror jag. Det handlar om
              människors drömmar om sin framtid.
            </seg>
          </u>
          <u xml:id="i-39e8d07afb762967-297" prev="i-39e8d07afb762967-291" who="Q6256794">
            <seg>
              Det är precis så jag tycker att vi ska se det, herr talman, när
              vi fattar beslut om studiehjälp och studiemedel; vi ger människor
              de verktyg som behövs för att de ska kunna förverkliga sina drömmar.
              Förhoppningsvis är det alltid drivkraften bakom politiska beslut,
              men just när det gäller de här frågorna blir det så oerhört tydligt.
              Det är ju nästan bokstavligt talat på det sättet.
            </seg>
          </u>
          <u xml:id="i-39e8d07afb762967-298" prev="i-39e8d07afb762967-291" who="Q6256794">
            <seg>
              Herr talman! De flesta som väljer att vidareutbilda sig ser naturligtvis
              det som en investering en investering i sin egen framtid. Det
              är ofta dubbelbottnat. Man investerar för sin egen karriärs skull
              och man investerar för sin egen skull, för att man ska utvecklas
              som människa. Det ska både vara självförverkligande och ge goda
              förutsättningar att få det där jobbet som man vill ha, och kanske
              också den där lönen som man vill ha. Som i alla investeringar
              önskar man sig att spelreglerna ska vara sjysta, att man ska kunna
              förutse hur systemet fungerar och att man någon gång i framtiden
              också ska kunna ta hem den där investeringen och då menar jag
              inte bara den del som handlar om att förverkliga sig själv.
            </seg>
          </u>
          <u xml:id="i-39e8d07afb762967-299" prev="i-39e8d07afb762967-291" who="Q6256794">
            <seg>
              Herr talman! Mot den bakgrunden känns det extra tillfredsställande
              att vi har fått en ny regering i Sverige som har börjat ta de
              steg som krävs för att förbättra regelverket och som också på
              andra sätt vidtar åtgärder som gör att det blir lite lättare för
              människor att nå sina mål.
            </seg>
          </u>
          <u xml:id="i-39e8d07afb762967-300" prev="i-39e8d07afb762967-291" who="Q6256794">
            <seg>
              Sverige har, som har nämnts här tidigare, ett av världens mest
              generösa studiestödssystem. Vi konkurrerar i toppen med våra grannländer,
              med Norge och Danmark, och med Nya Zeeland på andra sidan jorden.
              Men i övrigt finns det inga länder som avsätter så mycket offentliga
              medel som vi gör för studielån och studiebidrag. Faktum är att
              den siffra som är mest aktuell är att 0,61 % av hela vår bruttonationalprodukt
              går till studiemedel och till andra subventioner för studenter.
              Det är en bra bakgrund att ha med sig när man diskuterar de här
              frågorna.
            </seg>
          </u>
          <u xml:id="i-39e8d07afb762967-301" prev="i-39e8d07afb762967-291" who="Q6256794">
            <seg>
              Men generöst betyder inte per definition att allting är bra.
              Vi har också riktat kritik mot systemet vid olika tillfällen.
              Vi har sagt att det måste bli mer överblickbart för studenterna.
              Vi har kritiserat att systemet har motarbetat dem som också vill
              jobba lite extra vid sidan av sina studier. Vi har konstaterat
              att några av de regler som finns har uppfattats som orättvisa.
            </seg>
          </u>
          <u xml:id="i-39e8d07afb762967-302" prev="i-39e8d07afb762967-291" who="Q6256794">
            <seg>
              Här sker nu flera förbättringar. Ta bara frågan om att systemet
              har motarbetat dem som vill jobba extra vid sidan av! Med det
              jobbavdrag som införs efter årsskiftet kommer många av dem som
              tidigare har avstått från att jobba att se att bara några timmars
              extraarbete vid sidan av studierna ger betydligt större utdelning
              i plånboken. När de studenter som jobbar extra får sitt första
              kontoutdrag i slutet på januari kommer de som en lite försenad
              julklapp att få se att också jobbpolitiken i stort och jobbavdraget
              förstärker många studenters ekonomi på ett tydligt sätt. Det är
              bara tråkigt att konstatera att oppositionen är emot det.
            </seg>
          </u>
          <u xml:id="i-39e8d07afb762967-303" prev="i-39e8d07afb762967-291" who="Q6256794">
            <seg>
              Med tiden ska vi så klart gå ännu längre. När det så kallade
              fribeloppet är helt avskaffat har vi helt avskaffat de hinder
              som står i vägen för de studenter som känner att de både vill
              och kan jobba vid sidan av sina studier. Det blir ett steg i rätt
              riktning på flera olika sätt samtidigt, dels genom att det sänder
              en tydlig signal om att arbete ska löna sig, dels genom att det
              motarbetar att människor jobbar svart. Det tjänar studenterna
              på, och det tjänar hela samhället på.
            </seg>
          </u>
          <u xml:id="i-39e8d07afb762967-304" prev="i-39e8d07afb762967-291" who="Q6256794">
            <seg>
              Herr talman! Inom ramen för dagens beslut finns också förslaget
              om att avskaffa rekryteringsbidraget. Det har blivit tydligt redan
              i debatten. Vi riktade kritik mot detta redan när det infördes
              och menade att det är ett uppenbart orättvist system för alla
              som väljer att börja studera före 25 års ålder. Ett grundläggande
              krav som man bör ha på ett studiefinansieringssystem är naturligtvis
              att det måste uppfattas som rättvist. Vi vill dessutom att det
              ska vara enhetligt, samordnat och sammanhållet, inte minst för
              att göra det så tydligt som möjligt för de människor som är beroende
              av det.
            </seg>
          </u>
          <u xml:id="i-39e8d07afb762967-305" prev="i-39e8d07afb762967-291" who="Q6256794">
            <seg>
              När det gäller rekryteringsbidraget blev ju faktiskt resultatet
              det rakt motsatta. I stället för enhetlighet fick vi specialregler.
              I stället för tydlighet och enkelhet fick vi godtyckliga bedömningar.
              I stället för sjysta spelregler blev det ett system som av väldigt
              många uppfattades som djupt orättvist. När man går på en utbildning
              och kan se att andra personer på samma utbildning har en helt
              annan form av studiestöd, beroende på vilken bedömning som har
              gjorts i hemkommunen, är det klart att många med rätta upplever
              det som både orättvist och orimligt.
            </seg>
          </u>
          <u xml:id="i-39e8d07afb762967-306" prev="i-39e8d07afb762967-291" who="Q6256794">
            <seg>
              Förutom de här mer principiella invändningarna har det inte i
              den här debatten tagits upp den faktiskt ganska allvarliga kritik
              som Riksrevisionen riktat mot hur systemet har fungerat. Det handlar
              om brister och otydligheter i regelverket, handläggningen och
              kontrollen av hela systemet. Och som om det inte vore nog, har
              vi det som kanske är mest allvarligt, nämligen att man till och
              med ifrågasätter om systemet ens har nått upp till sitt syfte.
              Har det ens fungerat rekryterande? Det vet man inte.
            </seg>
          </u>
          <u xml:id="i-39e8d07afb762967-307" prev="i-39e8d07afb762967-291" who="Q6256794">
            <seg>
              Mot den bakgrunden känns det både riktigt och efterlängtat att
              rekryteringsbidraget nu avskaffas. Vi får nu i stället ett studiestödssystem
              som är just sammanhållet, men det är ändå ett system där man ger
              möjligheter också för dem som står en bit ifrån arbetsmarknaden.
            </seg>
          </u>
          <u xml:id="i-39e8d07afb762967-308" prev="i-39e8d07afb762967-291" who="Q6256794">
            <seg>
              Herr talman! Jag vill avslutningsvis yrka bifall till utbildningsutskottets
              förslag i betänkandet. Det känns bra att göra det, för då vet
              jag att jag har yrkat bifall till ett av världens mest generösa
              studiestödssystem.
            </seg>
          </u>
          <note type="speaker">
            Anf. 44 LOUISE MALMSTRÖM (s) replik:
          </note>
          <u xml:id="i-39e8d07afb762967-309" next="i-39e8d07afb762967-312" who="Q3373032">
            <seg>
              Herr talman! Det kommer många fina ord här. Oskar Öholm säger
              att han vill motverka den sociala snedrekryteringen. Jag har tre
              frågor.
            </seg>
          </u>
          <u xml:id="i-39e8d07afb762967-310" prev="i-39e8d07afb762967-309" who="Q3373032">
            <seg>
              Hur motverkar man då den sociala snedrekryteringen genom att
              avskaffa rekryteringsbidraget?
            </seg>
          </u>
          <u xml:id="i-39e8d07afb762967-311" prev="i-39e8d07afb762967-309" who="Q3373032">
            <seg>
              Sedan pratar Oskar om detta med personliga investeringar. Då
              tycker jag att det skulle vara lite intressant att veta varför
              ni vill att det ska bli ännu svårare att få livet att gå ihop
              för unga forskare som redan har avstått från chanser på arbetsmarknaden
              och levt på små tillgångar länge. Tror du verkligen att det kommer
              att leda till att man lockar flera av våra mest skärpta studenter
              att våga satsning på forskning?
            </seg>
          </u>
          <u xml:id="i-39e8d07afb762967-312" prev="i-39e8d07afb762967-309" who="Q3373032">
            <seg>
              Slutligen är det min övertygelse att det är när man har en grundtrygghet
              som man vågar kasta sig ut i det okända och göra de investeringar
              som du pratar om. Därför undrar jag varför den alliansstyrda utbildningspolitiken
              slår undan fötterna på de 38 000 studerande som mister sin försörjning
              i och med att studerandevillkoret försvinner.
            </seg>
          </u>
          <note type="speaker">
            Anf. 45 OSKAR ÖHOLM (m) replik:
          </note>
          <u xml:id="i-39e8d07afb762967-313" next="i-39e8d07afb762967-315" who="Q6256794">
            <seg>
              Herr talman! Det var många frågor på en gång. Vi får väl ta dem
              en i taget. Vi har en liten stund på oss i alla fall.
            </seg>
          </u>
          <u xml:id="i-39e8d07afb762967-314" prev="i-39e8d07afb762967-313" who="Q6256794">
            <seg>
              Många människor uppfattar systemet med rekryteringsbidraget som
              djupt orättvist, precis som vi var inne på. Vi säger att vi vill
              ha ett sammanhållet system. Det betyder inte att man inte ser
              de problem som finns. Det betyder att vi tror att det system som
              finns kommer att ge möjligheter även för dessa personer. Vi vet
              att totalbeloppet i studiemedlen, inklusive lånen, efter höjningen
              är 300 kr högre per månad än det generella rekryteringsbidraget.
              Man ska inte säga att det blir en fullständigt orimlig situation.
              Så är det inte. Vi får återkomma till allt annat.
            </seg>
          </u>
          <u xml:id="i-39e8d07afb762967-315" prev="i-39e8d07afb762967-313" who="Q6256794">
            <seg>
              Men jag saknar den kritik som har framförts. Det är inte bara
              handläggningen, regelverket och kontrollen man kritiserar, utan
              man kritiserar själva syftet med bidraget. Hur kan man brinna
              så mycket för ett system som man inte ens vet om det fungerar?
            </seg>
          </u>
          <note type="speaker">
            Anf. 46 LOUISE MALMSTRÖM (s) replik:
          </note>
          <u xml:id="i-39e8d07afb762967-316" next="i-39e8d07afb762967-317" who="Q3373032">
            <seg>
              Herr talman! Jag har träffat en del av dem som har det här rekryteringsbidraget,
              och jag kan se att det har fungerat för dem i alla fall. Man kan
              ju diskutera vad som är djupt orättvist i det här läget. Jag tycker
              att det är djupt orättvist att inte ta sitt ansvar och försöka
              utjämna skillnader och lyfta fram dem som har halkat efter.
            </seg>
          </u>
          <u xml:id="i-39e8d07afb762967-317" prev="i-39e8d07afb762967-316" who="Q3373032">
            <seg>
              Sedan tycker jag inte att man kan jämföra med CSN. Det handlar
              ju om lån när man talar om dessa summor. Det är ett ganska stort
              steg att våga låna pengar för att göra något som man i hela sitt
              tidigare liv har fått veta att man inte är duktig på. Jag tror
              att man måste få pröva på detta och se att vingarna bär för att
              man ska våga satsa.
            </seg>
          </u>
          <note type="speaker">
            Anf. 47 OSKAR ÖHOLM (m) replik:
          </note>
          <u xml:id="i-39e8d07afb762967-318" next="i-39e8d07afb762967-319" who="Q6256794">
            <seg>
              Herr talman! Jag tror att utgångspunkten för att man ska våga
              låna pengar och våga investera inte bara i sig själv utan också
              i sin egen utbildning naturligtvis är att man vet att det finns
              en arbetsmarknad som gör att man kan få ett jobb därefter så att
              man får en utdelning på den investeringen.
            </seg>
          </u>
          <u xml:id="i-39e8d07afb762967-319" prev="i-39e8d07afb762967-318" who="Q6256794">
            <seg>
              Sedan kan jag bara, tråkigt nog, konstatera att den kritik som
              förs fram över huvud taget inte bemöts av socialdemokratin. Man
              kan naturligtvis tycka att systemet i sig är bra och att man vill
              ha ett system som är specialinriktat med specialregler och egna
              bedömningar. Men även om man vill ha det bör man ju vara säker
              på att det fungerar, och det vet man inte i dag. Och där fick
              vi uppenbarligen inget svar nu heller.
            </seg>
          </u>
          <note type="speaker">
            Anf. 48 ROSSANA DINAMARCA (v) replik:
          </note>
          <u xml:id="i-39e8d07afb762967-320" next="i-39e8d07afb762967-323" who="Q4944866">
            <seg>
              Herr talman! Precis som Louise Malmström påpekade kommer det
              väldigt många vackra ord. Det är precis som i valrörelsen, man
              verkar ha stor insikt och inblick i hur det ser ut, men när det
              gäller handling ser man föga.
            </seg>
          </u>
          <u xml:id="i-39e8d07afb762967-321" prev="i-39e8d07afb762967-320" who="Q4944866">
            <seg>
              Oskar Öholm pratar om att fribeloppet ska tas bort helt. Det
              finns inte ett tecken på det i den här budgeten. Det finns inte
              ett spår av att man har tänkt ta bort fribeloppet. Det var en
              av de saker som Folkpartiet bland annat lovade. Det ger inga bättre
              förutsättningar för studenterna.
            </seg>
          </u>
          <u xml:id="i-39e8d07afb762967-322" prev="i-39e8d07afb762967-320" who="Q4944866">
            <seg>
              Jag sade i mitt anförande att vi har haft ett generöst studiemedelssystem.
              I dag har FN och EU lagt fattigdomsgränsen på 8 400 kr. Studenterna
              ligger ganska mycket under det.
            </seg>
          </u>
          <u xml:id="i-39e8d07afb762967-323" prev="i-39e8d07afb762967-320" who="Q4944866">
            <seg>
              Jag funderar också på vilka studenter man ser. Det finns också
              studenter som har barn. Hur ska de kunna gå en heltidsutbildning
              och samtidigt ha ett extrajobb för att klara av sina studier och
              försörjningen av sina barn? På vilket sätt motarbetar ni den sociala
              snedrekryteringen till högskolan?
            </seg>
          </u>
          <note type="speaker">
            Anf. 49 OSKAR ÖHOLM (m) replik:
          </note>
          <u xml:id="i-39e8d07afb762967-324" next="i-39e8d07afb762967-326" who="Q6256794">
            <seg>
              Herr talman! Man kan inte låta bli att förvånas lite grann. Här
              beskrivs ett system i Sverige och en situation inte bara för landets
              studenter utan över huvud taget för den högre utbildningen som
              nästan känns katastrofal, och det ungefär två månader efter att
              Rossana Dinamarcas partikamrater utgjorde regeringsunderlaget.
              Det är väl möjligtvis en kritik som man riktar mot sig själv.
              Det kan ju tas på det sättet.
            </seg>
          </u>
          <u xml:id="i-39e8d07afb762967-325" prev="i-39e8d07afb762967-324" who="Q6256794">
            <seg>
              Fribeloppet är inte helt i hamn än. Det är på väg. Det är en
              tydlig ambition för regeringen och inte minst för mitt eget parti.
              Ibland tar saker tid, på samma sätt som de stora justeringar och
              stora höjningar som Rossana Dinamarca vill ha av studiebidrag
              och studielån. Ni höll på i ungefär tolv år och lyckades uppenbarligen
              inte med speciellt många av de reglerna.
            </seg>
          </u>
          <u xml:id="i-39e8d07afb762967-326" prev="i-39e8d07afb762967-324" who="Q6256794">
            <seg>
              Däremot är det fortfarande så att den övriga politiken innebär
              att alla människor som feriejobbar extra vid sidan av sina studier,
              alla som har ett sommarjobb och alla som har någon form av extrajobb
              kommer att få ett kännbart ekonomiskt tillskott i den egna plånboken
              efter årsskiftet. Jag har svårt att förstå att man kan vara emot
              detta om man vill att studenterna ska få mer pengar.
            </seg>
          </u>
          <note type="speaker">
            Anf. 50 ROSSANA DINAMARCA (v) replik:
          </note>
          <u xml:id="i-39e8d07afb762967-327" who="Q4944866">
            <seg>
              Herr talman! Vi såg redan tidigare att det fanns brister i studiemedelssystemet.
              Det var också därför vi drev frågan om att återställa studiemedlen.
              Det insåg ju också Oskar Öholms allianskompisar, men ni lyckades
              tydligen övertyga dem om att man måste ha extraknäck för att klara
              av studierna. Därmed utestänger ni många från möjligheten till
              högre utbildning. Den blåa tråden i hela alliansens politik är
              att utestänga så många som möjligt från en högre utbildning.
            </seg>
          </u>
          <note type="speaker">
            Anf. 51 OSKAR ÖHOLM (m) replik:
          </note>
          <u xml:id="i-39e8d07afb762967-328" next="i-39e8d07afb762967-330" who="Q6256794">
            <seg>
              Herr talman! Jag är ledsen om jag upprepar mig, men jag tycker
              att vi ska ha klart för oss att vi har ett av de absolut mest
              generösa studiestödssystemen i världen. Förlåt mig om jag inte
              tycker att det blir riktigt trovärdigt när man beskriver situationen
              som att man befinner sig i ett fullständigt ekonomisk kaos och
              moras om man väljer att studera i Sverige. Det blir inte riktigt
              trovärdigt när man säger det.
            </seg>
          </u>
          <u xml:id="i-39e8d07afb762967-329" prev="i-39e8d07afb762967-328" who="Q6256794">
            <seg>
              Sedan var det också så att den del av Vänsterpartiets politik
              som man gick tydligast fram med och fick igenom, det vill säga
              höjningen av studiebidraget, var inte heller vi emot. Där är vi
              uppenbarligen också överens.
            </seg>
          </u>
          <u xml:id="i-39e8d07afb762967-330" prev="i-39e8d07afb762967-328" who="Q6256794">
            <seg>
              Avslutningsvis får jag väl konstatera när det gäller rekryteringsbidraget
              att inte heller Vänsterpartiet bemöter något av den allvarliga
              kritik som fördes fram av Riksrevisionen. Inte med ett ord har
              oppositionen bemött detta i dag, trots att man tycker att systemet
              allenagörande skulle rädda svensk högre utbildning.
            </seg>
          </u>
          <note type="speaker">
            Anf. 52 PER LODENIUS (c):
          </note>
          <u xml:id="i-39e8d07afb762967-331" next="i-39e8d07afb762967-337" who="Q5962258">
            <seg>
              Herr talman! Vuxenutbildningen är en viktig del av det livslånga
              lärandet och en fråga som Centerpartiet länge arbetat för. Vuxenutbildningen
              är ett viktigt verktyg för dem som vill lägga till något som fattas
              i deras utbildning eller ändra inriktning på sin jobbkarriär.
              En kvalitativ vuxenutbildning med ett hållbart och rättvist studiemedelssystem
              är en av nycklarna till det livslånga lärandet.
            </seg>
          </u>
          <u xml:id="i-39e8d07afb762967-332" prev="i-39e8d07afb762967-331" who="Q5962258">
            <seg>
              Ett system för finansiering av studier för vuxna med behov av
              grundläggande och gymnasial utbildning måste vara enkelt och uppfattas
              som rättvist. Det måste dessutom vara konstruerat på ett sätt
              som är likvärdigt med systemet för finansiering av studier på
              högre nivå. Alla vuxenstuderande bör därför omfattas av det reguljära
              studiemedelssystemet. Studerande på samma och liknande utbildningar
              ska därför inte heller sinsemellan särbehandlas, och därför ska
              vi inte heller ha olika former av studiefinansiering.
            </seg>
          </u>
          <u xml:id="i-39e8d07afb762967-333" prev="i-39e8d07afb762967-331" who="Q5962258">
            <seg>
              Som vi hörde här tidigare pratade bland andra Oskar Öholm om
              att Riksrevisionen 2005 riktade hård kritik mot det av Socialdemokraterna
              införda rekryteringsstödet. Riksrevisionen konstaterade i sin
              granskningsrapport att de brister och otydligheter som påträffats
              i hanteringen av rekryteringsbidraget är av den omfattning och
              karaktär att det finns en tydlig risk för att det sker felaktiga
              utbetalningar av rekryteringsbidrag. Det här är alltså ganska
              godtyckligt. Ett av de grundläggande syftena med stödet har varit
              att rekrytera personer till studier. Enligt Riksrevisionen saknas
              det kunskap om i vilken utsträckning detta syfte har uppnåtts.
              Därför menar också Riksrevisionen i sin rapport att det är oklart
              huruvida rekryteringsbidraget verkligen uppnått sitt grundläggande
              syfte.
            </seg>
          </u>
          <u xml:id="i-39e8d07afb762967-334" prev="i-39e8d07afb762967-331" who="Q5962258">
            <seg>
              Herr talman! Vi har tagit kritiken på allvar och väljer nu att
              slopa rekryteringsbidraget, dels på grund av Riksrevisionens kritik,
              dels för att göra studiebidragssystemen rättvisa.
            </seg>
          </u>
          <u xml:id="i-39e8d07afb762967-335" prev="i-39e8d07afb762967-331" who="Q5962258">
            <seg>
              CSN har påpekat att vissa studerande som har fått rekryteringsbidrag
              inte kommer att ha rätt till studiemedel. Det gäller till exempel
              studerande som redan har utnyttjat maximalt antal veckor med rätt
              till studiemedel, som har misskött återbetalningen av tidigare
              studielån eller som har obetalda återkrav. Man skulle kunna anföra
              mot detta att en studerande som redan har utnyttjat samtliga veckor
              med rätt till studiemedel i normalfallet inte kan anses ha en
              kort tidigare utbildning och därmed inte tillhör den målgrupp
              som rekryteringsbidraget är avsett för.
            </seg>
          </u>
          <u xml:id="i-39e8d07afb762967-336" prev="i-39e8d07afb762967-331" who="Q5962258">
            <seg>
              Rekryteringsbidraget har, som sagt, varit tänkt för personer
              med kort tidigare utbildning som har behov av kompletterande utbildning
              på grundläggande och gymnasial nivå. Orsaken till att vi nu tar
              bort detta är inte, som vänsterpartierna gärna vill påstå, ett
              sätt att nedprioritera dessa gruppers behov. Orsaken är, som jag
              här har påvisat, att vi vill ha ett studiemedelssystem som är
              rättvist och enkelt. Vårt förslag gör det mer rättvist för alla
              att söka studiemedel och slippa den byråkratisnurra det innebär
              att slussas genom myndigheter på jakt efter medel för sina studier.
            </seg>
          </u>
          <u xml:id="i-39e8d07afb762967-337" prev="i-39e8d07afb762967-331" who="Q5962258">
            <seg>
              Regeringen kommer att fortsätta utvecklingen av vuxenutbildningen
              vi får tänka på att regeringen har hunnit sitta endast två månader
              och återkommer under det kommande året med mer kring denna fråga.
              För att kunna tillgodogöra sig utbildningen på bästa sätt är det
              viktigt att vi har ett bra studiemedelssystem, något som Centerpartiet
              fortsätter att jobba med.
            </seg>
          </u>
          <note>
            Med detta, herr talman, yrkar jag bifall till utskottets förslag
            i betänkandet.
          </note>
          <note type="speaker">
            Anf. 53 LOUISE MALMSTRÖM (s) replik:
          </note>
          <u xml:id="i-39e8d07afb762967-338" next="i-39e8d07afb762967-341" who="Q3373032">
            <seg>
              Herr talman! Jag börjar med att konstatera att det är lite tråkigt
              att just Centerpartiet ansluter sig till avskaffandet av rekryteringsbidraget.
              Tidigare har ju Kristdemokraterna och Centerpartiet värnat det
              här bidraget, och Centern har vid något tillfälle till och med
              haft ett högre belopp i budgeten för just rekryteringsbidrag.
            </seg>
          </u>
          <u xml:id="i-39e8d07afb762967-339" prev="i-39e8d07afb762967-338" who="Q3373032">
            <seg>
              Jag vet inte riktigt hur jag ska tolka det här. Ni säger att
              det ska vara enhetligt, rättvist och lättöverskådligt. Jag tycker
              att det är tråkigt att ni vill slå undan fötterna för dem som
              verkligen behöver det här stödet.
            </seg>
          </u>
          <u xml:id="i-39e8d07afb762967-340" prev="i-39e8d07afb762967-338" who="Q3373032">
            <seg>
              Jag vet inte hur det blir när jag kommer tillbaka till de personer
              som jag träffade och säger det här till Elisabet och Nasri: Det
              kanske är lite svårt att förstå det här, men ni får inte fortsätta
              att studera i vår och ni får inte det här rekryteringsbidraget,
              och det är bara för att det ska vara enhetligt och rättvist, förstår
              ni, för då blir det bra.
            </seg>
          </u>
          <u xml:id="i-39e8d07afb762967-341" prev="i-39e8d07afb762967-338" who="Q3373032">
            <seg>
              Jag skulle också vilja fråga om ni över huvud taget har tagit
              hänsyn till att både CSN och Skolverket har presenterat rapporter
              som besvarar Riksrevisionens kritik, som ni pratar om hela tiden.
              De ger kunskap om hur rekryteringsbidraget har fungerat och presenterar
              förslag till förbättringar av verksamheten. Har ni tagit till
              er det över huvud taget?
            </seg>
          </u>
          <note type="speaker">
            Anf. 54 PER LODENIUS (c) replik:
          </note>
          <u xml:id="i-39e8d07afb762967-342" next="i-39e8d07afb762967-344" who="Q5962258">
            <seg>
              Herr talman! Du undrar vad du ska svara, Louise Malmström, om
              de ska fortsätta att studera i vår eller inte. Har man redan fått
              rekryteringsbidraget beviljat fortsätter det under nästkommande
              år. Det är nya rekryteringsbidrag som inte kommer till. Det är
              väl ett ganska enkelt svar, att de får fortsätta med rekryteringsbidraget
              under våren när de läser de ca 50 veckorna.
            </seg>
          </u>
          <u xml:id="i-39e8d07afb762967-343" prev="i-39e8d07afb762967-342" who="Q5962258">
            <seg>
              Du ställer också frågan om kritiken från CSN. Det handlar bland
              annat om, som jag sade, att om man redan har fått studiemedel
              för maximalt antal veckor har man en kort tidigare utbildning.
              Jag anser att de studiemedel som vi har i dag ska kunna fungera
              i de här fallen, att man ska kunna söka vanliga studiemedel.
            </seg>
          </u>
          <u xml:id="i-39e8d07afb762967-344" prev="i-39e8d07afb762967-342" who="Q5962258">
            <seg>
              Vi kan titta på hur det ser ut på komvux. Varför ska just den
              ena få rekryteringsbidraget, men den andra personen som sitter
              bredvid får det inte fast de kanske har haft samma förutsättningar?
              Det är, som sagt var, en väldig snurr med varför man ska söka,
              om man har träffat rätt person och så vidare. Har vi ett enhetligt
              studiemedelssystem som vi kan jobba tydligare med värnar det alla.
            </seg>
          </u>
          <note type="speaker">
            Anf. 55 LOUISE MALMSTRÖM (s) replik:
          </note>
          <u xml:id="i-39e8d07afb762967-345" next="i-39e8d07afb762967-346" who="Q3373032">
            <seg>
              Herr talman! Men skälet är just att det ska utjämna skillnader,
              och jag tror inte att de har fått olika system om de sitter med
              precis samma förutsättningar. Just i vår kommun har man blivit
              beviljad det här bidraget för en termin i taget, vilket har gjorts
              av princip, så de möjligheterna är uteslutna för de här personerna.
            </seg>
          </u>
          <u xml:id="i-39e8d07afb762967-346" prev="i-39e8d07afb762967-345" who="Q3373032">
            <seg>
              Jag tycker att det är ett väldigt märkligt resonemang att säga
              att man ska avskaffa ett system därför att det finns brister.
              Det är som att säga att det finns brister i vår förskola och då
              avskaffar vi förskolan, eller att det finns brister i våra socialförsäkringssystem
              och då avskaffar vi dem. Det är ett konstigt resonemang.
            </seg>
          </u>
          <note type="speaker">
            Anf. 56 PER LODENIUS (c) replik:
          </note>
          <u xml:id="i-39e8d07afb762967-347" who="Q5962258">
            <seg>
              Herr talman! Det handlar i stället om att stärka studiemedelssystemen
              och att vi jobbar med ett enhetligt system, så att samtliga får
              tillgång till ett bra studiemedelssystem.
            </seg>
          </u>
          <note type="speaker">
            Anf. 57 ROSSANA DINAMARCA (v) replik:
          </note>
          <u xml:id="i-39e8d07afb762967-348" next="i-39e8d07afb762967-349" who="Q4944866">
            <seg>
              Herr talman! Jag har två frågor till Per Lodenius. Den ena handlar
              om det här: Ser ni att det finns människor som står längre ifrån
              att ta steget till att våga studera, människor som har en kortare
              utbildning?
            </seg>
          </u>
          <u xml:id="i-39e8d07afb762967-349" prev="i-39e8d07afb762967-348" who="Q4944866">
            <seg>
              Den andra frågan är: När ni nu ska slopa rekryteringsbidraget,
              på vilket annat sätt tänker ni verka för att de här människorna
              också kan ha möjligheten att förkovra sig med en högre utbildning?
            </seg>
          </u>
          <note type="speaker">
            Anf. 58 PER LODENIUS (c) replik:
          </note>
          <u xml:id="i-39e8d07afb762967-350" next="i-39e8d07afb762967-352" who="Q5962258">
            <seg>
              Herr talman! Står längre ifrån utbildning jag vet inte om rekryteringsbidraget
              alltid har lyckats få alla som står längre ifrån utbildningen
              att komma in. Men det handlar också om att studiemedelssystemet
              ska vara lätt att förstå, så att man vet vad man kan få när man
              går in och studerar och kommer vidare. Därför vill vi ha ett enhetligt
              studiemedelssystem. Det ska vara enkelt och lättförståeligt, så
              att man vet vad man kan få och vad det kostar att studera.
            </seg>
          </u>
          <u xml:id="i-39e8d07afb762967-351" prev="i-39e8d07afb762967-350" who="Q5962258">
            <seg>
              Det är också så att arbetsmarknaden kommer i gång nu. Jag vet
              att det finns de som redan har kommit in i de här systemen som
              hellre hade velat komma ut på arbetsmarknaden och kunnat komma
              vidare i arbete. Det är det vi vill stötta också, att man ska
              kunna komma vidare i arbete i stället.
            </seg>
          </u>
          <u xml:id="i-39e8d07afb762967-352" prev="i-39e8d07afb762967-350" who="Q5962258">
            <seg>
              Vad det handlar om är att det ska vara lätt att förstå och lätt
              att komma in, inte att man har tur att komma till rätt handläggare
              eller till rätt läge. Det har tyvärr ibland varit så när det gäller
              rekryteringsbidraget. Det är därför vi vill ha ett enhetligt system
              och ett bättre system.
            </seg>
          </u>
          <note type="speaker">
            Anf. 59 ROSSANA DINAMARCA (v) replik:
          </note>
          <u xml:id="i-39e8d07afb762967-353" next="i-39e8d07afb762967-355" who="Q4944866">
            <seg>
              Herr talman! Det är viktigt att komma vidare i arbete, säger
              Per Lodenius. Ja, och studier kan vara ett sätt att komma vidare
              in i arbete för de personer som i dag inte har ett arbete och
              som har en kort utbildning.
            </seg>
          </u>
          <u xml:id="i-39e8d07afb762967-354" prev="i-39e8d07afb762967-353" who="Q4944866">
            <seg>
              Sedan lyfter ni fram den kritik som riktas från Riksrevisionen.
              Varför tog ni er då inte tid att titta på hur man kunde få bort
              bristerna? Varför var slutsatsen att ta bort detta helt och hållet?
              Orkade ni inte ta er igenom de brister som fanns och hur man skulle
              göra för att de inte skulle förekomma?
            </seg>
          </u>
          <u xml:id="i-39e8d07afb762967-355" prev="i-39e8d07afb762967-353" who="Q4944866">
            <seg>
              Det är just insikten om hur mycket det kan kosta som ofta skrämmer
              personer med kort utbildning som kanske inte har stakat ut sin
              framtid eller vet vad de har för drömmar. De vågar inte ta detta
              steg, och det var också därför rekryteringsbidraget inrättades.
              Per Lodenius verkar här inte tro att det finns människor som faktiskt
              står mycket längre från att ta steget till utbildning än vad kanske
              du och jag gör.
            </seg>
          </u>
          <note type="speaker">
            Anf. 60 PER LODENIUS (c) replik:
          </note>
          <u xml:id="i-39e8d07afb762967-356" who="Q5962258">
            <seg>
              Herr talman! Visst finns det flera som står långt ifrån utbildning
              och har svårt att komma in på en sådan, Rossana Dinamarca. Det
              är just därför vi vill kunna visa att det finns ett enhetligt
              sätt att komma in. Det ska inte vara slump och tur som avgör detta.
              Dessutom ska vi fortsätta att jobba med vuxenutbildningen och
              utveckla den. Det behöver vi dock inte ha rekryteringsbidraget
              till. I stället gäller det att visa att vi har ett enhetligt system
              så att man vet vad som gäller när man börjar studera. Det ska
              inte vara turen som avgör var man hamnar i denna snurr av olika
              bidrag och andra sätt att komma in, utan det ska vara enkelt och
              lätt att förstå: Här kommer jag in. Sedan ska vi självklart jobba
              vidare med en starkare och bättre vuxenutbildning.
            </seg>
          </u>
          <note type="speaker">
            Anf. 61 MATS PERTOFT (mp) replik:
          </note>
          <u xml:id="i-39e8d07afb762967-357" next="i-39e8d07afb762967-359" who="Q6043976">
            <seg>
              Herr talman! Jag har två frågor till Per Lodenius. Den första
              gäller det jag tog upp redan i mitt inledningsanförande, nämligen
              hur Centerpartiet i framtiden ser på detta med höjning av studiemedlen.
              Liksom Miljöpartiet och flera andra partier var ni ju ute i valrörelsen
              och ville höja dem. Jag noterar också tacksamt att flera talare
              under debattens gång har talat om att man måste stärka studiemedlen.
              Jag undrar vad vi kan förvänta oss där. Vad kommer ni att driva
              i den här frågan i framtiden?
            </seg>
          </u>
          <u xml:id="i-39e8d07afb762967-358" prev="i-39e8d07afb762967-357" who="Q6043976">
            <seg>
              Jag kan bara konstatera att jag inte ser någonting av detta i
              dag. Här ligger allting bara still. Eftersom Miljöpartiet har
              en del erfarenhet av samarbete när det gäller budget kan jag bara
              konstatera att ni helt enkelt inte verkar ha lyckats driva igenom
              er linje här.
            </seg>
          </u>
          <u xml:id="i-39e8d07afb762967-359" prev="i-39e8d07afb762967-357" who="Q6043976">
            <seg>
              Min andra fråga gäller rekryteringsbidraget där det ju också
              verkar som om du förstår problematiken. Miljöpartiet tog till
              sig av kritiken, men vi tycker att det är väldigt konstigt att
              allting gick så fort. Av dina uttalanden hittills i diskussionen
              verkar det som om du också tycker att det gick lite fort. Vad
              ska man göra för att kompensera detta, som ni inte verkar vara
              helt tillfreds med?
            </seg>
          </u>
          <note type="speaker">
            Anf. 62 PER LODENIUS (c) replik:
          </note>
          <u xml:id="i-39e8d07afb762967-360" next="i-39e8d07afb762967-361" who="Q5962258">
            <seg>
              Herr talman! Det är ingen hemlighet, Mats Pertoft, att Centerpartiet
              gärna vill höja studiemedlen. Den budget vi i dag debatterar utgår
              ju från alliansens förslag, och där har Centerpartiet inte nått
              riktigt ända fram när det gäller höjningarna. Vi har dock varit
              i regeringsställning i bara två månader. Detta kommer vi att jobba
              vidare med under den här mandatperioden. Jag ser också framför
              mig att vi förhoppningsvis kommer att kunna hitta möjligheter
              att höja detta i budgeten.
            </seg>
          </u>
          <u xml:id="i-39e8d07afb762967-361" prev="i-39e8d07afb762967-360" who="Q5962258">
            <seg>
              Jag förstår att det har funnits en kritik mot att slopandet av
              rekryteringsbidraget har gått snabbt. Samtidigt ger vi med denna
              neddragning signalen att vi vill gå vidare med ett enhetligt studiemedelssystem.
              Dessutom är det så att de som fått rekryteringsbidrag beviljat
              får det också fortsättningsvis under nästa år. Det är alltså inte
              ett snabbt borttagande på det sättet utan mer att man inte har
              någon nyrekrytering till rekryteringsbidraget från årsskiftet.
            </seg>
          </u>
          <note type="speaker">
            Anf. 63 MATS PERTOFT (mp) replik:
          </note>
          <u xml:id="i-39e8d07afb762967-362" next="i-39e8d07afb762967-364" who="Q6043976">
            <seg>
              Herr talman! Att det inte sker någon nyrekrytering innebär ju
              att detta är ett väldigt snabbt beslut för alla som söker nytt
              bidrag under nästa år. För dem är det också ett ganska definitivt
              beslut eftersom de inte heller kommer att få denna möjlighet.
              På det sättet är detta inte alls något lättvindigt utan något
              som kommer att påverka deras liv väldigt starkt.
            </seg>
          </u>
          <u xml:id="i-39e8d07afb762967-363" prev="i-39e8d07afb762967-362" who="Q6043976">
            <seg>
              Dels tar ni bort rekryteringsbidraget, dels genomför ni samtidigt
              ingen förbättring av studiemedelssystemet. Er argumentation bygger
              på att vi ska ha ett enhetligt system, och det kan jag tycka låter
              sympatiskt. Men då måste ju studiemedelssystemet förbättras så
              att det kan erbjuda samma eller liknande fördelar för dem som
              har behövt rekryteringsbidrag för att studera just för att, som
              jag var inne på i mitt inledningsanförande, skapa dessa möjligheter
              för alla grupper i syfte att Sverige ska tillgodogöra sig de resurserna.
            </seg>
          </u>
          <u xml:id="i-39e8d07afb762967-364" prev="i-39e8d07afb762967-362" who="Q6043976">
            <seg>
              Jag vet exempelvis från Södertälje att många människor med utländsk
              bakgrund inte har fått den utbildning som de behöver, och det
              tar lite lång tid om man först ska läsa in grundskolan, sedan
              gymnasiet och sedan högskoleutbildningen. Då tar studiemedlen
              slut ganska fort.
            </seg>
          </u>
          <note type="speaker">
            Anf. 64 PER LODENIUS (c) replik:
          </note>
          <u xml:id="i-39e8d07afb762967-365" who="Q5962258">
            <seg>
              Herr talman! Mats Pertoft säger att vi inte gör något åt studiemedelssystemet
              i det här läget. Vi kan titta på rekryteringsbidraget kontra studiemedelssystemet.
              Kan man få den högre procenten av studiemedel kontra lån ligger
              vi väldigt nära eller till och med lite över rekryteringsbidraget.
              Så stor är alltså inte skillnaden mellan studiemedel eller rekryteringsbidrag
              vad gäller den ekonomiska biten för de studerande.
            </seg>
          </u>
          <note type="speaker">
            Anf. 65 ULF NILSSON (fp):
          </note>
          <u xml:id="i-39e8d07afb762967-366" next="i-39e8d07afb762967-386" who="Q6012166">
            <seg>
              Herr talman! En för oss alla självklar utgångspunkt är att utbildningssystemet
              ska ge alla möjlighet att utbilda sig till det som de har intresse
              och fallenhet för. När vi diskuterar detta kan vi se att det fortfarande
              finns ett väldigt tydligt samband mellan föräldrarnas yrke och
              utbildning och barnens val av studieinriktning. Detta har inte
              förändrats i den utsträckning som skulle vara önskvärd.
            </seg>
          </u>
          <u xml:id="i-39e8d07afb762967-367" prev="i-39e8d07afb762967-366" who="Q6012166">
            <seg>
              I det enskilda fallet behöver det naturligtvis inte alltid vara
              något negativt. De flesta påverkas alltid på ett eller annat sätt
              av sina föräldrar. Det är dock negativt om skillnaderna beror
              på fördomar, på dålig skolundervisning eller på att någon inte
              har råd att studera.
            </seg>
          </u>
          <u xml:id="i-39e8d07afb762967-368" prev="i-39e8d07afb762967-366" who="Q6012166">
            <seg>
              Ett viktigt mål för utbildningspolitiken är att ge alla samma
              livschanser. Som jag ser det finns det två viktiga medel för att
              göra detta. Det första är naturligtvis att vi har en fungerande
              skola som ger alla barn, även dem som inte har så mycket stöd
              hemifrån, en bra undervisning så att de får en grund att stå på.
              Det andra medlet är att man har ett studiestödssystem som gör
              det möjligt att studera utan rika föräldrar och som gör att den
              ekonomiska uppoffringen inte känns orimligt stor.
            </seg>
          </u>
          <u xml:id="i-39e8d07afb762967-369" prev="i-39e8d07afb762967-366" who="Q6012166">
            <seg>
              När det gäller högskolestudier och andra studier i vuxen ålder
              tycker jag att det är en bra utgångspunkt att individen och staten
              delar på ansvaret. Staten gör ju en investering i utbildning därför
              att det är bra för hela landet om människor får en bra utbildning,
              antingen akademiskt eller praktiskt inriktad. Individen gör också
              en investering för att få ett inspirerande jobb som man trivs
              med eller för att få en högre lön. Därför tycker jag att det system
              vi har i Sverige är en bra avvägning. Utbildningen är kostnadsfri,
              men själva försörjningen får den enskilda människan bidra till
              i form av en viss lånedel. Sedan kan man diskutera hur denna avvägning
              ska vara, men villkoren för lån och bidrag ska vara så utformade
              att människor vågar satsa på studier.
            </seg>
          </u>
          <u xml:id="i-39e8d07afb762967-370" prev="i-39e8d07afb762967-366" who="Q6012166">
            <seg>
              En annan utgångspunkt är att systemet ska vara rättvist. Det
              ska inte innehålla för många särregler som gör att vissa missgynnas
              och vissa gynnas.
            </seg>
          </u>
          <u xml:id="i-39e8d07afb762967-371" prev="i-39e8d07afb762967-366" who="Q6012166">
            <seg>
              Det budgetförslag vi behandlar i dag innehåller inte så många
              revolutionerande förändringar jämfört med den gamla regeringens
              förslag. De förändringar som genomfördes förra året gäller: höjt
              totalbelopp med 300 kr, barntillägg och större möjligheter för
              äldre att studera.
            </seg>
          </u>
          <u xml:id="i-39e8d07afb762967-372" prev="i-39e8d07afb762967-366" who="Q6012166">
            <seg>
              Under den korta tiden för budgetbehandlingen har inte regeringen
              på några veckor hunnit arbeta fram några större principiella förändringar
              även om en del är på gång. Vi vet att det finns ett antal frågor
              som måste diskuteras snabbt. Fortfarande glöms det i studiemedelsystemet
              att den typiska studenten inte längre är en ensamstående ung person.
              Vi har många föräldrar som studerar och många ensamstående föräldrar.
            </seg>
          </u>
          <u xml:id="i-39e8d07afb762967-373" prev="i-39e8d07afb762967-366" who="Q6012166">
            <seg>
              Det är fortfarande svåra frågor kvar. Det handlar om hur man
              kombinerar föräldraledighet och vård av sjukt barn i studiestödssystemet.
              Det var därför den tidigare borgerliga oppositionen i utbildningsutskottet
              tog initiativ till att be regeringen att se över och utreda de
              här studiesociala frågorna och se på samspelet mellan studiestödet,
              bostadsbidraget, socialförsäkringssystemet, socialbidragen och
              arbetslöshetsförsäkringen. Jag ser fram emot att man kommer att
              sätta i gång med det arbetet.
            </seg>
          </u>
          <u xml:id="i-39e8d07afb762967-374" prev="i-39e8d07afb762967-366" who="Q6012166">
            <seg>
              Det här är inte några lätta frågor, för hela vårt försäkringssystem
              bygger ju på att vara ett skydd mot förlorad arbetsinkomst. Men
              vår förhoppning är ändå att vi ska kunna hitta förbättringar som
              kan hindra att många studerande med barn hamnar i den onda cirkeln
              med missade tentor och uteblivna studiemedel.
            </seg>
          </u>
          <u xml:id="i-39e8d07afb762967-375" prev="i-39e8d07afb762967-366" who="Q6012166">
            <seg>
              Från Folkpartiets sida har vi i flera år föreslagit att studiemedlen
              ska höjas. Vi såg det som en framgång när riksdagen beslutade
              om en höjning med 300 kr förra året. Det är fortfarande vår uppfattning
              att studiemedlen behöver höjas mera, och vi hoppas kunna få utrymme
              för det i det kommande budgetarbetet.
            </seg>
          </u>
          <u xml:id="i-39e8d07afb762967-376" prev="i-39e8d07afb762967-366" who="Q6012166">
            <seg>
              Folkpartiet har också, liksom de övriga allianspartierna, länge
              menat att det ska löna sig att jobba även för studenter. Därför
              har vi velat höja fribeloppsgränsen och på lång sikt även avskaffa
              den så att man kan arbeta extra utan att förlora studiestödet.
              Även den frågan hoppas vi kunna få upp i kommande budgetarbete.
              Men som sagt: Redan det jobbavdrag som alliansen inför efter årsskiftet
              kommer att förbättra möjligheten för studenter som extrajobbar
              att få mer pengar kvar.
            </seg>
          </u>
          <u xml:id="i-39e8d07afb762967-377" prev="i-39e8d07afb762967-366" who="Q6012166">
            <seg>
              Herr talman! Det finns två skillnader i det här budgetförslaget
              jämfört med den gamla regeringens senaste budget. Det ena är att
              ramen för studiestödet minskar något. Det beror på att den nya
              regeringen inte tänker utöka antalet högskoleplatser nästa år
              utan i stället arbeta med att höja kvaliteten på de platser som
              finns. Dessutom har vi alla sett att det är ett kraftigt minskat
              sökande till högskoleplatserna i år. Dessutom bedömer regeringen
              att behovet av kommunal vuxenutbildning minskar något när vi har
              den rekordartade ökningen av nya jobb som vi ser. Det är den ena
              förändringen, den något minskade ramen.
            </seg>
          </u>
          <u xml:id="i-39e8d07afb762967-378" prev="i-39e8d07afb762967-366" who="Q6012166">
            <seg>
              Den andra förändringen är att det rekryteringsbidrag för vuxenstuderande
              som flera har talat om tas bort. Möjligheten att vuxenstudera
              helt utan lån avskaffas. Från Folkpartiets sida var vi emot det
              här bidraget redan då det infördes. Det är rätt märkligt att olika
              personer på samma utbildning ska få helt olika former av studiestöd
              beroende på hemkommunens bedömning.
            </seg>
          </u>
          <u xml:id="i-39e8d07afb762967-379" prev="i-39e8d07afb762967-366" who="Q6012166">
            <seg>
              Vi har också sett att man bland annat i Riksrevisionens granskning
              säger att det är tveksamt om det här bidraget nådde sitt syfte.
              Det är ju meningen att det ska rekrytera till vidare studier,
              men enligt den senaste statistiken fortsatte 80 % av dem som fick
              det här bidraget aldrig med några studier. Jag kan inte se någon
              anledning att just de som fyllt 25 år och dessutom kommit in på
              arbetsmarknaden ska få hela studiestödet utan lån. Det ger fel
              budskap att säga till människor att om ni bara väntar med studier
              tills ni har fyllt 25 har ni chans att slippa låna för vuxenstudier.
            </seg>
          </u>
          <u xml:id="i-39e8d07afb762967-380" prev="i-39e8d07afb762967-366" who="Q6012166">
            <seg>
              Jag förstår att oppositionen vill lyfta fram det här, för det
              finns inte så mycket annat att lyfta fram som en stor fråga i
              regeringens förslag. Men i verkligheten vill jag påminna om att
              studiestödet för vuxna är väldigt generöst. Samma människor som
              får rekryteringsbidraget har alltså goda möjligheter att få den
              högre bidragsdelen i nuvarande studiemedelssystem, alltså en bidragsdel
              på 80 %. Då är man dåligt motiverad för studier om man inte kan
              tänka sig att studera med 80 % bidragsdel. Dessutom tillåter reglerna
              att man skriver av delar av studielånet för vuxenstudier om man
              går vidare och studerar på högskolan.
            </seg>
          </u>
          <u xml:id="i-39e8d07afb762967-381" prev="i-39e8d07afb762967-366" who="Q6012166">
            <seg>
              Sedan tycker jag också att det är väldigt viktigt att vi skiljer
              mellan individuellt valda studier för en framtida utveckling och
              rena arbetsmarknadspolitiska åtgärder. Vi ser ju att med alliansens
              jobb- och utvecklingsgaranti kommer långtidsarbetslösa att få
              både praktik och utbildning utan att behöva låna pengar. Men när
              man själv väljer att studera är det som sagt var naturligt att
              man gör en viss egen insats också.
            </seg>
          </u>
          <u xml:id="i-39e8d07afb762967-382" prev="i-39e8d07afb762967-366" who="Q6012166">
            <seg>
              Herr talman! I reservationen om studiemedelsstödet är det alltså
              framför allt rekryteringsbidraget som oppositionen försöker få
              att verka som en stor försämring. Jag vill mena att det i dagens
              debatt inte finns några principiellt viktiga, avvikande förslag
              från det stora oppositionspartiet Socialdemokraterna förutom det
              som sägs om rekryteringsbidraget.
            </seg>
          </u>
          <u xml:id="i-39e8d07afb762967-383" prev="i-39e8d07afb762967-366" who="Q6012166">
            <seg>
              Däremot har Vänsterpartiet och Miljöpartiet mycket kraftiga förslag
              om höjning av studiemedlen. Det verkar inte helt trovärdigt och
              inte heller helt realistiskt efter att de partierna under tolv
              år i riksdagen röstat för Socialdemokraternas budgetförslag utan
              protester.
            </seg>
          </u>
          <u xml:id="i-39e8d07afb762967-384" prev="i-39e8d07afb762967-366" who="Q6012166">
            <seg>
              För övrigt, med tanke på den föregående replikväxlingen, vill
              jag påminna om att Miljöpartiet i sin budget avstår från att lägga
              några pengar på ett rekryteringsbidrag. Enligt Miljöpartiets budget
              blir det inget rekryteringsbidrag nästa år.
            </seg>
          </u>
          <u xml:id="i-39e8d07afb762967-385" prev="i-39e8d07afb762967-366" who="Q6012166">
            <seg>
              Folkpartiet ser fram emot att med alliansregeringen fortsätta
              arbetet med att förbättra studiestödssystemet och få fram lättbegripliga
              och rättvisa grundprinciper.
            </seg>
          </u>
          <u xml:id="i-39e8d07afb762967-386" prev="i-39e8d07afb762967-366" who="Q6012166">
            <seg>
              Jag avslutar med att yrka bifall till utbildningsutskottets förslag
              i betänkandet.
            </seg>
          </u>
          <note type="speaker">
            Anf. 66 LOUISE MALMSTRÖM (s) replik:
          </note>
          <u xml:id="i-39e8d07afb762967-387" next="i-39e8d07afb762967-389" who="Q3373032">
            <seg>
              Herr talman! Ulf Nilsson! Jag läste din artikel om komvux i Sydsvenskan
              häromdagen. Därför undrar jag vilken syn du egentligen har på
              vuxenutbildning och livslångt lärande. Tror du på fullaste allvar
              att vi kan betrakta vuxenutbildningen som ett arbetsmarknadspolitiskt
              instrument, lite småfrivilligt för kommuner att välja om de ska
              syssla med eller inte? Eller tror du att det livslånga lärandet
              är här för att stanna och att vuxenutbildningen kommer att fylla
              en viktig funktion för människor som vill fortbilda sig, ta igen
              förlorade skolår, byta bana på en framtida flexibel arbetsmarknad
              där man räknar med att de som går ut gymnasiet i dag kommer att
              byta jobb och bransch fem sex kanske sju gånger. Är Ulf Nilsson
              i så fall beredd att låta studiestödssystemet anpassas efter det?
            </seg>
          </u>
          <u xml:id="i-39e8d07afb762967-388" prev="i-39e8d07afb762967-387" who="Q3373032">
            <seg>
              Sambandet mellan föräldrar och ungdomars val som Ulf pratar om
              stärks ju genom avskaffandet av rekryteringsbidraget. Rekryteringsbidraget
              har också varit kopplat till uppsökande av dem som är på väg att
              bli arbetslösa. Nu kommer de att gå direkt ut i arbetslöshet,
              och det leder i sin tur till att socialbidragskostnaderna i kommunerna
              ökar på sikt.
            </seg>
          </u>
          <u xml:id="i-39e8d07afb762967-389" prev="i-39e8d07afb762967-387" who="Q3373032">
            <seg>
              Ulf Nilsson! Hur ser du på behovet av det livslånga lärandet?
            </seg>
          </u>
          <note type="speaker">
            Anf. 67 ULF NILSSON (fp) replik:
          </note>
          <u xml:id="i-39e8d07afb762967-390" next="i-39e8d07afb762967-394" who="Q6012166">
            <seg>
              Herr talman! Det var trevligt att Louise Malmström läser Sydsvenska
              Dagbladet. Som det också stod i artikeln som jag skrev anser jag
              och är övertygad om att vuxenutbildningen kommer att ha en väldigt
              viktig plats i utbildningssystemet inom överskådlig tid.
            </seg>
          </u>
          <u xml:id="i-39e8d07afb762967-391" prev="i-39e8d07afb762967-390" who="Q6012166">
            <seg>
              Det är oerhört överdrivet att utmåla regeringens minskning av
              det beräknade statsbidraget som ett dråpslag mot vuxenutbildningen.
              Den gamla regeringen minskade från 3,3 miljarder kronor 2002 till
              2,2 miljarder kronor 2005. Sådana ändringar i hur man beräknar
              pengarna för vuxenutbildningen har alltid funnits, även under
              Socialdemokraternas regering.
            </seg>
          </u>
          <u xml:id="i-39e8d07afb762967-392" prev="i-39e8d07afb762967-390" who="Q6012166">
            <seg>
              Vi ser nu att sökandetrycket i komvux minskar, och vi ser att
              jobben kommer. Det enkla svaret på den frågan är alltså att goda
              möjligheter till vuxenutbildning ska finnas i framtiden.
            </seg>
          </u>
          <u xml:id="i-39e8d07afb762967-393" prev="i-39e8d07afb762967-390" who="Q6012166">
            <seg>
              Att blåsa upp det här rekryteringsbidraget som 25 000 människor
              har fått för en kortare tids studier till att avskaffandet skulle
              hota hela vuxenutbildningen är ju, som jag sade, oerhört överdrivet
              med tanke på det mycket generösa studiestödssystem som finns för
              vuxenstuderande. Samma grupper kan alltså få bidrag upp till 80
              %.
            </seg>
          </u>
          <u xml:id="i-39e8d07afb762967-394" prev="i-39e8d07afb762967-390" who="Q6012166">
            <seg>
              Ryktena om attackerna på vuxenutbildningen är väldigt överdrivna.
              Jag har själv varit lärare på komvux i flera år, och jag har sett
              hur människor kan växa och utvecklas efter en misslyckad skolgång.
              Mig ligger det mycket varmt om hjärtat att de möjligheterna verkligen
              ska vara goda även i fortsättningen.
            </seg>
          </u>
          <note type="speaker">
            Anf. 68 LOUISE MALMSTRÖM (s) replik:
          </note>
          <u xml:id="i-39e8d07afb762967-395" next="i-39e8d07afb762967-398" who="Q3373032">
            <seg>
              Herr talman! Det låter lite bättre. Jag tolkade din artikel delvis
              så, men sedan tyckte jag att du också tog tillbaka det i samma
              artikel.
            </seg>
          </u>
          <u xml:id="i-39e8d07afb762967-396" prev="i-39e8d07afb762967-395" who="Q3373032">
            <seg>
              Vi pratar om detta dråpslag. Vi vet att 15 000 platser kommer
              att försvinna. Det kan bli betydligt flera eftersom det inte längre
              är fråga om ett riktat statsbidrag, utan kommunerna kan välja
              att sänka skatten eller göra andra saker för pengarna.
            </seg>
          </u>
          <u xml:id="i-39e8d07afb762967-397" prev="i-39e8d07afb762967-395" who="Q3373032">
            <seg>
              I min egen hemkommun kommer den socialdemokratiska kommunledningen
              att kompensera en del av neddragningarna. Men neddragningar kommer
              det att bli eftersom det statliga stödet minskar kraftigt och
              det inte längre tas hänsyn till social profil och behov vid fördelning,
              vilket har gynnat oss tidigare eftersom vi har en stor andel lågutbildade
              bland befolkningen.
            </seg>
          </u>
          <u xml:id="i-39e8d07afb762967-398" prev="i-39e8d07afb762967-395" who="Q3373032">
            <seg>
              800 000 personer i Sverige saknar gymnasieutbildning. Det betyder
              att vi behöver vuxenutbildning även i framtiden. Jag undrar när
              Ulf Nilsson och hans partikamrater ska förstå att det inte finns
              någon arbetsmarknad för den som är utan utbildning. Det är fack
              och arbetsgivare överens om. Möjligen kan en alliansstyrd regering
              skaka fram några jobb inom sektorn hushållsnära tjänster med usla
              villkor eller se till att några mammor stannar hemma med vårdnadsbidrag,
              men det är inte framtidens arbetsmarknad, Ulf Nilsson. Vi måste
              konkurrera med kunskap i ett land som vårt. Det fungerar bäst,
              tror jag.
            </seg>
          </u>
          <note type="speaker">
            Anf. 69 ULF NILSSON (fp) replik:
          </note>
          <u xml:id="i-39e8d07afb762967-399" next="i-39e8d07afb762967-401" who="Q6012166">
            <seg>
              Herr talman! Nu lämnade Louise Malmström studiemedelsdiskussionen
              helt, men jag måste ändå be att få svara på detta om vuxenutbildningen.
              Den minskning som regeringen talar om gäller helårsplatser. Det
              finns 93 000 helårsplatser som ska minska med 15 000 platser,
              alltså blir 78 00080 000 platser kvar. I verkligheten är det betydligt
              flera människor eftersom inte alla studerar på heltid. Det är
              långt över 100 000 människor som i fortsättningen kommer att kunna
              läsa på vuxenutbildningen.
            </seg>
          </u>
          <u xml:id="i-39e8d07afb762967-400" prev="i-39e8d07afb762967-399" who="Q6012166">
            <seg>
              Precis som den gamla regeringen har gjort tidigare är det naturligt
              att det för både vuxenutbildning, högskoleutbildning och annan
              utbildning görs en viss anpassning till efterfrågan. Bidraget
              läggs nu in i kommunbidraget. Det är inte längre öronmärkt utan
              läggs in i det allmänna bidraget. Det hade också Socialdemokraterna
              aviserat att man hade tänkt genomföra efter 2008. Där borde vi
              egentligen inte heller ha någon principiell åsiktsskillnad.
            </seg>
          </u>
          <u xml:id="i-39e8d07afb762967-401" prev="i-39e8d07afb762967-399" who="Q6012166">
            <seg>
              Vuxenutbildningen har kommit för att stanna. Den ska vara en
              viktig del i det svenska utbildningssystemet men kan naturligtvis
              variera i omfattning beroende på konjunktur och arbetsmarknad.
            </seg>
          </u>
          <note type="speaker">
            Anf. 70 ROSSANA DINAMARCA (v) replik:
          </note>
          <u xml:id="i-39e8d07afb762967-402" next="i-39e8d07afb762967-405" who="Q4944866">
            <seg>
              Herr talman! Ulf Nilsson säger att det har varit kort tid att
              få fram en budget för den nya regeringen. Man tog sig ändå tiden
              att slopa rekryteringsbidraget men inte tiden att vidta åtgärder
              så att studenter kan komma över fattigdomsgränsen. Det har varit
              konstiga prioriteringar i tidsplaneringen.
            </seg>
          </u>
          <u xml:id="i-39e8d07afb762967-403" prev="i-39e8d07afb762967-402" who="Q4944866">
            <seg>
              När en student har betalat sin hyra har studenten i bästa fall
              ca 3 500 kvar i månaden att leva för, att betala sin mat för och
              att möjligtvis göra ett läkarbesök för om det finns råd till det.
            </seg>
          </u>
          <u xml:id="i-39e8d07afb762967-404" prev="i-39e8d07afb762967-402" who="Q4944866">
            <seg>
              Folkpartiet står här och säger att man hoppas att studiemedlen
              ska höjas. Man var lite mer säker på sin sak i valrörelsen när
              man utlovade en höjning. Men inte ens den utlovade hundralappen
              blev av. Ingenting blev det av med fribeloppet som man då utlovade.
            </seg>
          </u>
          <u xml:id="i-39e8d07afb762967-405" prev="i-39e8d07afb762967-402" who="Q4944866">
            <seg>
              Tidigare stod din moderata kollega Oskar Öholm här och sade att
              studiemedlen är så generösa. Vad är det som talar för att Folkpartiet
              kommer att få sin vilja igenom nästa gång?
            </seg>
          </u>
          <note type="speaker">
            Anf. 71 ULF NILSSON (fp) replik:
          </note>
          <u xml:id="i-39e8d07afb762967-406" next="i-39e8d07afb762967-409" who="Q6012166">
            <seg>
              Herr talman! Vi var glada över att studiemedlen faktiskt höjdes
              i år. Rossana Dinamarcas parti har i tolv år talat i riksdagen
              om höjda studiemedel men inte fått igenom det någon gång. Själva
              trovärdigheten i detta är inte så konstigt.
            </seg>
          </u>
          <u xml:id="i-39e8d07afb762967-407" prev="i-39e8d07afb762967-406" who="Q6012166">
            <seg>
              Rossana Dinamarca talar om löften. Alliansen hade ett antal löften
              som finns i alliansdokumentet. Där står det vad allianspartierna
              har kommit överens om. Studiemedlen finns inte med där eftersom
              vi inte har förhandlat om den frågan. Det var inget löfte, utan
              det var ett klart ställningstagande för vad Folkpartiet vill arbeta
              för. Det fortsätter vi och flera andra i alliansregeringen att
              arbeta för. Det handlar inte om något sviket vallöfte.
            </seg>
          </u>
          <u xml:id="i-39e8d07afb762967-408" prev="i-39e8d07afb762967-406" who="Q6012166">
            <seg>
              Jag tycker att Vänsterpartiet ska tala lite lugnt om detta. Ni
              har inte åstadkommit någonting i fråga om vad ni har lovat under
              tolv år när det gäller studiemedlen. Ni har backat lite. För åtta
              år sedan när jag kom in i riksdagen ville ni över huvud taget
              inte ha några studielån. Ni hade studielön i ert program.
            </seg>
          </u>
          <u xml:id="i-39e8d07afb762967-409" prev="i-39e8d07afb762967-406" who="Q6012166">
            <seg>
              Jag håller med Rossana Dinamarca om att många studenters situation
              är jobbig. Det är viktigt att den förbättras. Alla i alliansen
              har sagt att villkoren för studerande med barn måste förbättras.
              Men samtidigt måste man ha klart för sig att studier innebär en
              viss uppoffring och alltid kommer att innebära en viss uppoffring.
              Att ha något slags vision om att leva på samma villkor som vid
              ett heltidsarbete är orealistiskt. Den typen av studiestödssystem
              finns inte i någon del av världen.
            </seg>
          </u>
          <note type="speaker">
            Anf. 72 ROSSANA DINAMARCA (v) replik:
          </note>
          <u xml:id="i-39e8d07afb762967-410" next="i-39e8d07afb762967-412" who="Q4944866">
            <seg>
              Herr talman! Ulf Nilsson har vid flera tillfällen använt retoriken
              att vi har suttit i regeringen. Men nu är det ni som sitter i
              regeringen. Nu är det ni som ansvarar för den förda politiken.
            </seg>
          </u>
          <u xml:id="i-39e8d07afb762967-411" prev="i-39e8d07afb762967-410" who="Q4944866">
            <seg>
              Oavsett om du vill kalla det ett löfte eller inte talade ni om
              höjda studiemedel. Jag var på flera debatter där jag träffade
              dig, andra folkpartikolleger och andra ur alliansen. Vi frågade
              vem som ska bestämma. Det kom lite olika bud. Moderaterna sade
              att det absolut inte behövdes. Men då lovade man att det var ändå
              tre partier som ville och därför var det klart att det skulle
              bli någon sorts höjning. Men det ser vi ingenting av i dag. Jag
              förstår inte vad det är som talar för att det ska bli annorlunda
              sedan.
            </seg>
          </u>
          <u xml:id="i-39e8d07afb762967-412" prev="i-39e8d07afb762967-410" who="Q4944866">
            <seg>
              Ulf Nilsson tog upp frågan om studielön. I vårt budgetförslag
              säger vi att vi vill lösa den akuta situationen nu och höja studiemedlen
              med 1 200 kr oförändrad bidrags- och lånedel. Men det är meningen
              att nästa steg ska vara att bidragsdelen ska öka. Målet är studielön.
              Vi ser det som en investering att satsa på att människor utbildar
              sig. I den globaliserade värld vi lever i i dag ska Sverige det
              är min bestämda uppfattning konkurrera med hög kompetens och hög
              kunskap, inte med låga löner.
            </seg>
          </u>
          <note type="speaker">
            Anf. 73 ULF NILSSON (fp) replik:
          </note>
          <u xml:id="i-39e8d07afb762967-413" next="i-39e8d07afb762967-414" who="Q6012166">
            <seg>
              Herr talman! Folkpartiet drev förra året att studiemedlen skulle
              höjas med 400 kr. Riksdagen beslutade om en höjning med 300 kr.
              Vårt budskap i valrörelsen var att vi vill höja studiemedlen med
              en hundralapp till. Det har vi på dessa 14 dagars budget inte
              tillsammans hittat utrymme för. Men det är ett antal år kvar,
              och vi fortsätter diskussionerna. Men vi har inte ställt några
              falska löften i utsikt.
            </seg>
          </u>
          <u xml:id="i-39e8d07afb762967-414" prev="i-39e8d07afb762967-413" who="Q6012166">
            <seg>
              Studielön är på lång sikt ett mål, säger Rossana Dinamarca. Jag
              vill påminna om att vi då får ett ofritt studiesystem. Ingen stat
              i världen har råd att bara ösa ut pengar utan någon lånedel och
              samtidigt låta människor studera fritt. Då kommer inte människor
              att kunna göra som jag gjorde en gång, till exempel läsa historia
              fast jag inte hade en aning om vad jag skulle få för arbete på
              den utbildningen. Det har inte samhället råd med. Ett riktigt
              studiemedelssystem måste bygga på en avvägning mellan en individ
              som satsar och staten som satsar.
            </seg>
          </u>
          <note type="speaker">
            Anf. 74 MATS PERTOFT (mp) replik:
          </note>
          <u xml:id="i-39e8d07afb762967-415" next="i-39e8d07afb762967-417" who="Q6043976">
            <seg>
              Herr talman! Det är intressant att lyssna på debatten. Ulf Nilsson
              frågade egentligen var Miljöpartiet får sina pengar från att satsa
              på studenterna. Det är klart att vi gör andra prioriteringar än
              regeringen i de frågorna. Jag vill inte rabbla upp Miljöpartiets
              hela förslag till budget eftersom talartiden nog inte räcker till
              till det. Men jag kan lova att den är ordentligt finansierad.
              Vi har till och med fått plats med pengar till Forska och väx-programmet
              som regeringen verkar ha glömt bort. Det finns pengar till det,
              och jag hänvisar till vårt förslag.
            </seg>
          </u>
          <u xml:id="i-39e8d07afb762967-416" prev="i-39e8d07afb762967-415" who="Q6043976">
            <seg>
              Den stora frågan är när Folkpartiet kommer att ta ansvar för
              sina svar. Ulf Nilsson hänvisar hela tiden till vad som hände
              i vårbudgeten och det som hände tidigare. Det är ni som nu måste
              visa att ni lever upp till era löften. Vi har visat att vi kan
              leva upp till våra löften, att vi kan gå vidare och att vi kan
              driva igenom saker. Och nu har Sverige ett utomordentligt bra
              ekonomiskt läge. Det har knappast varit bättre.
            </seg>
          </u>
          <u xml:id="i-39e8d07afb762967-417" prev="i-39e8d07afb762967-415" who="Q6043976">
            <seg>
              När det gäller rekryteringsbidraget tycker vi att det ska vara
              samma regler för alla. Därför har vi sagt ja till ert förslag,
              men vi har lyssnat på debatten och insett att man måste kompensera
              med annat. Det är det ni inte verkar ha haft tid till.
            </seg>
          </u>
          <note type="speaker">
            Anf. 75 ULF NILSSON (fp) replik:
          </note>
          <u xml:id="i-39e8d07afb762967-418" who="Q6012166">
            <seg>
              Herr talman! När det gäller kritik av det nuvarande studiemedelssystemet
              och förslag till förändringar i det vill jag bara konstatera att
              förutom den här diskussionen om rekryteringsbidraget, som alltså
              Miljöpartiet själva inte har med några pengar till utan accepterar
              att det avskaffas, är ju det studiemedelssystem vi här presenterar
              budgeten för exakt samma studiemedelssystem som regeringen med
              stödpartier röstade för i vårbudgeten och i höstbudgeten. Det
              är inga försämringar, och det är heller inga förbättringar. Då
              tycker jag att det är lite konstigt att Mats Pertoft får det att
              låta så väldigt upprörande att den budget och det studiemedelssystem
              han själv röstade för för bara ett halvår sedan inte hastigt har
              förbättrats så kraftigt. Kanske är Mats Pertoft väldigt missnöjd
              med hur han lyckades med förbättringarna och hoppas mer på den
              borgerliga regeringen, och det kommer nog på sikt. Men jag tycker
              att det är lite tidigt att kräva en förändring av det som Mats
              Pertoft själv har röstat för för inte alltför länge sedan.
            </seg>
          </u>
          <note type="speaker">
            Anf. 76 MATS PERTOFT (mp) replik:
          </note>
          <u xml:id="i-39e8d07afb762967-419" next="i-39e8d07afb762967-420" who="Q6043976">
            <seg>
              Herr talman! Jag är ganska nöjd med de förbättringar som den
              förra regeringen föreslog och som Miljöpartiet var med och stödde.
              Däremot är jag mycket missnöjd med det sätt som de borgerliga
              allianspartierna går vidare med detta, eftersom de inte går vidare
              utan stampar på samma fläck och samtidigt försämrar olika delar.
            </seg>
          </u>
          <u xml:id="i-39e8d07afb762967-420" prev="i-39e8d07afb762967-419" who="Q6043976">
            <seg>
              Vad jag nyss efterlyste var följande: Rekryteringsbidraget avskaffas.
              För att kompensera för det borde man ju förbättra andra delar.
              Det har flera talare från alliansens sida nu också medgivit, mer
              eller mindre. Men det kommer inga förslag, och då är det ju människor
              som faller mellan stolar. Det är det jag frågar om: Var finns
              de förslagen från regeringen? Ni kommer ju inte med de här förbättringarna.
              Vi lägger ju i vår budget förslag om rejäla förbättringar i studiemedelssystemet.
              Ni är naturligtvis välkomna att rösta för dem om ni inte har några
              egna förbättringar, men jag misstänker ju att ni inte kan finansiera
              dem i så fall.
            </seg>
          </u>
          <note type="speaker">
            Anf. 77 ULF NILSSON (fp) replik:
          </note>
          <u xml:id="i-39e8d07afb762967-421" next="i-39e8d07afb762967-422" who="Q6012166">
            <seg>
              Herr talman! Det är synd att Mats Pertofts talartid är slut,
              eftersom det är ett lite ologiskt resonemang här. Jag ska dock
              försöka hålla igen.
            </seg>
          </u>
          <u xml:id="i-39e8d07afb762967-422" prev="i-39e8d07afb762967-421" who="Q6012166">
            <seg>
              Mats Pertoft talar om förbättringar i Miljöpartiets förslag,
              men de handlar ju om höjda studiemedel, och det har ingenting
              med rekryteringsbidraget att göra. Några förbättringar som skulle
              kompensera för att ta bort rekryteringsbidraget har ju inte Miljöpartiet
              i sin budget. Det är bara att läsa innantill. I Miljöpartiets
              budget är den siffran borta. Man har inte anslagit några pengar
              för någon form av så kallad kompensation. På den punkten har alltså
              Miljöpartiet exakt samma förslag som de borgerliga har. Därför
              förstår jag inte riktigt kritiken.
            </seg>
          </u>
          <note type="speaker">
            Anf. 78 GUNILLA TJERNBERG (kd):
          </note>
          <u xml:id="i-39e8d07afb762967-423" next="i-39e8d07afb762967-441" who="Q4982955">
            <seg>
              Herr talman! Det har varit en intressant debatt att lyssna till.
              Jag kommer att göra några reflexioner samtidigt som jag naturligtvis
              kommer att föra fram Kristdemokraternas ställningstagande i den
              här frågan. Det här är ju den första utgiftsdebatten som handlar
              om studiestödet för den här mandatperioden.
            </seg>
          </u>
          <u xml:id="i-39e8d07afb762967-424" prev="i-39e8d07afb762967-423" who="Q4982955">
            <seg>
              Jag har ett par kommentarer. Jag har lyssnat på oppositionen,
              och den har framfört beskrivningar på ett sätt som gör att om
              man lyssnar på den här debatten utanför kammaren och inte känner
              till hur röstningen har gått till under förra mandatperioden får
              man en känsla av att när dåvarande regering gav förslag om höjningen
              på 300 kr i studiemedel, förslag om höjningen av barntillägg för
              studenter som har barn och förslag om äldres möjlighet att studera,
              var man ensam. Det verkar ha funnits en reservation från den dåvarande
              oppositionen. Så var det ju inte.
            </seg>
          </u>
          <u xml:id="i-39e8d07afb762967-425" prev="i-39e8d07afb762967-423" who="Q4982955">
            <seg>
              Vi var ju överens. Det blev ju bifall i hela riksdagen. Det är
              ju oerhört viktigt att lägga det som grund, eftersom det har framförts
              i samtliga repliker och man tydligt har deklarerat den ambition
              man hade då precis som om det var någonting som man var ensam
              om. Hela riksdagen var överens om det här, inklusive Kristdemokraterna.
              Jag tycker att det är oerhört viktigt. Det är en grund som jag
              vill ta fram först.
            </seg>
          </u>
          <u xml:id="i-39e8d07afb762967-426" prev="i-39e8d07afb762967-423" who="Q4982955">
            <seg>
              Sedan tycker jag naturligtvis att det är ganska fascinerande
              att Rossana Dinamarca från Vänsterpartiet berättar att hon vill
              höja studiestöden tillsammans med sitt parti, vilket i och för
              sig Kristdemokraterna har drivit tidigare och fortfarande står
              för. Men varför kom det förslaget inte under förra mandatperioden?
              Varför kom inte den höjningen? Varför fanns den inte med när ni
              hade alla möjligheter i den dåvarande regeringen? Varför, Rossana
              Dinamarca?
            </seg>
          </u>
          <u xml:id="i-39e8d07afb762967-427" prev="i-39e8d07afb762967-423" who="Q4982955">
            <seg>
              Varför kom inte Miljöpartiets höjning då? Var var den någonstans?
              Fanns den med i förhandlingar?
            </seg>
          </u>
          <u xml:id="i-39e8d07afb762967-428" prev="i-39e8d07afb762967-423" who="Q4982955">
            <seg>
              Ja, ni vet hur det är att förhandla. Det vet ni ju, men det känns
              precis som om minnet är enormt kort. Ett regeringsarbete är ju
              förhandlingar. Vi har haft många debatter om det här tidigare,
              men låt oss påminna varandra om det här i dag.
            </seg>
          </u>
          <u xml:id="i-39e8d07afb762967-429" prev="i-39e8d07afb762967-423" who="Q4982955">
            <seg>
              Kristdemokraterna tillsammans med våra kamrater i alliansen och
              i regeringen är oerhört tydliga med att vi vill se en högre utbildning
              med kvalitet. Därför har vi föreslagit en avsevärt långsammare
              utbyggnadstakt för högskolan än hur den dåvarande regeringen tyckte
              att det skulle vara. Det yrkeshögskolesystem som vi har velat
              införa i stället, i likhet med det som finns i flera andra omgivande
              länder, har den förra regeringen sagt nej till nej och åter nej.
            </seg>
          </u>
          <u xml:id="i-39e8d07afb762967-430" prev="i-39e8d07afb762967-423" who="Q4982955">
            <seg>
              Herr talman! Den akademiska högskolan har sagts vara det allena
              saliggörande. Kvittot på att vi har haft rätt är ju att man har
              haft svårt att fylla alla platser man har inrättat med studenter.
              Därigenom har inte anslagen för studiemedel kunnat användas fullt
              ut, och därmed kanske det på sikt också finns ett utrymme i ekonomin
              att höja nivåerna i studiemedelssystemet. Det kommer Kristdemokraterna
              att fortsätta att arbeta för.
            </seg>
          </u>
          <u xml:id="i-39e8d07afb762967-431" prev="i-39e8d07afb762967-423" who="Q4982955">
            <seg>
              Det är ett problem att uppräkningen av studiemedlet, som baseras
              på basbeloppet som i sin tur baseras på konsumentprisindex, inte
              har kunnat ta hänsyn till att studenterna som grupp till exempel
              har högre boendekostnader. Det här kommer av att många kommuner
              har byggt studentbostäder som också ska gå under beteckningen
              billiga sådana, men de har egentligen blivit ganska dyra liksom
              därmed också hyrorna.
            </seg>
          </u>
          <u xml:id="i-39e8d07afb762967-432" prev="i-39e8d07afb762967-423" who="Q4982955">
            <seg>
              Herr talman! Ett studiefinansieringssystem måste vara enkelt.
              Det har mina partivänner i alliansen beskrivit väldigt bra här
              tidigare under förmiddagen. Det ska också vara hållbart och uppfattas
              som rättvist. Vi menar att studiestödssystemet ska se människan.
              Det ska vara effektivt, och det ska också uppmuntra till ett personligt
              ansvarstagande.
            </seg>
          </u>
          <u xml:id="i-39e8d07afb762967-433" prev="i-39e8d07afb762967-423" who="Q4982955">
            <seg>
              I dag vet vi också att den genomsnittliga studenten ser lite
              annorlunda än för tio år sedan. Antalet äldre studenter har ökat,
              och det har också varit en politisk ambition. Var femte student
              har barn. Jag är glad att Kristdemokraterna, med stöd av Miljöpartiet
              men också våra allianskolleger, under förra mandatperioden här
              i riksdagen fick igenom vårt krav på en förnyad studiesocial utredning.
            </seg>
          </u>
          <u xml:id="i-39e8d07afb762967-434" prev="i-39e8d07afb762967-423" who="Q4982955">
            <seg>
              För många studenter som lever på marginalen har lösningen varit
              att jobba extra. Men det finns ett tak för hur mycket de får tjäna
              det känner vi alla till och det har lett till att många ändå har
              tvingats jobba svart, som man säger. Vi kristdemokrater har drivit
              frågan om att avskaffa fribeloppet. Inom alliansregeringen finns
              det en stor konsensus kring att vi behöver gå åt det hållet. Det
              är viktigt att kunna om man så vill, har möjlighet och känner
              att man klarar av det dryga ut sin privata ekonomi genom att till
              exempel arbeta.
            </seg>
          </u>
          <u xml:id="i-39e8d07afb762967-435" prev="i-39e8d07afb762967-423" who="Q4982955">
            <seg>
              När rekryteringsbidraget nu tas bort det har den här debatten
              handlat mycket om målar oppositionen upp en katastrofscen och
              försöker skrämma enskilda när det gäller vad som nu ska ske. Men
              det har sagts väldigt väl här i dag att rekryteringsbidraget i
              grunden är orättvist. Det får till effekt att olika personer på
              en och samma utbildning kan ha olika former av studiestöd. Det
              beror då ofta på hemkommunens bedömning av om en person tillhör
              just målgruppen för rekryteringsbidrag.
            </seg>
          </u>
          <u xml:id="i-39e8d07afb762967-436" prev="i-39e8d07afb762967-423" who="Q4982955">
            <seg>
              Vi vet inte ens i dag om rekryteringsbidraget över huvud taget
              har varit särskilt rekryterande eller om det leder till de utbildningar
              och de jobb som man avsett. Det här har Riksrevisionen väldigt
              väl visat i sin rapport, och det har också varit uppe till debatt
              under förmiddagen. Jag vill bara stryka under det.
            </seg>
          </u>
          <u xml:id="i-39e8d07afb762967-437" prev="i-39e8d07afb762967-423" who="Q4982955">
            <seg>
              Herr talman! Jag vill påminna om att slutet för rekryteringsbidraget
              ingalunda betyder slutet för studier. Ibland har det låtit så
              under den här debatten. Inga studerande som redan har beviljats
              rekryteringsbidrag för 2007 kommer att förlora stödet utan har
              det kvar året ut. Därefter finns det möjlighet att studera via
              det ordinarie studiestödet. Vi vet också att studenter kan få
              en höjd bidragsnivå, och det innebär också att studieskulden inte
              blir så stor.
            </seg>
          </u>
          <u xml:id="i-39e8d07afb762967-438" prev="i-39e8d07afb762967-423" who="Q4982955">
            <seg>
              Den viktigaste åtgärden är dock inte att ta bort rekryteringsbidraget
              i sig utan att få stopp på en lång rad särlösningar som har funnits
              i studiemedelssystemet. Det här har ju ni från den nuvarande oppositionens
              sida också tyckt. Ni har haft svux det har ni tagit bort. Ni har
              haft svuxa det tog ni bort. Ni hade UBS det kom också bort. Och
              så lade ni på ett rekryteringsbidrag. Ni lade till en ny del i
              en labyrint som för många är väldigt svår att förstå. Det är svårt
              att förklara innebörden och att få det här tydligt för var och
              en.
            </seg>
          </u>
          <u xml:id="i-39e8d07afb762967-439" prev="i-39e8d07afb762967-423" who="Q4982955">
            <seg>
              Kristdemokraterna anser inte att det är studiestödssystemet som
              ska locka till utbildning. Nej, det ska vara andra drivkrafter.
              Det handlar om ambitionen att få en bra utbildning, och ett personligt
              engagemang ska vara drivkraften. En ansvarsfull regering måste
              ha inriktningen att minimera studiemedelssystemet som rekryteringsfaktor
              och i stället se till att skapa ett system som är enkelt, hållbart
              och uppfattas som rättvist. Det är vad vi vill förorda.
            </seg>
          </u>
          <u xml:id="i-39e8d07afb762967-440" prev="i-39e8d07afb762967-423" who="Q4982955">
            <seg>
              Herr talman! Avslutningsvis vill jag säga att vi behöver få ett
              studiemedelssystem som får en nytändning, ett kunskapssamhälle
              som gör det möjligt för alla som vill i Sverige att studera och
              därmed också få sina drömmar förverkligade. Sverige ska vara ett
              land där ingen hålls tillbaka och där ingen lämnas efter. Genom
              regeringens förslag är vi faktiskt på väg att lägga en grund för
              detta i UbU2.
            </seg>
          </u>
          <u xml:id="i-39e8d07afb762967-441" prev="i-39e8d07afb762967-423" who="Q4982955">
            <seg>
              Jag vill med detta yrka bifall till utskottets förslag i dess
              helhet i betänkandet och avslag på reservationerna.
            </seg>
          </u>
          <note type="speaker">
            Anf. 79 ROSSANA DINAMARCA (v) replik:
          </note>
          <u xml:id="i-39e8d07afb762967-442" next="i-39e8d07afb762967-445" who="Q4944866">
            <seg>
              Herr talman! Under hela valrörelsen talade alliansens företrädare
              om det stora utanförskapet. Precis som jag sade i min inledning
              pratade man till och med om att det fanns klyftor i samhället.
            </seg>
          </u>
          <u xml:id="i-39e8d07afb762967-443" prev="i-39e8d07afb762967-442" who="Q4944866">
            <seg>
              Är det inte så, Gunilla Tjernberg, att man när det finns ojämlikheter
              och orättvisor inte kan ge exakt lika mycket till precis alla?
              Vi har ju alla olika förutsättningar. Vi har alla olika möjligheter
              på grund av de orättvisor som finns. Det är därför som rekryteringsbidraget
              har kommit till. Det handlar om att faktiskt söka upp de människor
              som är i arbetslöshet och att visa på att en utbildning faktiskt
              kan vara en väg att komma till ett arbete, skaffa sig en högre
              utbildning. Det var ju det som rekryteringsbidraget var menat
              för.
            </seg>
          </u>
          <u xml:id="i-39e8d07afb762967-444" prev="i-39e8d07afb762967-442" who="Q4944866">
            <seg>
              Det har talats om brister, men varför ägnar ni inte er tid åt
              att se hur man skulle kunna åtgärda de bristerna i stället för
              att ta den enkla lösningen och bara slopa det?
            </seg>
          </u>
          <u xml:id="i-39e8d07afb762967-445" prev="i-39e8d07afb762967-442" who="Q4944866">
            <seg>
              Sedan gäller det studiestödet. Vi har ju legat ganska nära varandra
              när det gäller vad vi anser bör vara den rimliga nivån för att
              nå upp till en bättre levnadsstandard. Gunilla Tjernberg säger
              att det inte är studiestödet som ska vara drivkraften. Nej, men
              det ska ju inte heller vara så att studiestödet leder till att
              man kommer i en ekonomisk situation där man kanske inte klarar
              av att ta en utbildning. Det är ju där det ligger i dag. Det är
              inte så generöst att man lever lyxliv som student tvärtom.
            </seg>
          </u>
          <note type="speaker">
            Anf. 80 GUNILLA TJERNBERG (kd) replik:
          </note>
          <u xml:id="i-39e8d07afb762967-446" next="i-39e8d07afb762967-449" who="Q4982955">
            <seg>
              Herr talman! Först gäller det hur studenternas situation ser
              ut i praktiken. Att de lever lyxliv och liknande tror jag inte
              att någon här i kammaren vare sig har uttryckt eller anser det
              är jag den första att säga. Jag tror inte att det är någon som
              hävdar det. Därmed får Rossana Dinamarca ta undan den beskrivningen
              på en gång.
            </seg>
          </u>
          <u xml:id="i-39e8d07afb762967-447" prev="i-39e8d07afb762967-446" who="Q4982955">
            <seg>
              Sedan handlar det om att vi människor är olika. Ja, men det är
              väl Kristdemokraternas absoluta utgångspunkt. Det är vår grundsyn
              att människor är olika. Därför vill vi ha mer valfrihet. Vi vill
              se en möjlighet för föräldrarna att kunna påverka sin situation
              mer. Vi vill öka möjligheterna för människor att välja vård. Det
              är ett sätt att se att människor är olika. Där vill ju Vänsterpartiet
              utgå från att alla är precis likadana. Varje system passar alla
              människor. Så är det ju inte. Där är vi väldigt tydliga med att
              vi ser att människor är olika.
            </seg>
          </u>
          <u xml:id="i-39e8d07afb762967-448" prev="i-39e8d07afb762967-446" who="Q4982955">
            <seg>
              När det gäller studiestödet uppfattar jag det som att Rossana
              Dinamarca i dag stoppar huvudet i sanden jag ber om ursäkt, men
              jag måste använda de orden. Om man med rekryteringsbidraget hade
              uppnått det syfte som man hade skulle jag förstå diskussionen.
              Då skulle möjligtvis också regeringen tillsammans med Kristdemokraterna
              ha diskuterat det här och funderat över om det skulle gå att hitta
              ett annat sätt att använda det på. Men nu har man ju inte gjort
              det.
            </seg>
          </u>
          <u xml:id="i-39e8d07afb762967-449" prev="i-39e8d07afb762967-446" who="Q4982955">
            <seg>
              I veckan blev jag uppringd av två elever i samma kommun som hade
              fått sitt rekryteringsbidrag olika bedömt. De frågade mig: Hur
              kan det gå till på detta sätt? Då fick jag berätta att vi just
              därför måste ta bort det och få ett system som är klart och tydligt
              för alla.
            </seg>
          </u>
          <note type="speaker">
            Anf. 81 ROSSANA DINAMARCA (v) replik:
          </note>
          <u xml:id="i-39e8d07afb762967-450" next="i-39e8d07afb762967-451" who="Q4944866">
            <seg>
              Herr talman! Vi pratar om att människor är olika, att man har
              olika förutsättningar. Vi hörde Ulf Nilsson som pratade om hur
              olika föräldrarnas studiebakgrunder ser ut och att det också hänger
              ihop med hur man klarar sig i skolan. Det är också någonting som
              man har kunnat se. Bland dem som har föräldrar med akademisk bakgrund
              är det en större andel som söker sig till högre utbildning. De
              som inte har det gör det i mycket mindre utsträckning.
            </seg>
          </u>
          <u xml:id="i-39e8d07afb762967-451" prev="i-39e8d07afb762967-450" who="Q4944866">
            <seg>
              För att uppnå en balans och för att rubba den sociala snedrekrytering
              som sker i dag har vi bland annat studiemedelssystemet men också
              det här rekryteringsbidraget. Men ni tog er inte tid att åtgärda
              de brister som ni nu har lyft fram, utan ni valde att se till
              att utestänga en stor andel människor från möjligheten att skaffa
              sig en bättre utbildning, att kanske komma ut till ett bra jobb
              eller att skaffa sig en ännu högre utbildning.
            </seg>
          </u>
          <note type="speaker">
            Anf. 82 GUNILLA TJERNBERG (kd) replik:
          </note>
          <u xml:id="i-39e8d07afb762967-452" next="i-39e8d07afb762967-455" who="Q4982955">
            <seg>
              Herr talman! Ja, när det gäller att det finns elever, studenter,
              som på sikt går till högskolan och högre utbildning från väldigt
              olika bakgrund tror jag att man måste titta på hela utbildningssystemet.
              Och det är precis det som vi har tagit tag i nu.
            </seg>
          </u>
          <u xml:id="i-39e8d07afb762967-453" prev="i-39e8d07afb762967-452" who="Q4982955">
            <seg>
              Vi måste börja prata om flera nivåer. Vi behöver en gymnasieskola
              som ser att det finns elever som har ett enormt praktiskt kunnande
              men som i dag inte får en examen och en tillräcklig värdering
              av det kunnandet. Det skulle innebära att man kan få en bra utbildning
              och ett bra examensbetyg med det kunnande som man har. Det får
              man inte i dag.
            </seg>
          </u>
          <u xml:id="i-39e8d07afb762967-454" prev="i-39e8d07afb762967-452" who="Q4982955">
            <seg>
              Sedan behöver vi hjälpa de unga elever som i dag har ett teoretiskt
              kunnande. Det är det här som vi vill komma åt. Och jag tror att
              man i det tänket måste se helheten. Då möter vi också upp att
              det finns elever, unga, i dag som har olika förutsättningar och
              olika kunnande. Det ska respekteras, och det ska vi som förtroendevalda
              ta ett ansvar för att göra. Det tycker jag är en oerhört viktig
              del i den här debatten som tyvärr inte har framkommit särskilt
              mycket.
            </seg>
          </u>
          <u xml:id="i-39e8d07afb762967-455" prev="i-39e8d07afb762967-452" who="Q4982955">
            <seg>
              Sedan gäller det återigen rekryteringsbidraget. Jag tycker att
              det är modigt av en regering att kunna ta konsekvenserna när ett
              system inte fungerar så som det var tänkt. Jag tycker att det
              är modigt att då kunna säga: Då ska vi inte ha det systemet. Då
              ska vi titta på andra sätt och få en bättre lösning än vad vi
              har i dag. Det är vad regeringen gör nu, och det tycker jag och
              Kristdemokraterna är bra.
            </seg>
          </u>
          <note type="speaker">
            Anf. 83 MATS PERTOFT (mp) replik:
          </note>
          <u xml:id="i-39e8d07afb762967-456" who="Q6043976">
            <seg>
              Herr talman! Jag vet också hur det är att förhandla, Gunilla
              Tjernberg. Det är inte alltid man får det man precis man vill,
              men förhandla handlar om att prioritera. Det var väldigt trevligt
              med uppdraget om studiesocial utredning som vi kom överens om
              under förra mandatperioden. Det är just i den riktningen som Miljöpartiet
              går vidare när vi föreslår höjningen av studiebidraget. Folkpartiet
              säger att man ska återkomma under denna mandatperiod med en höjning
              av studiemedlet, som jag har uppfattat det. Centern verkar också
              ha förstått problematiken. Hur är det med Kristdemokraterna? Tänker
              ni också se till att det blir en höjning av studiemedlen ordentligt
              under denna mandatperiod? Det handlar nämligen om att leva upp
              till det. Ni var faktiskt ganska nära Miljöpartiet i era krav
              under valrörelsen. Det kanske går att få till det här om ni kan
              förhandla ordentligt inom er majoritet.
            </seg>
          </u>
          <note type="speaker">
            Anf. 84 GUNILLA TJERNBERG (kd) replik:
          </note>
          <u xml:id="i-39e8d07afb762967-457" next="i-39e8d07afb762967-458" who="Q4982955">
            <seg>
              Herr talman! Om Mats Pertoft lyssnade på mitt anförande hade
              jag med att det är en viktig del att höja studiebidraget. Jag
              sade att förhoppningsvis finns det utrymmet i budgeten framgent,
              inte minst för att vi inte heller använder de pengar som är avsatta
              där för att platserna inom högskolan i dag inte är fullständigt
              tagna till vara. Så det har jag redan gett ett besked om. Det
              finns en stor konsensus inom regeringen och alliansens alla partier
              att arbeta i den riktningen. Sedan måste man återkomma när man
              har pengar och visa tydligt och klart var pengarna finns. Var
              tar man pengarna ifrån? Det tycker jag är en lika viktig diskussion.
            </seg>
          </u>
          <u xml:id="i-39e8d07afb762967-458" prev="i-39e8d07afb762967-457" who="Q4982955">
            <seg>
              När det gäller Socialdemokraternas budget under den här budgethösten
              kan man inte se var pengarna tas. Det tycker jag är förbluffande.
              Nu är det Miljöpartiet jag talar till, men jag måste skicka med
              att man måste tala om hur man bekostar det. Det är viktigt att
              arbeta för en höjning av studiebidraget. Det kommer Kristdemokraterna
              att arbeta för.
            </seg>
          </u>
          <note type="speaker">
            Anf. 85 MATS PERTOFT (mp) replik:
          </note>
          <u xml:id="i-39e8d07afb762967-459" next="i-39e8d07afb762967-460" who="Q6043976">
            <seg>
              Herr talman! Jag tänker inte försvara Socialdemokraternas budget.
              Det får de göra själva. Miljöpartiet har tydliggjort en finansiering.
            </seg>
          </u>
          <u xml:id="i-39e8d07afb762967-460" prev="i-39e8d07afb762967-459" who="Q6043976">
            <seg>
              Då förstår jag att detta är ett löfte. Då verkar Sveriges studenter
              kunna räkna med att alliansregeringen kommer att komma med en
              höjning av studiemedlen under denna mandatperiod i alla fall.
              Jag skulle helst ha sett att det kom i år. Ekonomin kanske inte
              blir lika bra alla år för att vara försiktig.
            </seg>
          </u>
          <note type="speaker">
            Anf. 86 GUNILLA TJERNBERG (kd) replik:
          </note>
          <u xml:id="i-39e8d07afb762967-461" who="Q4982955">
            <seg>
              Herr talman! Jag tycker att det är väldigt bra att Miljöpartiet
              har berättat var man tar sina pengar ifrån. Det vill jag verkligen
              säga här i kammaren. Under förra mandatperioden fanns det en del
              frågor där Miljöpartiet tillsammans med den dåvarande oppositionen
              och nuvarande regeringen var överens. Det bådade för att vi fick
              en del majoritetsbeslut i kammaren som jag i dag är väldigt glad
              för. Så den inriktning som handlar om studenternas situation och
              villkor ska vi lösa genom att få enhetliga, tydliga system som
              är begripliga och rättvisa för alla. Där behöver inte rekryteringsbidraget
              leva upp till att fylla det målet. Det har också Miljöpartiet
              insett. Det tycker jag är bra.
            </seg>
          </u>
          <note type="speaker">
            Anf. 87 EVA OLOFSSON (v):
          </note>
          <u xml:id="i-39e8d07afb762967-462" next="i-39e8d07afb762967-471" who="Q4970993">
            <seg>
              Herr talman! Vi har diskuterat mycket om rekryteringsbidraget.
              Det är inte lätt att komma sist då, så jag tänkte faktiskt ta
              avstamp väldigt lokalt i Biskopsgårdens stadsdel i Göteborg. Det
              är en stadsdel med en hög andel människor utan jobb. Ungefär halva
              befolkningen kommer från andra länder och har flytt eller anhöriginvandrat
              till Göteborg och Sverige.
            </seg>
          </u>
          <u xml:id="i-39e8d07afb762967-463" prev="i-39e8d07afb762967-462" who="Q4970993">
            <seg>
              Jag var på besök där och träffade socialkontoret som jobbade
              med dem som hade varit länge på försörjningsstöd. Jag besökte
              deras mycket omtalade verksamhet Äpplet som jobbar med individuell
              jobbcoachning för att få människor att komma i arbete. Då frågade
              jag dem: Rekryteringsbidraget, är det något ni tycker är till
              nytta när ni jobbar med jobbcoachning? Ja, sade de. Speciellt
              nyttigt och bra är det att ha det verktyget när vi jobbar med
              invandrarkvinnor i Biskopsgården. För dem är det ofta ett väldigt
              stort steg att börja studera. Det krävs rätt mycket stöd för att
              ta det steget och sedan koppla det till att också ta lån. Då blir
              det väldigt svårt att se det som ett alternativ. Jag tycker att
              det pekar på att avskaffandet av rekryteringsstödet faktiskt tar
              ifrån kommunerna ett verktyg att arbeta med.
            </seg>
          </u>
          <u xml:id="i-39e8d07afb762967-464" prev="i-39e8d07afb762967-462" who="Q4970993">
            <seg>
              Jag tänker gå över till Göteborg som har en vuxenutbildning som
              väldigt medvetet har jobbat med att samarbeta med socialtjänst
              och arbetsförmedling och på olika håll vara med och komplettera
              när vi har den finansiella samverkan där inte myndighetsgränserna
              ska sätta stopp för att vi kan ge människor bästa möjliga individuella
              stöd. Rekryteringsbidraget har haft en stor betydelse i det arbetet.
              Man får inte heller glömma att rekryteringsbidraget är kopplat
              till att man jobbar aktivt med uppsökande verksamhet. Det gäller
              ju för människor som är över 25 år, arbetslösa eller som riskerar
              arbetslöshet. Kan man stärka människor som riskerar arbetslöshet
              genom vuxenstudier är väldigt mycket vunnet. Det gäller också
              människor som har funktionshinder. Det har vi inte alls pratat
              om här i dag. Det verkar helt ha kommit bort.
            </seg>
          </u>
          <u xml:id="i-39e8d07afb762967-465" prev="i-39e8d07afb762967-462" who="Q4970993">
            <seg>
              I Göteborg var det 1 310 människor som hade rekryteringsbidrag
              under 2006. När det nu avskaffas finns det en stor oro att flera
              hundra personer inte kommer att påbörja sina studier just för
              att bidraget är slopat. Vad jag förstår är situationen likadan
              i Malmö. Det är två städer där vi har många människor som har
              fastnat i arbetslöshet då de kom som flyktingar till Sverige under
              lågkonjunkturen.
            </seg>
          </u>
          <u xml:id="i-39e8d07afb762967-466" prev="i-39e8d07afb762967-462" who="Q4970993">
            <seg>
              Rekryteringsbidraget har varit ett viktigt verktyg ihop med flera
              andra viktiga verktyg när det gäller att öka människors möjligheter
              att börja studera för att sedan studera vidare och för att öka
              deras möjligheter att få jobb eller inte bli av med jobb. Jag
              tycker att det är intressant när det sägs här att rekryteringsbidraget
              egentligen bara är orättvist och inte har gjort någon nytta alls
              att Sveriges Kommuner och Landsting, som ju är den samlande intresseorganisationen
              för alla kommuner här i Sverige, när de fick reda på alliansens
              förslag sade att man inte skulle ta bort rekryteringsbidraget.
              Det gjorde man mot den bakgrund och de erfarenheter man har runtom
              i kommunerna att det bidraget faktiskt har varit bra. Det har
              varit bra för att ge stöd till människor som är ganska långt från
              arbetsmarknaden och som behöver få stödet för att våga ta det
              stora steget att studera. I och med att kommunerna är med och
              väljer vilka som får rekryteringsbidraget det kanske är det som
              är grunden till att alliansen säger att det är så orättvist har
              man också kunnat individanpassa det och ha det ihop med annat
              arbete för att stärka människors möjligheter att börja jobba.
            </seg>
          </u>
          <u xml:id="i-39e8d07afb762967-467" prev="i-39e8d07afb762967-462" who="Q4970993">
            <seg>
              För en del människor är det ett oerhört stort steg att våga börja
              läsa. Man har kanske en väldigt låg utbildning i sitt hemland
              med sig. Man kanske aldrig har varit ute på arbetsmarknaden där.
              Man kanske var en kvinna som förutsattes ta hand om barn och äldre
              släktingar. Så kommer man till Sverige, och så ska man börja läsa.
              Man kommer från system där det inte har funnits möjligheter eller
              ens varit accepterat att låna för studier. Då är rekryteringsbidraget
              väldigt bra. Att man ska förklara att man ska läsa in grundskola
              och gymnasieskola och ta en mängd lån längre fram gör det ju inte
              lättare. Men om man har fått testa ett år och sett att det gick
              är det mycket lättare att våga gå vidare.
            </seg>
          </u>
          <u xml:id="i-39e8d07afb762967-468" prev="i-39e8d07afb762967-462" who="Q4970993">
            <seg>
              I slutändan tycker jag att det här väldigt mycket handlar om
              hur man ser på samhället och vilken människosyn man har. Det handlar
              om att våga prioritera de människor som bäst behöver stödet och
              inte låta rättvisa vara att alla ska ha lika mycket oavsett behov.
            </seg>
          </u>
          <u xml:id="i-39e8d07afb762967-469" prev="i-39e8d07afb762967-462" who="Q4970993">
            <seg>
              Jag kommer att tänka på Kent Andersson i Göteborg, en mycket
              älskad skådespelare och poet. Han är nog älskad över hela Sverige,
              men han var en så typisk göteborgare. Han ville ta upp skillnaden
              mellan rättvisa och solidaritet. Han förklarade det med hur man
              delade på en falukorv.
            </seg>
          </u>
          <u xml:id="i-39e8d07afb762967-470" prev="i-39e8d07afb762967-462" who="Q4970993">
            <seg>
              Han sade att det var tre personer som fick en hel falukorv. Det
              framkom att den ena faktiskt skulle på middag med oxfilé, en riktigt
              god middag. Den andra personen hade ätit en väldigt god lunch.
              Den tredje personen hade inte ätit något sedan frukost. Rättvisa
              vore då enligt alliansen att dela denna falukorv i tre delar,
              medan det rätta i detta läge nog var att låta den som bara hade
              fått frukost få hela eller större delen av korven.
            </seg>
          </u>
          <u xml:id="i-39e8d07afb762967-471" prev="i-39e8d07afb762967-462" who="Q4970993">
            <seg>
              Jag tycker att den största kritiken mot alliansens politik är
              att ni förutsätter att alla människor har lika förutsättningar
              och möjligheter. Jag har väldigt svårt att koppla det till er
              diskussion om utanförskap och att man verkligen ska göra någonting
              åt det. Vad ni gör är ju precis tvärtom.
            </seg>
          </u>
          <note type="speaker">
            Anf. 88 OSKAR ÖHOLM (m) replik:
          </note>
          <u xml:id="i-39e8d07afb762967-472" next="i-39e8d07afb762967-476" who="Q6256794">
            <seg>
              Herr talman! När man blir riksdagsledamot märker man ganska snabbt
              att kvällslektyren byts ut från spännande deckare och skönlitteratur
              till utskottsbetänkanden, statliga utredningar och ibland också
              rapporter från Riksrevisionen. Döm därför om min förvåning när
              jag noterar att också rapporter från Riksrevisionen ibland kan
              vara nästan lika spännande som en thriller.
            </seg>
          </u>
          <u xml:id="i-39e8d07afb762967-473" prev="i-39e8d07afb762967-472" who="Q6256794">
            <seg>
              Denna debatt har pågått i snart två timmar, och vi har huvudsakligen
              uppehållit oss vid det som gäller just rekryteringsbidraget och
              de eventuella problem som kan uppstå och de eventuella orättvisor
              som har funnits redan tidigare.
            </seg>
          </u>
          <u xml:id="i-39e8d07afb762967-474" prev="i-39e8d07afb762967-472" who="Q6256794">
            <seg>
              När man läser denna rapport, som inte med ett enda ord har berörts
              av oppositionen, ser man att det finns ganska allvarlig kritik.
              Jag kan ta upp några punkter där.
            </seg>
          </u>
          <u xml:id="i-39e8d07afb762967-475" prev="i-39e8d07afb762967-472" who="Q6256794">
            <seg>
              Det sägs att det finns risk för felaktiga utbetalningar. Det
              sägs att CSN inte ens kvalitetssäkrar de data som används vid
              handläggningen. Det sägs att CSN inte genomför någon efterhandskontroll
              av inkomstuppgifter, det vill säga att det finns risk för att
              man betalar ut fel belopp. Det finns inte ens några uppgifter
              som säger hur många av dem som får rekryteringsbidrag som skulle
              ha valt att studera även om de inte hade fått det.
            </seg>
          </u>
          <u xml:id="i-39e8d07afb762967-476" prev="i-39e8d07afb762967-472" who="Q6256794">
            <seg>
              Till slut har vi det kanske allvarligaste: Regeringen har inte
              gjort någon utredning så att man vet om detta ens fungerar. Skolverket
              har inte gjort någon sådan utredning. Oppositionen har över huvud
              taget inte berört det. Nu har vi diskuterat denna fråga i två
              timmar, och jag hoppas att det blir någon form av svar från oppositionen
              på denna fråga.
            </seg>
          </u>
          <note type="speaker">
            Anf. 89 EVA OLOFSSON (v) replik:
          </note>
          <u xml:id="i-39e8d07afb762967-477" next="i-39e8d07afb762967-482" who="Q4970993">
            <seg>
              Herr talman! Jag kan bara konstatera att alliansen inte heller
              har gjort någon utvärdering när man hastigt och lustigt avskaffar
              rekryteringsbidraget. Många i kommunerna som jobbar med detta
              och många människor som man hade motiverat till att börja studera
              får reda på att detta nu inte gäller pang, bom. Så det hade varit
              trevligt om man hade gjort det.
            </seg>
          </u>
          <u xml:id="i-39e8d07afb762967-478" prev="i-39e8d07afb762967-477" who="Q4970993">
            <seg>
              Det har tidigare i debatten tagits upp att man faktiskt hade
              kunnat fundera på en utvärdering och förbättringar. Men alliansen
              har inte gjort det utan bara bestämt att det ska avskaffas. Motiveringen
              är att det ska vara enkelt och rättvist.
            </seg>
          </u>
          <u xml:id="i-39e8d07afb762967-479" prev="i-39e8d07afb762967-477" who="Q4970993">
            <seg>
              Men människor har olika förutsättningar. Jag försökte beskriva
              det när jag berättade om mitt besök i Biskopsgården. Att denna
              möjlighet finns kan faktiskt ha väldigt stor betydelse för att
              människor som verkligen behöver det ska börja studera.
            </seg>
          </u>
          <u xml:id="i-39e8d07afb762967-480" prev="i-39e8d07afb762967-477" who="Q4970993">
            <seg>
              Såvitt jag har förstått har det när man har talat med människor
              från Riksrevisionen framkommit att det faktiskt har haft en betydelse
              för människor när de ska ta steget och börja studera.
            </seg>
          </u>
          <u xml:id="i-39e8d07afb762967-481" prev="i-39e8d07afb762967-477" who="Q4970993">
            <seg>
              När jag har diskuterat med dem som jobbar med människor i Biskopsgården
              sade de att detta är bra, speciellt för en del kvinnor som verkligen
              behövde börja studera men som det var ett stort steg för.
            </seg>
          </u>
          <u xml:id="i-39e8d07afb762967-482" prev="i-39e8d07afb762967-477" who="Q4970993">
            <seg>
              När jag har talat med dem som jobbar med vuxenutbildning i Göteborg
              säger de att detta är väldigt bra eftersom det är ett stort steg
              för många människor både att börja studera och att ta ett lån.
              De ser kanske många års studier med lån framför sig och har kanske
              dåliga erfarenheter med sig från tidigare studier.
            </seg>
          </u>
          <note type="speaker">
            Anf. 90 OSKAR ÖHOLM (m) replik:
          </note>
          <u xml:id="i-39e8d07afb762967-483" next="i-39e8d07afb762967-486" who="Q6256794">
            <seg>
              Herr talman! Jag kan konstatera att man egentligen inte berör
              denna kritik och att man inte har speciellt mycket att säga om
              den. Det är klart att om man inte vet om det fungerar blir det
              väldigt svårt att förstå hur man kan använda det som huvudargument,
              att det viktigaste är att försvara ett system som man inte vet
              om det har uppnått sitt syfte.
            </seg>
          </u>
          <u xml:id="i-39e8d07afb762967-484" prev="i-39e8d07afb762967-483" who="Q6256794">
            <seg>
              Naturligtvis finns det otroligt många människor som vi måste
              hjälpa att komma in på arbetsmarknaden. Jag tycker att Eva Olofsson
              på ett föredömligt sätt beskrev många av dessa grupper till exempel
              i Göteborg, som efter tolv år med socialdemokratiskt styre och
              vänsterstyre tillhör en av de absolut mest segregerade städerna
              i Sverige. Där behövs det en annan politik. Då handlar det också
              om andra saker, till exempel jobbavdrag och matchningsstöd, för
              att få dessa människor att komma tillbaka.
            </seg>
          </u>
          <u xml:id="i-39e8d07afb762967-485" prev="i-39e8d07afb762967-483" who="Q6256794">
            <seg>
              Jag lämnar därmed frågan om rekryteringsbidraget och övergår
              till något annat som inte alls har berörts i denna debatt. Vi
              har talat om rekryteringsbidrag, komvux och andra delar, till
              exempel nivåer på studiebidrag. Vad är i så fall den samlade oppositionens
              alternativ till detta? När man sitter här och lyssnar kan man
              konstatera att Socialdemokraterna kritiserar alliansen för att
              den vill ta bort rekryteringsbidraget. Men det håller inte Miljöpartiet
              med om. Miljöpartiet kritiserar alliansen för att den inte höjer
              studiebidragen tillräckligt mycket. Men det verkar inte Socialdemokraterna
              hålla med om, inte just nu i alla fall. Vänsterpartiet kritiserar
              i sedvanlig ordning alliansen för allting. Men inte ens i fråga
              om studiebidragen kunde man komma överens med Miljöpartiet om
              en nivå som båda tyckte var rimlig.
            </seg>
          </u>
          <u xml:id="i-39e8d07afb762967-486" prev="i-39e8d07afb762967-483" who="Q6256794">
            <seg>
              Min enkla fråga för att avsluta denna debatt som har pågått i
              två timmar är: Finns det någonting som är en sammanhållen politik
              från oppositionen på detta område?
            </seg>
          </u>
          <note type="speaker">
            Anf. 91 EVA OLOFSSON (v) replik:
          </note>
          <u xml:id="i-39e8d07afb762967-487" next="i-39e8d07afb762967-489" who="Q4970993">
            <seg>
              Herr talman! Först kan jag konstatera att den grundläggande kritiken
              gäller alliansens hela politik, att man faktiskt slår mot arbetslösa,
              att man ökar klyftorna och att man ger sig på a-kassan. Det innebär
              inte att man skapar jobb utan att man försämrar för dem som har
              det tufft. Och avskaffandet av rekryteringsbidraget och borttagandet
              av den sociala prioriteringen i fråga om vuxenutbildningen stämmer
              väl överens med den politiken.
            </seg>
          </u>
          <u xml:id="i-39e8d07afb762967-488" prev="i-39e8d07afb762967-487" who="Q4970993">
            <seg>
              Jag tycker nog att kritiken från Vänsterpartiet, Socialdemokraterna
              och Miljöpartiet mot dessa delar av alliansens politik hänger
              ihop rätt bra.
            </seg>
          </u>
          <u xml:id="i-39e8d07afb762967-489" prev="i-39e8d07afb762967-487" who="Q4970993">
            <seg>
              Sedan är vi tre partier, och vi har gjort lite olika prioriteringar
              när det gäller hur vi ser på dessa frågor. Och det måste vi göra.
              Vi kan konstatera att Socialdemokraterna och Vänsterpartiet är
              helt överens om rekryteringsbidraget. Miljöpartiet är kritiskt
              mot att ni tog bort det så snabbt och tycker att man skulle ha
              gjort någonting annat och förbättrat studiestödet och studiebidraget.
              Vi kan konstatera att vi i Vänsterpartiet vill gå fortare fram
              i fråga om att öka studiestödet. Vi tycker att de som studerar
              har alldeles för lite pengar att leva på i dag. Hur vi vill göra
              detta skiljer Socialdemokraterna och Vänsterpartiet åt. Men vi
              har ju olika partier för att vi ska kunna göra olika prioriteringar.
            </seg>
          </u>
          <note>
            Överläggningen var härmed avslutad.
          </note>
          <note>
            7 § Utbildning och universitetsforskning
          </note>
          <note>
            Föredrogs
          </note>
          <note type="speaker">
            Anf. 92 IBRAHIM BAYLAN (s):
          </note>
          <u xml:id="i-39e8d07afb762967-490" next="i-39e8d07afb762967-509" who="Q3055916">
            <seg>
              Herr talman! Låt mig börja med att välkomna skolministern till
              kammaren. Det är välgörande att åtminstone skolministern tycker
              att denna debatt är viktig och närvarar här.
            </seg>
          </u>
          <u xml:id="i-39e8d07afb762967-491" prev="i-39e8d07afb762967-490" who="Q3055916">
            <seg>
              Jag ska inledningsvis yrka bifall till reservation 1 så att jag
              har det formella avklarat.
            </seg>
          </u>
          <u xml:id="i-39e8d07afb762967-492" prev="i-39e8d07afb762967-490" who="Q3055916">
            <seg>
              Herr talman! Vi ska nu debattera det svenska utbildningssystemet.
              Det är bland det värdefullaste vi har i vårt samhälle. Jag skulle
              vilja säga att det är kärnan i det välfärdssamhälle som Sverige
              är. En sammanhållen skola som inte sorterar barn utan håller ihop
              dem, där barn från olika bakgrunder och med olika etniska tillhörigheter
              och till och med olika religioner träffas och utvecklas tillsammans,
              ger en god start i livet för alla.
            </seg>
          </u>
          <u xml:id="i-39e8d07afb762967-493" prev="i-39e8d07afb762967-490" who="Q3055916">
            <seg>
              Vi socialdemokrater har under nästan hundra års tid drivit fram
              en skola där alla barn oavsett bakgrund ska ha möjlighet att gå.
              Vi har förbjudit avgifter och sett till att de ekonomiska förutsättningarna
              inte ska avgöra vilka som kan gå i den. Vi har dessutom strävat
              efter att alla skolor ska vara bra skolor så att alla barn, oavsett
              var i landet de bor och oavsett bakgrund, ska få en bra skolgång.
              Vi har kommit en bra bit på vägen, men inte tillräckligt.
            </seg>
          </u>
          <u xml:id="i-39e8d07afb762967-494" prev="i-39e8d07afb762967-490" who="Q3055916">
            <seg>
              Skolans roll är, som vi anser det, tredelad. Den är för det första
              att ge ungdomarna en bra start i livet och att utveckla dem som
              individer och som människor, både kunskapsmässigt och socialt.
              Den är för det andra att bryta klassklyftor, att det inte per
              automatik ska vara så att man går i föräldrarnas spår. Om mamma
              och pappa var arbetare blev man själv arbetare. Om mamma och pappa
              var akademiker blev man akademiker. Vi har också där kommit en
              bra bit på vägen, men än återstår det väldigt mycket. Den är för
              det tredje naturligtvis att lägga grunden för vårt samhälle att
              vara konkurrenskraftigt, och detta blir allt viktigare i en globaliserad
              värld. Vi vill konkurrera med kunskap och kompetens och inte med
              låga löner och sämre villkor.
            </seg>
          </u>
          <u xml:id="i-39e8d07afb762967-495" prev="i-39e8d07afb762967-490" who="Q3055916">
            <seg>
              Detta utbildningssystem har vi sett början på redan i förskolan.
              Vi vill ha ett livslångt lärande där förskolan lägger grunden
              till det som kommer i grundskolan, i gymnasieskolan och dessutom
              i vuxenutbildningen för dem som behöver det och därefter också
              i högskoleutbildningen för dem som vill gå där. Målet har varit
              att 50 % av en årskull ska gå vidare.
            </seg>
          </u>
          <u xml:id="i-39e8d07afb762967-496" prev="i-39e8d07afb762967-490" who="Q3055916">
            <seg>
              På många sätt har det varit väldigt framgångsrikt, men det finns
              också brister. Det är därför som vi i vår budgetmotion föreslår
              en ytterligare förstärkning av förskolan. Vi vill ha ett öronmärkt
              statsbidrag innebärande att sammanlagt 6 000 förskollärare och
              barnskötare kan anställas i förskolan.
            </seg>
          </u>
          <u xml:id="i-39e8d07afb762967-497" prev="i-39e8d07afb762967-490" who="Q3055916">
            <seg>
              Vi har haft ett program för att öka antalet lärare i skolan med
              15 000. Det har varit framgångsrikt. Vi vill gå vidare genom att
              satsa på de skolor som har de tuffaste förutsättningarna. Där
              är målet att 1 000 extra resurspersoner ska anställas.
            </seg>
          </u>
          <u xml:id="i-39e8d07afb762967-498" prev="i-39e8d07afb762967-490" who="Q3055916">
            <seg>
              Vi vill också satsa på kompetensutveckling för lärare som undervisar
              elever i de tidiga åren. 20 000 lärare i matematik i grundskolan
              vill vi ska kompetensutvecklas och 10 000 i svenska just när det
              gäller elever i de tidiga åren detta för att se till att man tidigt
              kan både upptäcka brister och åtgärda dessa. Ju tidigare detta
              kan göras, desto lättare går det att häva de brister man kan se
              och se till att eleverna kan bygga ett gott självförtroende i
              det fortsatta utbildningssystemet.
            </seg>
          </u>
          <u xml:id="i-39e8d07afb762967-499" prev="i-39e8d07afb762967-490" who="Q3055916">
            <seg>
              Vidare vill vi reformera gymnasieskolan, öka kvaliteten på de
              yrkesförberedande programmen, införa en modern lärlingsutbildning
              och se till att eleverna får ökade valmöjligheter. Vi vill alltså
              reformera ett betygssystem som har sina förtjänster men också
              många brister.
            </seg>
          </u>
          <u xml:id="i-39e8d07afb762967-500" prev="i-39e8d07afb762967-490" who="Q3055916">
            <seg>
              Allt detta har vi tidigare föreslagit, och vi föreslår det också
              nu i vår budgetmotion. Det handlar om att förverkliga de löften
              som vi gick till val på och som fick stöd av närmare två miljoner
              människor i det här landet.
            </seg>
          </u>
          <u xml:id="i-39e8d07afb762967-501" prev="i-39e8d07afb762967-490" who="Q3055916">
            <seg>
              Vad är då alternativet till denna politik? Ja, det är naturligtvis
              regeringens politik som handlar om ett helt annat utbildningssystem,
              ett helt annat skolsystem. Det är ett skolsystem som i stället
              för att motverka klassklyftor cementerar, ja, till och med kanske
              förstärker klassklyftor. Det är ett skolsystem där barn och ungdomar
              ska sorteras så tidigt som möjligt och där föräldrarnas utbildningsbakgrund
              eller brist på densamma kommer att vara det som avgör hur man
              lyckas i utbildningssystemet. Det handlar alltså om ett skolsystem
              som skapar klyftor och som cementerar de klyftor som redan finns
              i samhället.
            </seg>
          </u>
          <u xml:id="i-39e8d07afb762967-502" prev="i-39e8d07afb762967-490" who="Q3055916">
            <seg>
              Fru talman! Skolan brukar sägas vara en spegelbild av det framtida
              samhället. Om det är detta som den borgerliga regeringen och den
              borgerliga majoriteten tänker driva som sin skol- och utbildningspolitik
              är jag rädd för det samhälle vi kommer att ha i framtiden. Det
              kommer att leda till ökade kunskapsklyftor. Det kommer att leda
              till att människor inte värderas utifrån vad de kan och vill och
              vad de vill bidra med utan utifrån vilken bakgrund de har, vilken
              familj de kommer från.
            </seg>
          </u>
          <u xml:id="i-39e8d07afb762967-503" prev="i-39e8d07afb762967-490" who="Q3055916">
            <seg>
              Detta kommer till uttryck på många sätt. I stället för att i
              förskolan satsa på att anställa flera förskollärare och andra
              barnskötare och andra resurspersoner tar man bort resurser. Närmare
              2 miljarder kronor tas bort från förskolan i den budget som den
              borgerliga regeringen lagt fram.
            </seg>
          </u>
          <u xml:id="i-39e8d07afb762967-504" prev="i-39e8d07afb762967-490" who="Q3055916">
            <seg>
              Det handlar också om att öppna för alla att kunna driva förskolor.
              Till och med religiösa sekter ska kunna få möjlighet att med skattemedel
              driva förskolor. Detta kallar man för fri etableringsrätt.
            </seg>
          </u>
          <u xml:id="i-39e8d07afb762967-505" prev="i-39e8d07afb762967-490" who="Q3055916">
            <seg>
              Dessutom vill man ytterligare dränera förskolan på resurser genom
              att införa så kallat kommunalt vårdnadsbidrag. Dessa pengar ska
              ju tas någonstans. Det kommer att vara från förskolan en verksamhet
              som är så oerhört viktig och så oerhört uppskattad i vårt land.
            </seg>
          </u>
          <u xml:id="i-39e8d07afb762967-506" prev="i-39e8d07afb762967-490" who="Q3055916">
            <seg>
              Sedan ska detta fortsätta i grundskolan genom att man ska börja
              sortera elever. Det ska kategoriseras och betygssättas redan för
              elever i unga år. Betygsliknande omdömen ska lämnas redan när
              de är i sex- eller sjuårsåldern. Så fortsätter det år efter år.
            </seg>
          </u>
          <u xml:id="i-39e8d07afb762967-507" prev="i-39e8d07afb762967-490" who="Q3055916">
            <seg>
              Också möjligheterna för alla att gå vidare till gymnasieskolan
              ska slopas. IV-programmet ska på lång sikt tas bort. Det innebär
              att 1617-åringar kan få permanent kvarsittning i grundskolan.
              På frågan om vart dessa ska ta vägen dessa ungdomar som har brister
              och som skulle behöva kompletteringar är svaret att det ska de
              klara i grundskolan. Men om de nu inte gör det, hur länge ska
              de då sitta kvar i grundskolan? Och vad ger det för ett samhälle?
            </seg>
          </u>
          <u xml:id="i-39e8d07afb762967-508" prev="i-39e8d07afb762967-490" who="Q3055916">
            <seg>
              Gymnasieskolan ska återgå till det som varit. Det ska vara en
              tredelad gymnasieskola. Man gör stor skillnad. På dem som går
              på de studieförberedande programmen ska vi ställa högre krav.
              Däremot ska vi sänka ambitionsnivån och sänka kunskapskraven för
              dem som går på de yrkesförberedande programmen. Samtidigt ska
              en föråldrad modell av lärlingsutbildningen senare genomföras.
            </seg>
          </u>
          <u xml:id="i-39e8d07afb762967-509" prev="i-39e8d07afb762967-490" who="Q3055916">
            <seg>
              Fru talman! Jag tycker att det blir oerhört tydligt att vi här
              har en av de stora striderna under den här mandatperioden. En
              socialdemokratisk modell med en skola för alla står mot en borgerlig
              politik som handlar om att sortera och om att förhindra och bygga
              in återvändsgränder för alltfler ungdomar och tyvärr också för
              vuxna i vårt land när det handlar om utbildningsmöjligheter.
            </seg>
          </u>
          <note type="speaker">
            Anf. 93 ROSSANA DINAMARCA (v):
          </note>
          <u xml:id="i-39e8d07afb762967-510" next="i-39e8d07afb762967-533" who="Q4944866">
            <seg>
              Fru talman! Jag vill börja med att yrka bifall till vår reservation
              2 om förskolan i detta betänkande. Eva Olofsson kommer senare
              att i sitt inlägg tala mer om förskolan men också om vuxenutbildningen.
            </seg>
          </u>
          <u xml:id="i-39e8d07afb762967-511" prev="i-39e8d07afb762967-510" who="Q4944866">
            <seg>
              I debatten om skolan målar de borgerliga ofta upp en nattsvart
              bild det råder kaos, ingen lär sig något och elever kör moppe
              inne i klassrummet. Eleverna skildras som en produkt på ett band
              där den som inte lyckas har sig själv att skylla därför att den
              är olydig eller lat.
            </seg>
          </u>
          <u xml:id="i-39e8d07afb762967-512" prev="i-39e8d07afb762967-510" who="Q4944866">
            <seg>
              Jag medger att det finns brister i skolan men framhåller ändå
              att den svenska skolan till största delen är bra. Faktum är att
              de flesta elever och föräldrar är nöjda med skolan.
            </seg>
          </u>
          <u xml:id="i-39e8d07afb762967-513" prev="i-39e8d07afb762967-510" who="Q4944866">
            <seg>
              För att åtgärda bristerna måste man våga se orsakerna men också
              inse att vi lever i 2000-talet, inte på 50-talet. En gammaldags
              skolpolitik går inte att applicera på framtidens skola.
            </seg>
          </u>
          <u xml:id="i-39e8d07afb762967-514" prev="i-39e8d07afb762967-510" who="Q4944866">
            <seg>
              Nyligen presenterade Skolverket en rapport som visar att det
              redan i tidiga år slår igenom att elever med högutbildade föräldrar
              klarar kunskapskraven i betydligt högre grad än elever vars föräldrar
              har låg utbildning.
            </seg>
          </u>
          <u xml:id="i-39e8d07afb762967-515" prev="i-39e8d07afb762967-510" who="Q4944866">
            <seg>
              Universitetslektor Per Acke Orstadius skrev nyligen i Lärarnas
              tidning att de elever som klarar sig bra i skolan har föräldrar
              med hög utbildning, ett rikt språk, trygga arbeten, bra bostäder
              och väl fungerande bostadsområden. De har tillgång till böcker
              och datorer, och de kan i hemmet få studiero och läxhjälp.
            </seg>
          </u>
          <u xml:id="i-39e8d07afb762967-516" prev="i-39e8d07afb762967-510" who="Q4944866">
            <seg>
              De elever som klarar sig mindre bra har föräldrar med låg utbildning,
              ett enklare språk, sämre ekonomi och sämre bostäder i otrygga
              bostadsområden. Många föräldrar är ensamstående, arbetslösa, sjukliga
              eller till och med missbrukande. Eleven får ingen eller väldigt
              liten intellektuell stimulans och får varken studiero eller läxhjälp
              i hemmet.
            </seg>
          </u>
          <u xml:id="i-39e8d07afb762967-517" prev="i-39e8d07afb762967-510" who="Q4944866">
            <seg>
              Orstadius menar att för de elever som klarar sig bra är förslagen
              om tidigare betyg, ordningsomdömen och tidiga nationella prov
              inga problem eftersom de inte drabbas av dem. Men för de elever
              som redan är förtvivlat medvetna om sina misslyckanden medför
              tidigarelagda betyg ännu sämre självförtroende och mindre lust
              att lära. Misslyckanden föder nya misslyckanden.
            </seg>
          </u>
          <u xml:id="i-39e8d07afb762967-518" prev="i-39e8d07afb762967-510" who="Q4944866">
            <seg>
              Om vi på riktigt värnar de svaga eleverna är det inte eleverna
              vi ska tillskriva misslyckandena eller straffa, utan här ligger
              det på oss att skapa en skola för alla en skola man trivs i, en
              skola man längtar till och en skola som skapar lust att lära även
              när man har lämnat skolbänken.
            </seg>
          </u>
          <u xml:id="i-39e8d07afb762967-519" prev="i-39e8d07afb762967-510" who="Q4944866">
            <seg>
              Vänsterpartiet vill ha en skola där eleverna får det stöd och
              den stimulans som behövs för att ta emot, skaffa och söka kunskap.
              Kunskap är en demokratisk rättighet, ingen handelsvara. Vi vill
              därför ha en gemensamt finansierad och demokratiskt styrd skola
              där det är behoven som styr resurstilldelningen. I en likvärdig
              skola ges varje elev goda möjligheter att få sina behov tillgodosedda.
              På så sätt kan alla elever nå målen. För att skapa den skolan
              måste skolan och lärarna få tillräckligt med resurser så att man
              slipper kompromissa med sin undervisning.
            </seg>
          </u>
          <u xml:id="i-39e8d07afb762967-520" prev="i-39e8d07afb762967-510" who="Q4944866">
            <seg>
              För att den sociala bakgrunden inte ska slå igenom kan resurserna
              inte fördelas som i dag; vi kan inte sätta samma pris på varje
              elev. Mer resurser måste gå till skolor och områden där behoven
              är stora.
            </seg>
          </u>
          <u xml:id="i-39e8d07afb762967-521" prev="i-39e8d07afb762967-510" who="Q4944866">
            <seg>
              Den så kallade förnyelsen av skolan, som regeringen säger sig
              vilja ha, är i själva verket den gamla 50-talsskolan som kommer
              att hämma eleverna och försämra de redan svaga elevernas förutsättningar
              att lyckas med skolan.
            </seg>
          </u>
          <u xml:id="i-39e8d07afb762967-522" prev="i-39e8d07afb762967-510" who="Q4944866">
            <seg>
              Den borgerliga skolpolitiken är tydlig klasspolitik där det handlar
              om att rensa ut tidigt skilja agnarna från vetet. Den blåa tråden
              blir tydlig när man tvinnar ihop alla förslag som vi ser i det
              här betänkandet, men också andra förslag som vi hört ska komma.
              Det handlar om betyg tidigare, ordningsomdömen, elitskolor, om
              att frånta de praktiska programmen högskolebehörighet, om att
              minska möjligheterna till vuxenutbildning och tillgången till
              högre utbildning.
            </seg>
          </u>
          <u xml:id="i-39e8d07afb762967-523" prev="i-39e8d07afb762967-510" who="Q4944866">
            <seg>
              Med den nya regeringens politik minskar elevernas inflytande
              över sin utbildning och sin arbetsmiljö, trots att det har visat
              sig att de elever som får ta ansvar också gör det och dessutom
              klarar skolan bättre. De röster som skolminister Björklund inte
              har hört tidigare har han säkert redan fått höra och kommer få
              höra mer av sedan Sveriges elevråd nu startat ett upprop mot regeringens
              förslag att avskaffa lokala styrelser med elevmajoritet. Eleverna
              vill vara med och bestämma över sin arbetsplats och ha inflytande
              över hur deras utbildning utformas.
            </seg>
          </u>
          <u xml:id="i-39e8d07afb762967-524" prev="i-39e8d07afb762967-510" who="Q4944866">
            <seg>
              Vi talar om reellt inflytande. Därför är elevmajoritet viktigt.
              Och hittills har varken ministern, regeringen eller regeringens
              företrädare kunnat komma med ett enda exempel där detta har skapat
              kaos eller totalt haveri på en skola. Tvärtom visar exemplen att
              lokala styrelser fungerat som ett organ där man samlar både elevers
              och personals erfarenhet och kunskap för att lösa olika sorters
              frågor tillsammans, utan ambitionen att köra över någon. Här räds
              inte de professionella lärarna och rektorerna eleverna, för det
              ligger i deras uppdrag att fostra eleverna till demokratiska och
              delaktiga medborgare.
            </seg>
          </u>
          <u xml:id="i-39e8d07afb762967-525" prev="i-39e8d07afb762967-510" who="Q4944866">
            <seg>
              Fru talman! Enligt en studie från Arbetslivsinstitutet har var
              tredje elev i årskurs 8 och andra året på gymnasiet utsatts för
              någon form av sexuella trakasserier det senaste året. Flickor
              är mer utsatta än pojkar. I de fall pojkar drabbas av sexuella
              trakasserier är förövaren en annan pojke. Fem av tio flickor och
              fyra av tio pojkar tycker att sexuella trakasserier är ett problem
              på deras skola. Nära hälften av alla elever på gymnasiet upplever
              verbala eller fysiska sexuella övergrepp som ett problem i skolmiljön.
            </seg>
          </u>
          <u xml:id="i-39e8d07afb762967-526" prev="i-39e8d07afb762967-510" who="Q4944866">
            <seg>
              För många unga tjejer är vardagen fylld av rädsla, obehag och
              en ständig beredskap för trakasserier, närmanden och till och
              med övergrepp. Rädslan begränsar unga tjejers handlings- och livsutrymme
              och hindrar dem från att utveckla en grundmurad självkänsla och
              ett gediget självförtroende. Vänsterpartiet har lagt fram förslag
              om att upprepa den satsning som gjordes under mandatperioden 19982002
              som gav möjligheten till skolor att erbjuda kurser i feministiskt
              självförsvar.
            </seg>
          </u>
          <u xml:id="i-39e8d07afb762967-527" prev="i-39e8d07afb762967-510" who="Q4944866">
            <seg>
              Feministiskt självförsvar handlar om att skaffa sig kunskap om
              det sexualiserade våldet, om samarbete mellan flickor och kvinnor
              samt att skaffa sig handlingsberedskap att försvara sig mentalt,
              verbalt och fysiskt i en värld där flickor och kvinnor är underordnade
              och utsatta. Feministiskt självförsvar är grundat av kvinnor,
              för kvinnor och bygger på att flickor och kvinnor delar erfarenheter
              och tillsammans utarbetar strategier för att bland annat hantera
              rädsla.
            </seg>
          </u>
          <u xml:id="i-39e8d07afb762967-528" prev="i-39e8d07afb762967-510" who="Q4944866">
            <seg>
              Jag har vid ett par tillfällen tagit upp frågan med skolministern
              och förstått att feministiskt självförsvar inte kommer att stå
              på den borgerliga agendan, men jag har också förstått att det
              är tunnsått med förslag och idéer på hur man i förskolan, skolan
              och gymnasiet bör arbeta för att bryta könsrollsmönstren och göra
              upp med den vardagsrädsla som många unga tjejer tvingas gå med.
              Det enda förslag jag har hört är att lärarnas befogenheter ska
              utökas. Det finns tydligen en tro om att den rådande könsmaktsordningen
              kan skrämmas bort.
            </seg>
          </u>
          <u xml:id="i-39e8d07afb762967-529" prev="i-39e8d07afb762967-510" who="Q4944866">
            <seg>
              Fru talman! En av ambitionerna när den nya lärarutbildningen
              inrättades var att stärka forskningsanknytningen inom utbildningen
              och att öka den vetenskapliga kunskapen som är relevant för läraryrket.
              Därför skulle en examen vid lärarutbildningen ge behörighet till
              forskarutbildning. Det ledde också till att två forskarskolor
              startade: Forskarskolan i naturvetenskapernas och teknikens didaktik
              och Forskarskolan i pedagogiskt arbete. Vidare inrättades Utbildningsvetenskapliga
              kommittén vid Vetenskapsrådet med ett tydligt uppdrag att finansiera
              praxisnära forskning om skolan.
            </seg>
          </u>
          <u xml:id="i-39e8d07afb762967-530" prev="i-39e8d07afb762967-510" who="Q4944866">
            <seg>
              Trots de senaste årens reformer finns det fortfarande stora brister
              vad gäller forskningsanknytningen inom lärarutbildningen, vilket
              Vänsterpartiet har påtalat, med stöd av de granskningar som har
              gjorts både av lärarutbildningen och av Utbildningsvetenskapliga
              kommitténs verksamhet. För Vänsterpartiet är det självklart att
              det behövs mer satsningar på den skolnära forskningen, möjligheter
              för lärare att genomföra forskarutbildning och stärka forskningsanknytningen
              vid lärarutbildningen med flera disputerade lärarutbildare. Vi
              har också förslag på konkreta åtgärder för att genomföra detta.
            </seg>
          </u>
          <u xml:id="i-39e8d07afb762967-531" prev="i-39e8d07afb762967-510" who="Q4944866">
            <seg>
              En grundläggande förutsättning är att lärarutbildningen ger behörighet
              till forskarutbildning. På grund av den förändrade examensstrukturen
              inom högskolan riskerar vissa examina, som förskollärare, vid
              lärarutbildningen att inte ge denna behörighet. Vi tycker därför
              att det är självklart att dessa utbildningar, bland annat till
              förskollärare, förlängs. Vad gäller Utbildningsvetenskapliga kommittén
              har riksdagen redan beslutat om att förstärka anslaget med 10
              miljoner kronor från och med 2008 med en tydlig inriktning att
              dessa medel ska gå till forskning som har anknytning till den
              pedagogiska yrkesverksamheten samt till ökad samverkan mellan
              skola och högskola.
            </seg>
          </u>
          <u xml:id="i-39e8d07afb762967-532" prev="i-39e8d07afb762967-510" who="Q4944866">
            <seg>
              Vi föreslår också att kraven på kommitténs verksamhet ska skärpas
              bland annat för lärosätenas medfinansiering, samarbete och samverkan
              mellan olika lärosäten och att anslagen ska gå till utbildningsvetenskaplig
              forskning och forskarutbildning, i nära anslutning till lärarutbildningen
              och med direkt relevans för lärarnas yrkesutövning. Vi föreslår
              också en resursförstärkning till högskolorna för att göra det
              möjligt för lektorer att bedriva egen forskning och där borde
              lärarutbildningen vara särskilt prioriterad.
            </seg>
          </u>
          <u xml:id="i-39e8d07afb762967-533" prev="i-39e8d07afb762967-510" who="Q4944866">
            <seg>
              Utbildningsministern har inte varit här i dag, men han har efter
              Högskoleverkets granskning av Lärarhögskolan i Stockholm förklarat
              att lärarutbildningen ska ses över. Skolministern har sagt att
              han inte vill ha en sammanhållen lärarutbildning. Vad vill regeringen,
              vad säger regeringsföreträdarna i utskottet? Kommer ni att verka
              för en förlängning av vissa examina inom lärarutbildningen så
              att de hamnar på avancerad nivå enligt den nya examensstrukturen
              och därmed också ger behörighet till forskarutbildningen? Vilka
              andra åtgärder kommer man från regeringssidan att vidta för att
              stärka forskningsanknytningen inom lärarutbildningen?
            </seg>
          </u>
          <note type="speaker">
            Anf. 94 MATS PERTOFT (mp):
          </note>
          <u xml:id="i-39e8d07afb762967-534" next="i-39e8d07afb762967-546" who="Q6043976">
            <seg>
              Fru talman! Jag vill börja mitt anförande med att återkoppla
              till det vi diskuterade för en stund sedan här i salen högskolan
              och fortsättningen där. Miljöpartiet anser generellt att vi behöver
              en så stor mångfald som möjligt inom utbildningssektorn. Vi behöver
              ge människor möjligheter att gå in och ut i utbildningar. Det
              är en anledning till att vi i vår budgetmotion lyfter fram en
              sådan sak som KY och vill bygga ut kompletterande utbildningar.
            </seg>
          </u>
          <u xml:id="i-39e8d07afb762967-535" prev="i-39e8d07afb762967-534" who="Q6043976">
            <seg>
              Vi lyfter också fram möjligheten att införa en rätt för studerande
              till praktik, någonting som inte finns i dag men som alla efterlyser.
              Vi diskuterar väldigt mycket kopplingen näringslivhögskola. Att
              ge studerande rättighet till praktik tror vi kunde innebära en
              stor chans.
            </seg>
          </u>
          <u xml:id="i-39e8d07afb762967-536" prev="i-39e8d07afb762967-534" who="Q6043976">
            <seg>
              Allt detta innebär att man, i motsats till det förslag som nu
              ligger på kammarens bord, skulle öka möjligheterna i stället för
              att begränsa dem.
            </seg>
          </u>
          <u xml:id="i-39e8d07afb762967-537" prev="i-39e8d07afb762967-534" who="Q6043976">
            <seg>
              När det gäller förskola, grundskola och gymnasium gillar vi förslagen
              där regeringen överför riktade bidrag till generella bidragssystem.
              Det är någonting som vi inom Miljöpartiet alltid både har drivit
              och förhandlat om. Det är bra. Och det är ju bra att börja med
              lite positiva ord.
            </seg>
          </u>
          <u xml:id="i-39e8d07afb762967-538" prev="i-39e8d07afb762967-534" who="Q6043976">
            <seg>
              Men när jag sedan läser resten av propositionen undrar jag hur
              det egentligen är ställt. När jag första gången läste den nuvarande
              läroplanen, Lpo 94, arbetade jag som Waldorflärare. Jag blev glatt
              överraskad eftersom Sverige öppnade för en pedagogisk frihet,
              mångfald, målstyrning och för en klok balans mellan riksdag, de
              olika skolhuvudmännen och den professionella nivån på ett sätt
              som inget annat land i världen har gjort, vad jag vet. Den friheten
              börjar jag oroa mig för. Det är konstigt när vi har en skolminister
              som företräder ett liberalt parti. Jag hade trott att det skulle
              vara det motsatta, om man nu ska gå efter beteckningen på partiet.
            </seg>
          </u>
          <u xml:id="i-39e8d07afb762967-539" prev="i-39e8d07afb762967-534" who="Q6043976">
            <seg>
              Nu ser jag förslag som handlar om att regeringen ska öppna för
              möjligheter att införa omdömen i ordning och uppförande. Jag minns
              att jag fick det en gång när jag gick i den svenska skolan i Hamburg.
              I de första två klasserna fick jag just ett sådant där ordningsomdöme.
              Jag begrep aldrig vad det egentligen hade att göra med det jag
              gjorde. Det kanske någon annan begrep. Det är i alla fall att
              verkligen göra omdömet subjektivt. Man kan knappast ha betygs-
              eller omdömeskriterier, eller vad det nu ska heta, i de avseendena.
            </seg>
          </u>
          <u xml:id="i-39e8d07afb762967-540" prev="i-39e8d07afb762967-534" who="Q6043976">
            <seg>
              Att över huvud taget utreda att ge betyg från årskurs 3 är samma
              sak. Det förslaget är att inskränka den unika frihet som svensk
              skola har åtnjutit sedan Lpo 94 trädde i kraft. I den förmenta
              tron att betyg och nationella prov är det enda som ger oss svart
              på vitt på vad som händer i klasserna inskränker regeringen på
              professionens skicklighet, tro på och möjlighet att utföra sitt
              arbete. I stället för att gå motsatta vägen och lämna över mer
              makt till lärarna och eleverna och ge dem förtroendet att genomföra
              det stora uppdrag de har tagit på sig ska statsmakterna vara där
              och pekfingeraktigt lägga sig i. Den inställningen är väldigt
              märklig i en regering som säger sig företräda liberala värderingar.
            </seg>
          </u>
          <u xml:id="i-39e8d07afb762967-541" prev="i-39e8d07afb762967-534" who="Q6043976">
            <seg>
              Det är samma sak med nationella prov. Varför föreslår inte regeringen
              diagnostiska prov i stället? De vore mycket mer pedagogiskt lämpliga.
              Tror regeringen att föräldrar och lärare inte vet vad eleverna
              kan och inte kan är regeringen helt fel ute. Det finns åtskilliga
              undersökningar som tydligt visar att både föräldrar och lärare
              är mycket välinformerade om vad elever kan och inte kan. De enda
              som inte vet det är antagligen kommun- och rikspolitiker och journalister.
              Men de har inte så mycket med det att göra, det är en sak mellan
              lärare, föräldrar och elever.
            </seg>
          </u>
          <u xml:id="i-39e8d07afb762967-542" prev="i-39e8d07afb762967-534" who="Q6043976">
            <seg>
              Vad vi behöver i Sverige är att ge förtroendet åt både lärare,
              elever och föräldrar att uppfylla de mål som vi ålägger dem att
              uppfylla. Men vi ska inte lägga in den ena kontrollstationen efter
              den andra när det inte är där problemet finns.
            </seg>
          </u>
          <u xml:id="i-39e8d07afb762967-543" prev="i-39e8d07afb762967-534" who="Q6043976">
            <seg>
              I somras presenterade lärarförbunden en fin undersökning som
              visade att 8090 % av föräldrarna kände sig välinformerade om vad
              deras barn kunde och inte.
            </seg>
          </u>
          <u xml:id="i-39e8d07afb762967-544" prev="i-39e8d07afb762967-534" who="Q6043976">
            <seg>
              Dessutom slår vi genom sådana saker helt sönder möjligheten att
              genomföra alternativa pedagogiska koncept i Sverige eftersom man
              i årskurs 3 måste inordna sig under att eleverna ska ha lärt sig
              ett visst antal saker. Har de inte lärt sig det är de dåliga.
            </seg>
          </u>
          <u xml:id="i-39e8d07afb762967-545" prev="i-39e8d07afb762967-534" who="Q6043976">
            <seg>
              Problemet är att vi lägger in pedagogiken i fållor och tidiga
              slussar trots att vi samtidigt ser att problematiken i dagens
              pedagogik är att barn utvecklas i alltmer olika takt och tempo.
              Alla sexåringar kan inte samma saker i dag, skillnaderna dem emellan
              är större. Det är den skillnaden och utvecklingen som en klok
              riksdag borde ta hänsyn till. Man borde skapa ett framtidsinriktat
              system i stället för att jobba baklänges och försöka backa tillbaka
              in i en fålla vars grind sedan slår igen och så är man fången
              där utan den mångfald, frihet och utvecklingsmöjlighet som Sveriges
              skolor behöver för att gå vidare.
            </seg>
          </u>
          <u xml:id="i-39e8d07afb762967-546" prev="i-39e8d07afb762967-534" who="Q6043976">
            <seg>
              Jag efterlyser mod från regering och riksdag att gå vidare med
              frihet som inriktning, i stället för att låsa in sig i fållor
              där man tror att nationella prov ändrar på saker och ting i klassrummet.
              De ändras genom att vi får bra pedagoger som blir ännu bättre
              när vi ger dem utvecklingsmöjligheter, inte tvärtom.
            </seg>
          </u>
          <note type="speaker">
            Anf. 95 SOFIA LARSEN (c):
          </note>
          <u xml:id="i-39e8d07afb762967-547" next="i-39e8d07afb762967-570" who="Q4960997">
            <seg>
              Fru talman! En av de viktigaste uppgifter som skolan har är att
              ge förutsättningar och bra redskap så att alla de drygt 90 000
              barn som börjar skolan varje höst får den bästa möjliga starten
              i sitt skolliv. Det finns så otroligt många möjligheter för alla
              de här barnen om man bara ger dem redskapen att behålla lusten
              och nyfikenheten att lära sig någonting nytt och om man ser till
              att det finns individuella möjligheter för vart och ett av barnen
              som börjar skolan. Bland de 90 000 eleverna har vi ju framtidens
              entreprenörer, framtidens arbetstagare, de aktiva samhällsmedborgarna
              och företagarna. Alla de finns ju bland eleverna som sätter sin
              fot i skolan.
            </seg>
          </u>
          <u xml:id="i-39e8d07afb762967-548" prev="i-39e8d07afb762967-547" who="Q4960997">
            <seg>
              Många inom skolans värld gör ett fantastiskt arbete för att vara
              med och ge de här möjligheterna. Många lokala skolor fungerar
              väldigt bra, och intressanta initiativ tas på många ställen. Men
              tyvärr vet vi att det inte ser lika ljust ut överallt och att
              inte alla elever får de här chanserna. Det vet vi för att vi ser
              att eleverna får allt sämre baskunskaper. Det är oroande att vi
              i välståndslandet Sverige får en större och större uppdelning
              mellan dem som får med sig kunskaperna och dem som inte får det.
              Vi har en ökande kunskapssegregering i vårt välståndsland.
            </seg>
          </u>
          <u xml:id="i-39e8d07afb762967-549" prev="i-39e8d07afb762967-547" who="Q4960997">
            <seg>
              Utbildningsområdet är ett av de områden som regeringen satsar
              stort på, inte bara vad gäller resurser utan också vad gäller
              de insatser som krävs för att stärka skolan. Vi ger lärarna de
              redskap de behöver i sitt dagliga arbete. Vi inriktar oss på tidiga
              insatser kopplade till en bra utvärdering, så att alla elever
              får det stöd som de bör ha och som de också har rätt till.
            </seg>
          </u>
          <u xml:id="i-39e8d07afb762967-550" prev="i-39e8d07afb762967-547" who="Q4960997">
            <seg>
              Vi kommer också att utveckla tydliga mål i årskurs 3 så att man
              verkligen kan se att alla elever hänger med från start. Det är
              oerhört viktigt. En sådan hållplats har vi inte i dag, och det
              kan vara en av faktorerna för att vi kan se att alldeles för många
              elever kan gå osynliga så länge i svensk grundskola utan att någon
              får upp ögonen för dem och ger dem möjligheterna till en bra start.
              Vi återinför också speciallärarna, och det gör vi för att ytterligare
              stärka möjligheterna för eleverna att från början få den ordentliga
              stöttning som de behöver.
            </seg>
          </u>
          <u xml:id="i-39e8d07afb762967-551" prev="i-39e8d07afb762967-547" who="Q4960997">
            <seg>
              Vi ser två saker som viktiga, och det är tidiga insatser och
              en tydlig utvärdering. Det är två saker som inte är oberoende
              av varandra, utan det är viktigt att de följer hand i hand. Det
              är en tydlig skillnad mot den tidigare regeringens politik.
            </seg>
          </u>
          <u xml:id="i-39e8d07afb762967-552" prev="i-39e8d07afb762967-547" who="Q4960997">
            <seg>
              Regeringen sjösätter också den hittills största lärarfortbildningssatsningen
              så att flera lärare får möjligheter till en bra kompetensutveckling
              och fortbildning inom bland annat läs- och skrivutveckling.
            </seg>
          </u>
          <u xml:id="i-39e8d07afb762967-553" prev="i-39e8d07afb762967-547" who="Q4960997">
            <seg>
              Obehöriga lärare ska också få del av de här pengarna till sin
              utbildningskompetens. Det är en satsning som är väldigt viktig,
              både för att stärka helheten av kvaliteten i skolan och framför
              allt för att stärka elevernas chanser.
            </seg>
          </u>
          <u xml:id="i-39e8d07afb762967-554" prev="i-39e8d07afb762967-547" who="Q4960997">
            <seg>
              Fru talman! Alldeles för många barn i vår skola utsätts dagligen
              för mobbning. Det är helt oacceptabelt. För att skolorna ska få
              något att luta sig emot och ett redskap för sitt kontinuerliga
              arbete med att motverka mobbning och kränkningar av olika slag
              ser regeringen till att det tas fram ett åtgärdsprogram mot mobbning.
              Det är ett tydligt redskap så att skolorna har det att luta sig
              emot i sitt dagliga arbete.
            </seg>
          </u>
          <u xml:id="i-39e8d07afb762967-555" prev="i-39e8d07afb762967-547" who="Q4960997">
            <seg>
              Regeringen kommer också att fortsätta arbetet mot mobbning och
              kommer tillbaka med ytterligare åtgärder för att stärka elevernas
              rättighet att vara i skolan och att vara sig själva.
            </seg>
          </u>
          <u xml:id="i-39e8d07afb762967-556" prev="i-39e8d07afb762967-547" who="Q4960997">
            <seg>
              En annan mycket viktig del som jag helt kort vill lyfta fram
              är att den nuvarande regeringen äntligen har gett klartecken för
              att återöppna specialskolorna Ekeskolan och Hällsboskolan.
            </seg>
          </u>
          <u xml:id="i-39e8d07afb762967-557" prev="i-39e8d07afb762967-547" who="Q4960997">
            <seg>
              Jag har varit med i ganska många debatter och kämpat för just
              dessa elevers rätt till valfrihet och rätt att få den bästa möjliga
              utbildning som de här eleverna kan få. Den tidigare regeringen
              hade ju inte valfrihet högst upp på sin agenda. De har knappt
              tyckt att det har varit bra för någon över huvud taget, inte ens
              för dem som troligtvis är i störst behov av valfrihet.
            </seg>
          </u>
          <u xml:id="i-39e8d07afb762967-558" prev="i-39e8d07afb762967-547" who="Q4960997">
            <seg>
              Rätten till den bästa tänkbara utbildningen ska gälla för alla,
              inte bara för vissa grupper. Det slår regeringen nu fast, vilket
              jag är mycket glad för.
            </seg>
          </u>
          <u xml:id="i-39e8d07afb762967-559" prev="i-39e8d07afb762967-547" who="Q4960997">
            <seg>
              Fru talman! När man lyssnar på representanter för den tidigare
              s-märkta regeringen kan man utläsa ett par saker. En är att man
              tycker att det mesta är väldigt bra i den svenska skolan. Man
              skrapar lite på ytan och kommer med några saker som man tycker
              att man kan ändra på. Det mest uppseendeväckande är att Socialdemokraterna
              fortfarande har fokus på att laga, lappa och fixa i efterhand.
              Det är mycket viktigare än att tidigt ge stöd och insatser. Man
              vill hellre ha ett större individuellt program än att stötta eleverna
              från start. Det är en mycket snedvriden skolpolitik.
            </seg>
          </u>
          <u xml:id="i-39e8d07afb762967-560" prev="i-39e8d07afb762967-547" who="Q4960997">
            <seg>
              Till skillnad från Socialdemokraterna börjar alliansregeringen
              i rätt ände. Det är på de första åren i skolan som mest insatser
              ska läggas. Vi ska ha tidiga insatser, stöd och hjälp och en bra
              utvärdering så att alla elever får en ärlig chans från starten.
              Att satsa tidigt på alla elever är ju den absolut viktigaste insatsen
              för att minska utanförskapet och för att minska den kunskapssegregering
              som växer fram.
            </seg>
          </u>
          <u xml:id="i-39e8d07afb762967-561" prev="i-39e8d07afb762967-547" who="Q4960997">
            <seg>
              Det är Centerpartiets och Allians för Sveriges absoluta uppfattning
              och det är också grunden i vår skolpolitik, inte att laga och
              lappa i efterhand. Den politiken är det slut med.
            </seg>
          </u>
          <u xml:id="i-39e8d07afb762967-562" prev="i-39e8d07afb762967-547" who="Q4960997">
            <seg>
              Fru talman! Det blir en lite konstig budgetdebatt. Det största
              oppositionspartiet har ju inte någon direkt budget att lägga fram.
              Socialdemokraterna har inga anslagspengar. Man har endast ramar
              kring varje utgiftsområde. Man har egentligen ingenting att hänga
              upp de argument på som man för fram i kammaren eftersom området
              är helt blankt vad gäller de konkreta pengarna. I det tjocka betänkande
              som vi diskuterar och som rör allt från förskola och gymnasium
              till högre utbildning och forskning är valfriheten i barnomsorgen
              det enda som man kan utläsa i en reservation att Socialdemokraterna
              är emot. Man är emot att föräldrar själva får bestämma vilken
              barnomsorg som passar deras egna barn bäst. Det är Socialdemokraternas
              framåtsyftande reservation i betänkandet.
            </seg>
          </u>
          <u xml:id="i-39e8d07afb762967-563" prev="i-39e8d07afb762967-547" who="Q4960997">
            <seg>
              Fru talman! Jag vill också säga några ord om gymnasieskolan,
              även om vi hade en debatt kring det för någon tid sedan.
            </seg>
          </u>
          <u xml:id="i-39e8d07afb762967-564" prev="i-39e8d07afb762967-547" who="Q4960997">
            <seg>
              Det viktigaste för en bra gymnasieskola är att eleverna har med
              sig en bra grund från grundskolan så att det inte blir de kunskapsluckor
              som man i dag kan se när man kommer till gymnasieskolan och ska
              börja på någon av inriktningarna. De kunskapsluckorna leder till
              bland annat det stora individuella programmet som gymnasieskolan
              brottas med i dag. Om det inte är det största, vilket det är i
              många skolor och kommuner, så är det det näst största. Vi ser
              ju att av alla de elever som börjar på det individuella programmet
              tar sig en femtedel igenom gymnasieskolan.
            </seg>
          </u>
          <u xml:id="i-39e8d07afb762967-565" prev="i-39e8d07afb762967-547" who="Q4960997">
            <seg>
              Det är en skola som vi vill vara med och ändra på. Vi måste få
              en gymnasieskola som både har möjligheten och kapaciteten att
              lägga grunden för jobb och för livslångt lärande.
            </seg>
          </u>
          <u xml:id="i-39e8d07afb762967-566" prev="i-39e8d07afb762967-547" who="Q4960997">
            <seg>
              Gymnasieskolan ska ju innehålla olika inriktningar med hög kvalitet
              både för dem som tänker fortsätta att studera direkt efter gymnasieskolan
              och för dem som tänker gå ut direkt i arbete. Gymnasieskolan måste
              kunna möta både den som är mer teoretiskt intresserad och den
              som vill ut i arbetslivet.
            </seg>
          </u>
          <u xml:id="i-39e8d07afb762967-567" prev="i-39e8d07afb762967-547" who="Q4960997">
            <seg>
              Regeringen ser tre valbara utbildningsinriktningar i den nya
              gymnasieskolan. Det är ett studieförberedande program med en gymnasieexamen,
              ett yrkesförberedande program med en yrkesexamen och en lärlingsutbildning
              med en lärlingsexamen. Det studieförberedande programmet ska ge
              automatisk högskolebehörighet. De andra två inriktningarna kan
              göra det om man önskar. Man kan låta bli det eller också kan man
              återkomma efter gymnasieskolan.
            </seg>
          </u>
          <u xml:id="i-39e8d07afb762967-568" prev="i-39e8d07afb762967-547" who="Q4960997">
            <seg>
              Tillsammans med den stärkta grundskolan gör den här gymnasieskolan
              att eleverna blir mycket bättre rustade både för det livslånga
              lärandet och för yrkeslivet.
            </seg>
          </u>
          <u xml:id="i-39e8d07afb762967-569" prev="i-39e8d07afb762967-547" who="Q4960997">
            <seg>
              Fru talman! Regeringen lägger en ny kurs för svensk skola. Det
              är en skola där tidiga insatser sätts i fokus och där alla elever
              ska få en ärlig chans att lyckas.
            </seg>
          </u>
          <u xml:id="i-39e8d07afb762967-570" prev="i-39e8d07afb762967-547" who="Q4960997">
            <seg>
              Jag vill yrka bifall till förslaget i utbildningsutskottets betänkande.
            </seg>
          </u>
          <note type="speaker">
            Anf. 96 IBRAHIM BAYLAN (s) replik:
          </note>
          <u xml:id="i-39e8d07afb762967-571" next="i-39e8d07afb762967-574" who="Q3055916">
            <seg>
              Fru talman! Det var ett intressant inlägg av Sofia Larsen. Vad
              menas med tidiga insatser? Är det att ni tar bort de resurser
              som ska gå till att förstärka förskolan, som ju ändå ska vara
              både en lustfylld lekplats och ha en viss pedagogisk uppgift?
              Är det tidiga insatser? Är det att betygssätta sex- och sjuåringar
              och kalla det betygsliknande omdöme? Är det tidiga insatser?
            </seg>
          </u>
          <u xml:id="i-39e8d07afb762967-572" prev="i-39e8d07afb762967-571" who="Q3055916">
            <seg>
              Jag undrar vad Centerns skolpolitik egentligen är i dag. Vi har
              traditionellt haft ett samarbete mellan Socialdemokraterna och
              Centern. Det har handlat om att man ska ha ett stort inflytande
              lokalt. Eleverna ska ha något att säga till om i skolan. Vi har
              till och med genomfört reformer som har handlat om att öppna för
              lokala försök där eleverna får mer att säga till om.
            </seg>
          </u>
          <u xml:id="i-39e8d07afb762967-573" prev="i-39e8d07afb762967-571" who="Q3055916">
            <seg>
              Den proposition som regeringen har lämnat innehåller i mångt
              och mycket socialdemokratisk politik. Det måste väl Sofia Larsen
              erkänna? Satsningar på 1 000 resurspersoner i de 100 skolor som
              har det tuffast är socialdemokratisk politik. De flesta satsningar
              som man ser där är initierade av den före detta socialdemokratiska
              regeringen.
            </seg>
          </u>
          <u xml:id="i-39e8d07afb762967-574" prev="i-39e8d07afb762967-571" who="Q3055916">
            <seg>
              Vad är Centerns skolpolitik i dag? Vi kan se att i det samarbete
              som ni har med de tre andra borgerliga partierna har ni blivit
              fullständigt överkörda. I stället för lokalt inflytande, i stället
              för en individualiserad skolgång, i stället för satsningar på
              de tidiga stadierna är det nu Folkpartiets och Moderaternas kommandopolitik.
              Det är sortering, sortering, sortering ingenting annat.
            </seg>
          </u>
          <note type="speaker">
            Anf. 97 SOFIA LARSEN (c) replik:
          </note>
          <u xml:id="i-39e8d07afb762967-575" next="i-39e8d07afb762967-578" who="Q4960997">
            <seg>
              Fru talman! Ibrahim Baylan säger att vi fortsätter med mycket
              av de satsningar som Socialdemokraterna har gjort. Det gör vi
              faktiskt. Vi till och med förstärker vissa delar av dem. De 1
              000 resurspersonerna som Baylan pratar om säger vi ska vara 1
              000 lärare för att ytterligare stärka den faktiska kvaliteten
              i skolorna.
            </seg>
          </u>
          <u xml:id="i-39e8d07afb762967-576" prev="i-39e8d07afb762967-575" who="Q4960997">
            <seg>
              Vi har en tydlig skillnad från Socialdemokraternas regeringstid
              till en alliansregerings tid. Vi flyttar fokus från efterhandslösningar
              till tidiga insatser.
            </seg>
          </u>
          <u xml:id="i-39e8d07afb762967-577" prev="i-39e8d07afb762967-575" who="Q4960997">
            <seg>
              Det är något som Centerpartiet länge arbetat för och också argumenterat
              för i varenda debatt, samtidigt som Ibrahim Baylan, och andra
              skolministrar före honom, sagt att läget nu ser annorlunda ut,
              att vi får ändra gymnasieskolan utefter de problem som finns i
              grundskolan och sedan förändrar vi högskolan utifrån de problem
              som finns i gymnasieskolan. Det har man gjort i stället för att
              tänka: Hur ger vi den bästa möjliga starten för varje enskild
              elev med individuella förutsättningar? Det är nämligen Centerpartiets
              och alliansens politik.
            </seg>
          </u>
          <u xml:id="i-39e8d07afb762967-578" prev="i-39e8d07afb762967-575" who="Q4960997">
            <seg>
              Jag skulle vilja fråga Ibrahim hur bra han tycker att Socialdemokraterna
              lyckats med sin skolpolitik när vi ser att kunskapssegregeringen
              ökar och vi får en skola som i större utsträckning sorterar eleverna.
              Hur bra har en socialdemokratisk politik lyckats då?
            </seg>
          </u>
          <note type="speaker">
            Anf. 98 IBRAHIM BAYLAN (s) replik:
          </note>
          <u xml:id="i-39e8d07afb762967-579" next="i-39e8d07afb762967-583" who="Q3055916">
            <seg>
              Fru talman! Vi har en på många sätt mycket bra skola i Sverige,
              men jag är inte nöjd med den. Alltför många elever får inte den
              hjälp och det stöd de behöver för att fullfölja utbildningen.
              Jag är tämligen säker på att alla elever kan göra det med rätt
              förutsättningar. Där skiljer vi oss åt, Sofia Larsen. Ni tror
              att det blir bättre genom att sortera elever och genom att sänka
              kraven och ambitionerna för vissa. Jag tror inte på det. Jag tror
              att det i stället ger dem betydligt sämre livschanser.
            </seg>
          </u>
          <u xml:id="i-39e8d07afb762967-580" prev="i-39e8d07afb762967-579" who="Q3055916">
            <seg>
              Sofia Larsen säger att de fokuserar på de tidiga åldrarna. Vilka
              insatser finns det i denna budget för elever i de tidiga åldrarna?
            </seg>
          </u>
          <u xml:id="i-39e8d07afb762967-581" prev="i-39e8d07afb762967-579" who="Q3055916">
            <seg>
              Det gjordes en konkret satsning från den tidigare socialdemokratiska
              regeringens sida. Det handlade om att förstärka förskolan och
              ge alla en god start. Det handlade om att anställa 6 000 förskollärare
              och barnskötare i förskolan. I den budget som ni lägger fram,
              och som ni kommer att rösta igenom, finns det noll kronor för
              detta. Ingenting! På vilka konkreta sätt vidtar ni tidiga åtgärder?
              Jag ser inga, och jag är ändå hyfsat läskunnig. Om det finns någon
              annan som sett sådana så gärna för mig, men jag har inte sett
              några.
            </seg>
          </u>
          <u xml:id="i-39e8d07afb762967-582" prev="i-39e8d07afb762967-579" who="Q3055916">
            <seg>
              Vi vet att trots alla dessa insatser finns det i dag, och kommer
              säkerligen också att finnas i framtiden, elever som av olika anledningar
              inte kommer att nå gymnasiebehörighet och därför skulle behöva
              komplettera sin utbildning. På vilket sätt blir de hjälpta av
              att vara kvar i grundskolan när deras kamrater fortsätter till
              gymnasieskolan, när ni lägger ned det individuella programmet?
            </seg>
          </u>
          <u xml:id="i-39e8d07afb762967-583" prev="i-39e8d07afb762967-579" who="Q3055916">
            <seg>
              Tror du verkligen att en elev som kanske haft det tufft i hemmet
              eller i skolan blir hjälpt av att höra att nu när kamraterna går
              vidare till gymnasieskolan får han eller hon stanna kvar i grundskolan
              tillsammans med 1415-åringar? Tror du verkligen att den eleven
              lär sig något? Nej, jag tror att det kan leda till en ännu större
              utslagning än den som vi ser i dag och som jag inte är det minsta
              nöjd med. Det är därför vi vill reformera gymnasieskolan, och
              då blir det ännu mer gåtfullt att ni sätter stopp för den reformeringen.
            </seg>
          </u>
          <note type="speaker">
            Anf. 99 SOFIA LARSEN (c) replik:
          </note>
          <u xml:id="i-39e8d07afb762967-584" next="i-39e8d07afb762967-587" who="Q4960997">
            <seg>
              Fru talman! Alliansregeringen höjer ribban framför allt vad gäller
              de redskap och insatser som man behöver i skolan. De tidiga insatserna
              handlar om att se till att eleverna får extra stöttning i form
              av speciallärare, som ett komplement till specialpedagogerna.
              Vi satsar på en mycket omfattande fortbildning så att lärarna
              får de redskap och den kompetens som behövs för att stötta eleverna
              i det dagliga arbetet. Vi för också in en kontrollstation i årskurs
              3 så att vi kan se om allt detta matchar de insatser som gjorts.
              Insatser och utvärderingar går hand i hand. När Ibrahim Baylan
              var skolminister tyckte också han att det var en bra idé, även
              om han inte fick med sig sin egen kongress på det. Det måste finnas
              något slags självinsikt i detta.
            </seg>
          </u>
          <u xml:id="i-39e8d07afb762967-585" prev="i-39e8d07afb762967-584" who="Q4960997">
            <seg>
              Vi stärker grundskolan samtidigt som vi vill förändra gymnasieskolan
              så att de elever som går där blir stärkta i sina liv, oavsett
              om det är i den akademiska världen eller i yrkeslivet.
            </seg>
          </u>
          <u xml:id="i-39e8d07afb762967-586" prev="i-39e8d07afb762967-584" who="Q4960997">
            <seg>
              Vad har er skola lett till? Jag har svårt att förstå hur den
              före detta skolministern kan stå i kammaren och säga att allt
              var jättebra när det individuella programmet i stort sett är både
              det största och näst största programmet i skolor i flera kommuner.
              Är det värdighet för Sveriges elever? Är det en värdig skola och
              en värdig utbildning att hamna i ett utanförskap och varken ha
              möjlighet till fortsatt utbildning eller till att komma in i yrkeslivet?
            </seg>
          </u>
          <u xml:id="i-39e8d07afb762967-587" prev="i-39e8d07afb762967-584" who="Q4960997">
            <seg>
              Det är inte alliansens politik. I stället ger vi förutsättningar
              och stärker både grundskolan och gymnasieskolan.
            </seg>
          </u>
          <note type="speaker">
            Anf. 100 ROSSANA DINAMARCA (v) replik:
          </note>
          <u xml:id="i-39e8d07afb762967-588" next="i-39e8d07afb762967-590" who="Q4944866">
            <seg>
              Fru talman! Sofia Larsen sade att elever går osynliga i skolan
              och för att göra dem synliga vill man ha nationella prov, tidigare
              betyg och så vidare. Vi vet att det finns olika orsaker till att
              en elev lyckas eller inte lyckas med sin skolgång. Som jag sade
              i mitt anförande avspeglas den sociala bakgrunden tyvärr alltför
              tydligt i skolan.
            </seg>
          </u>
          <u xml:id="i-39e8d07afb762967-589" prev="i-39e8d07afb762967-588" who="Q4944866">
            <seg>
              Vänsterpartiet har i sitt budgetförslag föreslagit 10 000 flera
              förskollärare och 10 000 flera lärare i grundskolan för att på
              så sätt kunna minska klasserna så att varje elev ska kunna ses.
              På det sättet kan man sätta in så kallade insatser så tidigt som
              möjligt. Jag tror att de flesta lärare har god kunskap om sina
              elever, men storleken på klasserna gör det ibland omöjligt för
              lärarna att vidta de åtgärder som de skulle vilja.
            </seg>
          </u>
          <u xml:id="i-39e8d07afb762967-590" prev="i-39e8d07afb762967-588" who="Q4944866">
            <seg>
              På vilket sätt kommer den nya regeringens politik att utjämna
              de sociala skillnader som avspeglar sig i skolan?
            </seg>
          </u>
          <note type="speaker">
            Anf. 101 SOFIA LARSEN (c) replik:
          </note>
          <u xml:id="i-39e8d07afb762967-591" next="i-39e8d07afb762967-592" who="Q4960997">
            <seg>
              Fru talman! Precis som Rossana Dinamarca sade visar Skolverkets
              utvärdering och rapporter tydligt att föräldrarnas utbildningsbakgrund
              har stor betydelse för hur det går för deras barn i skolan, hur
              de lyckas. Just därför är det viktigt att ha fokus på de första
              åren så att eleverna får med sig baskunskaperna direkt. Det får
              inte bara gå på och gå på i skolan där ingen vuxen öppnar ögonen
              och ser att en elev verkligen behöver extra stöd och hjälp. Det
              är först när man får betyg i åttan som man kan se ifall det måste
              sättas in extra insatser. Därför har vi ett så tydligt fokus på
              att utjämna den sociala bakgrundsfaktorn i skolan. Det innebär
              både tidiga insatser och en tydlig utvärdering. Annars kan det
              hela fortsätta såsom det gör i dag, nämligen att man gör lite
              insatser när man tycker att det behövs och sedan vet man inte
              hur det gått. Just för det behövs olika typer av utvärderingar.
            </seg>
          </u>
          <u xml:id="i-39e8d07afb762967-592" prev="i-39e8d07afb762967-591" who="Q4960997">
            <seg>
              Vänsterpartiet tycker uppenbarligen inte att det är rätt väg
              att gå, utan fortsätter i stället med sin låt-gå-mentalitet. Man
              fixar lite här och lite där, och sedan får man se vad som händer.
              Inga läxor, inga betyg, ingen uppföljning. En sådan politik stärker
              inte rättigheterna och möjligheterna för den enskilda eleven.
              Den politiken har vi testat alldeles för länge i Sverige, och
              resultatet av den politiken är den ökade kunskapssegregering som
              Skolverkets rapport visar.
            </seg>
          </u>
          <note type="speaker">
            Anf. 102 ROSSANA DINAMARCA (v) replik:
          </note>
          <u xml:id="i-39e8d07afb762967-593" next="i-39e8d07afb762967-595" who="Q4944866">
            <seg>
              Fru talman! Vi vet att betyg, prov, den typen av kontrollstationer
              eller vad man ska kalla dem, kan vara roliga för dem som är duktiga
              i skolan, men de verkar hämmande på de elever som vet med sig
              att de inte är så duktiga. Det kommer knappast att stärka de eleverna.
            </seg>
          </u>
          <u xml:id="i-39e8d07afb762967-594" prev="i-39e8d07afb762967-593" who="Q4944866">
            <seg>
              Det handlar om att skapa en miljö i skolan som eleverna trivs
              i och där de känner lust att lära. Att nå kunskapsmålen och lära
              sig något i skolan handlar inte om betyg eller prov eller antalet
              läxor. Det är inte så man per automatik får kunskap, utan skolan
              måste också få de resurser som behövs för att till exempel lärarna
              inte ska behöva känna att de kompromissar med sin undervisning.
              Lärarna ser vilka behov de olika eleverna har, men de har inte
              alltid resurser för att kunna hjälpa eleverna. Det är där problemet
              ligger. Det handlar inte om antalet betyg eller när betygen sätts
              utan om reella insatser. Det är det som kan göra skillnad.
            </seg>
          </u>
          <u xml:id="i-39e8d07afb762967-595" prev="i-39e8d07afb762967-593" who="Q4944866">
            <seg>
              Betyg, ordningsomdömen, nationella prov och så vidare handlar
              bara om att sortera ut eleverna, om att bestämma att vissa elever
              inte klarar sig i framtiden.
            </seg>
          </u>
          <note type="speaker">
            Anf. 103 SOFIA LARSEN (c) replik:
          </note>
          <u xml:id="i-39e8d07afb762967-596" next="i-39e8d07afb762967-600" who="Q4960997">
            <seg>
              Fru talman! Jag håller med Rossana Dinamarca om att det inte
              bara handlar om betyg, för det gör det inte. Skulle vi fortsätta
              att ha samma system som vi har i dag och sedan sätta betyg och
              tro att allt därmed löser sig gör vi ett misstag. I stället är
              det viktigt att både göra tidiga insatser och ha olika typer av
              utvärderingsinstrument. Betyg kan vara ett trubbigt instrument
              i sig, men det visar ju ändå på hur en elev utvecklas i det specifika
              ämnet.
            </seg>
          </u>
          <u xml:id="i-39e8d07afb762967-597" prev="i-39e8d07afb762967-596" who="Q4960997">
            <seg>
              Någonting som är lika viktigt, om inte viktigare, är den kontinuerliga
              uppföljningen med bland annat de individuella utvecklingsplanerna
              som varje elev ska ha från start. Om man gör den kontinuerliga
              uppföljningen ser man på varje enskild elev unikt och individuellt
              vilken takt man behöver ha och vilka olika typer av redskap som
              ska finnas i undervisningen. Då kommer man mycket längre.
            </seg>
          </u>
          <u xml:id="i-39e8d07afb762967-598" prev="i-39e8d07afb762967-596" who="Q4960997">
            <seg>
              Har man också en bra dialog med hemmet kan man hjälpas åt för
              att barnet, eleven, ska kunna utvecklas i den rätta takten.
            </seg>
          </u>
          <u xml:id="i-39e8d07afb762967-599" prev="i-39e8d07afb762967-596" who="Q4960997">
            <seg>
              IUP är ett viktigt instrument för det, men sedan måste ju också
              det utvärderas på olika sätt. Jag tycker att en tydlig utvärdering
              i årskurs 3 är en milstolpe. Då kan man se om eleven har lärt
              sig det den ska de första åren i skolan. Har han eller hon inte
              gjort det, trots tidiga insatser, ska ännu tydligare åtgärder
              sättas in.
            </seg>
          </u>
          <u xml:id="i-39e8d07afb762967-600" prev="i-39e8d07afb762967-596" who="Q4960997">
            <seg>
              Sedan har man den fortsatta kontinuerliga utvecklingen, och stödet
              som är mycket viktigt. Men dessa två saker, de förberedande insatser
              som görs och utvärderingen, måste gå hand i hand för att lyckas.
            </seg>
          </u>
          <note type="speaker">
            Anf. 104 MARGARETA PÅLSSON (m):
          </note>
          <u xml:id="i-39e8d07afb762967-601" next="i-39e8d07afb762967-617" who="Q4973713">
            <seg>
              Fru talman! I år lämnade 32 200 elever i årskurs 9 skolan utan
              att ha blivit godkända i ett eller flera ämnen. Jag letade bland
              de skånska kommunerna för att hitta ett jämförelsetal till 32
              200. Det är lika många människor som bor i hela Vellinge kommun.
            </seg>
          </u>
          <u xml:id="i-39e8d07afb762967-602" prev="i-39e8d07afb762967-601" who="Q4973713">
            <seg>
              Det utanförskap som dessa elever hamnar i riskerar att bli ett
              utanförskap senare i livet också. Troligtvis är det dem vi hittar
              som arbetslösa, förtidspensionerade eller som lågavlönade. De
              här eleverna är inte jämnt fördelade över hela landet, som väl
              är, utan i vissa skolor blir alla elever godkända och i en del
              skolor blir tyvärr mer än hälften underkända. Jag skulle vilja
              säga till Ibrahim Baylan att väldigt många stjärnor har slocknat
              redan i den åldern.
            </seg>
          </u>
          <u xml:id="i-39e8d07afb762967-603" prev="i-39e8d07afb762967-601" who="Q4973713">
            <seg>
              Sverige satsar mest i världen på utbildning och skola. Det vore
              på sin plats om resultaten låg i nivå med insatsen. Vi har ju
              verkligen förutsättningarna. Men 25 års socialdemokratiskt regerande,
              med undantag för tre år, har satt sina spår i skolan.
            </seg>
          </u>
          <u xml:id="i-39e8d07afb762967-604" prev="i-39e8d07afb762967-601" who="Q4973713">
            <seg>
              Den borgerliga regeringens ambition är glasklar: Vi ska inte
              längre ha 25 % som inte är godkända efter årskurs 9. Vi ska inte
              ha 10 % som inte är behöriga till gymnasiet, och IV-programmet
              ska inte vara det näst största programmet på gymnasiet.
            </seg>
          </u>
          <u xml:id="i-39e8d07afb762967-605" prev="i-39e8d07afb762967-601" who="Q4973713">
            <seg>
              Fru talman! Vi i alliansen vill någonting helt annat! Vi poängterar
              vikten av tidiga insatser i förskolan. Många elevers läs- och
              skrivsvårigheter kunde ha förhindrats helt och hållet, eller i
              alla fall ha blivit mindre, om förskolan systematiskt och metodiskt
              tränade små barns språkliga medvetenhet.
            </seg>
          </u>
          <u xml:id="i-39e8d07afb762967-606" prev="i-39e8d07afb762967-601" who="Q4973713">
            <seg>
              Fristående skolors tillkomst har betytt mycket för kvaliteten
              på grundskolan och gymnasiet. Därför inför vi nu samma regler
              för fristående förskolor. Det som föräldrar tycker är viktigast
              när de väljer förskola är personalens engagemang, och det är ofta
              stort i fristående förskolor. Nu ska det ju också bli möjligt
              med flexibel skolstart, så att eleverna kan börja antingen på
              hösten eller på våren det år de fyller sex eller sju år, beroende
              på vad föräldrarna vill. Det var både dumt och onödigt av den
              förra, socialdemokratiska regeringen att förbjuda de försök som
              fanns tidigare, men nu får kommunerna möjlighet igen.
            </seg>
          </u>
          <u xml:id="i-39e8d07afb762967-607" prev="i-39e8d07afb762967-601" who="Q4973713">
            <seg>
              En viktig reform i vår budget är satsningen på nationella prov
              i årskurs 3. Det är de elever som i höstas började i ettan som
              blir de första att göra proven när de har kommit till årskurs
              3. Vi ser dessa kontrollstationer som ett sätt att få upp resultaten
              i skolan, och vi anser att eleverna ska ha ovillkorlig rätt att
              få hjälp om det visar sig att de inte når upp till målen.
            </seg>
          </u>
          <u xml:id="i-39e8d07afb762967-608" prev="i-39e8d07afb762967-601" who="Q4973713">
            <seg>
              Vi satsar mycket pengar på bättre resultat i skolan. Det finns
              många anledningar till att elever misslyckas, och det finns många
              anledningar till att de lyckas. Om man ska se på dem som lyckas
              är det, som många av kamraterna till vänster har sagt, ofta föräldrarnas
              utbildning och ekonomi som det hänger på. Men jag vill tillföra
              att det ofta är föräldrarnas engagemang, som gör att elever lyckas.
            </seg>
          </u>
          <u xml:id="i-39e8d07afb762967-609" prev="i-39e8d07afb762967-601" who="Q4973713">
            <seg>
              Men vi ska inte glömma de faktorer som finns i skolan. Lärarnas
              kompetens är en av de viktigaste faktorerna när det gäller om
              det går bra eller dåligt för eleverna. Därför måste vi höja kvaliteten
              på lärarutbildningen, införa auktorisation och påbörja den akademiska
              fortbildningen av lärare. Det finns pengar i budgeten till skolor
              i segregerade områden och till skolor med låg måluppfyllelse.
              Den tidigare regeringen ville anslå pengar till 1 000 resurspersoner,
              men vi vill ha 1 000 lärare. Det är inte bara människor som gör
              skillnad i skolorna de ska vara utbildade lärare för att det ska
              bli bra.
            </seg>
          </u>
          <u xml:id="i-39e8d07afb762967-610" prev="i-39e8d07afb762967-601" who="Q4973713">
            <seg>
              Lärare är viktiga, och de är värda bra lön med tanke på den långa
              utbildning de har och det ganska tuffa jobbet. Som väl är så är
              det inte staten som sätter löner, men genom vår skattesänkning
              i januari månad kommer lärare att få mellan 700 och 900 kr mer
              i lönekuvertet, och det är nog mer pengar än nästa års avtalsrörelse
              kommer att ge dem.
            </seg>
          </u>
          <u xml:id="i-39e8d07afb762967-611" prev="i-39e8d07afb762967-601" who="Q4973713">
            <seg>
              Tyvärr är satsningen på implementering av forskningsbaserade
              åtgärdsprogram mot mobbning för liten. Det är en insats som borde
              ha gjorts för länge sedan. Det lidande som uppemot 100 000 barn
              har att leva med varje dag är kanske det viktigaste sociala problemet
              som vår regering behöver ta itu med. I dag har de flesta skolor
              någon form av mobbningsprogram, men ofta är det hemmasnickrade
              program som ibland gör mer skada än nytta. Vi moderater tänker
              ställa krav på skolministern i denna fråga. Att ställa krav är
              ju att bry sig. Jag ser att skolministern nickar.
            </seg>
          </u>
          <u xml:id="i-39e8d07afb762967-612" prev="i-39e8d07afb762967-601" who="Q4973713">
            <seg>
              Gymnasiet står inför betydande utmaningar. Därför vill vi göra
              om gymnasiet från grunden. Det finns stora problem på dagens gymnasium.
              Avhoppen från yrkesprogrammen är ett problem. Möjligheterna till
              taktikval är för omfattande. Eleverna är rationella, och de väljer
              bort de svåra kurserna och får därigenom högre betyg. Det individuella
              programmet, som det har pratats om flera gånger i dag, är på väg
              att bli gymnasieskolans största program. Och det är endast tre
              av fyra elever som slutför sin treåriga gymnasieskola inom fyra
              år. Det är alltså 75 % som klarar gymnasieskolan på fyra år. För
              tio år sedan var den siffran 90 %.
            </seg>
          </u>
          <u xml:id="i-39e8d07afb762967-613" prev="i-39e8d07afb762967-601" who="Q4973713">
            <seg>
              Socialdemokraternas gymnasiereform kunde inte lösa problemen.
              Dagens situation kräver nytänkande. Därför har vår regering påbörjat
              en grundlig reform. Det som var bra i GY 07, till exempel fri
              sökning, kommer att genomföras. Vi kommer att dela upp gymnasieskolan
              i tre huvudinriktningar: en teoretisk del som leder till högskolebehörighet,
              en yrkesexamen som leder till utbildning i praktiska yrken och
              en inriktning till lärlingsexamen.
            </seg>
          </u>
          <u xml:id="i-39e8d07afb762967-614" prev="i-39e8d07afb762967-601" who="Q4973713">
            <seg>
              I de två sistnämnda kommer det inte att vara krav att läsa in
              högskolebehörighet. Det blir alltså mindre teoretiska ämnen men
              desto flera yrkesämnen med hög kvalitet. Vi ger självklart den
              enskilda eleven möjlighet att läsa in högskolebehörighet om han
              eller hon vill under tiden eller om han eller hon vill senare.
              Skillnaden mellan regeringens och Socialdemokraternas politik
              blir därmed tydlig. Vi satsar på praktiska yrken och vi värderar
              dem lika högt som de teoretiska.
            </seg>
          </u>
          <u xml:id="i-39e8d07afb762967-615" prev="i-39e8d07afb762967-601" who="Q4973713">
            <seg>
              Socialdemokraterna väsnas mycket om neddragningen på komvux.
              Tomma tunnor skramlar mest. Det statliga stödet till vuxenutbildningen
              ändras ständigt beroende på arbetslösheten. I fjol minskade Socialdemokraterna
              själva stödet med 580 miljoner. Med tanke på utvecklingen på arbetsmarknaden
              är en fortsatt minskning både naturlig och rimlig. 600 miljoner
              är summan för konkurrenskomplettering på komvux, och där är Socialdemokraterna
              överens med oss att den ska förbjudas. Men vi ökar stödet till
              folkhögskolorna betydligt.
            </seg>
          </u>
          <u xml:id="i-39e8d07afb762967-616" prev="i-39e8d07afb762967-601" who="Q4973713">
            <seg>
              Fru talman! Den nya regeringen satsar mer på utbildning än den
              förra. Vi i alliansen har dessutom fullt förtroende för våra kommunpolitiker
              och att de själva kan fördela pengarna på bästa sätt.
            </seg>
          </u>
          <u xml:id="i-39e8d07afb762967-617" prev="i-39e8d07afb762967-601" who="Q4973713">
            <seg>
              Jag vill avslutningsvis uttrycka min glädje över att de statliga
              specialskolorna Hällsboskolan och Ekeskolan åter ska få ta in
              elever år 2008. Att bry sig om dessa multihandikappade elever
              borde vara en hjärtefråga för flera än för oss i alliansen.
            </seg>
          </u>
          <note>
            Jag yrkar bifall till utskottets förslag.
          </note>
          <note type="speaker">
            Anf. 105 IBRAHIM BAYLAN (s) replik:
          </note>
          <u xml:id="i-39e8d07afb762967-618" next="i-39e8d07afb762967-620" who="Q3055916">
            <seg>
              Fru talman! I den gångna valrörelsen var ett av de tydligaste
              vallöftena från Moderaterna och nuvarande statsministern Fredrik
              Reinfeldt att Moderaterna och högeralliansen skulle satsa mer
              än Socialdemokraterna på välfärden oavsett vad vi satsade. Det
              var ett av de tydligaste uttalandena man kunde höra i valrörelsen.
              Det kom också ganska sent.
            </seg>
          </u>
          <u xml:id="i-39e8d07afb762967-619" prev="i-39e8d07afb762967-618" who="Q3055916">
            <seg>
              Vidare kunde man i september månad läsa på Moderaternas hemsida
              att man ville satsa 7 miljarder mer än den dåvarande socialdemokratiska
              regeringen på skola och utbildning. Min fråga till Margareta Pålsson
              är: Var är dessa pengar? Var är dessa satsningar?
            </seg>
          </u>
          <u xml:id="i-39e8d07afb762967-620" prev="i-39e8d07afb762967-618" who="Q3055916">
            <seg>
              När jag läste budgeten som ni nu lägger fram tillsammans med
              de andra högerpartierna ser jag bara minus. Det är minus 3,8 miljarder
              sammanlagt på utbildningsdelen. Det tas framför allt från förskolan
              och vuxenutbildningen. Men några satsningar ser jag inte som motsvarar
              alla dessa löften om att satsa mer än Socialdemokraterna eller
              för den delen de 7 miljarder som väljarna kunde läsa om på er
              hemsida. Var är dessa satsningar?
            </seg>
          </u>
          <note type="speaker">
            Anf. 106 MARGARETA PÅLSSON (m) replik:
          </note>
          <u xml:id="i-39e8d07afb762967-621" next="i-39e8d07afb762967-624" who="Q4973713">
            <seg>
              Fru talman! Moderaterna vill visst satsa de 7 miljarderna. Vi
              hade inte tillgång till Finansdepartementet och siffrorna. Under
              de tolv dagar vi hade på oss att lägga fram budgeten var det en
              del pengar som inte fanns som vi trodde skulle finnas.
            </seg>
          </u>
          <u xml:id="i-39e8d07afb762967-622" prev="i-39e8d07afb762967-621" who="Q4973713">
            <seg>
              Fru talman! Jag vill tala om för Baylan att det kommer mer, och
              det kommer mer satsningar. Baylan har en förmåga att läsa budgeten
              som en viss potentat läser Bibeln. Eftersom vi har flyttat pengar
              från ett konto till ett annat säger han att de inte finns där.
            </seg>
          </u>
          <u xml:id="i-39e8d07afb762967-623" prev="i-39e8d07afb762967-621" who="Q4973713">
            <seg>
              Det är de riktade pengarna till olika saker som vi väljer att
              lägga i påsen. Vi har fullt förtroende för våra kommunpolitiker
              och att de verkligen väljer att göra det bästa av pengarna. Jag
              har en kollega som är förbundsordförande i Skåne vid namn Heléne
              Fritzon som tycker att det är väldigt bra att det inte längre
              blir riktade pengar till skolan. Nu tillhör Heléne Fritzon inte
              mitt parti utan snarare Baylans parti. Marie-Louise Rönnholm,
              som kanske är från Baylans egen hemkommun, tycker också att det
              är väldigt bra att de riktade statsbidragen försvinner.
            </seg>
          </u>
          <u xml:id="i-39e8d07afb762967-624" prev="i-39e8d07afb762967-621" who="Q4973713">
            <seg>
              Fru talman! Jag vill fråga vad Ibrahim Baylan tycker om de riktade
              statsbidragen. Är det bra som det är att Umeå nu ska betala tillbaka
              pengar för att man inte har gjort precis som den förra regeringen
              ville? Hade det inte varit bättre att Umeå självt hade fått bestämma
              vad man skulle använda pengarna till?
            </seg>
          </u>
          <note type="speaker">
            Anf. 107 IBRAHIM BAYLAN (s) replik:
          </note>
          <u xml:id="i-39e8d07afb762967-625" next="i-39e8d07afb762967-629" who="Q3055916">
            <seg>
              Fru talman! Vi ville gärna satsa dem, men vi hann inte, sade
              Margareta Pålsson. Ni hann ta itu med skattesänkningar för 45
              miljarder. Ni hann ta itu med att drämma till de arbetslösa genom
              att de får sänkt ersättning i a-kassan och dessutom får högre
              avgifter. Ni hann ett antal saker. Men just satsningarna på skolan
              hann ni alltså inte med. Min fråga är då: När kommer ni att hinna
              med dessa?
            </seg>
          </u>
          <u xml:id="i-39e8d07afb762967-626" prev="i-39e8d07afb762967-625" who="Q3055916">
            <seg>
              För det andra, Margareta Pålsson, handlar det inte bara om att
              byta konton. Antingen har man resurser från staten som går till
              ett visst ändamål eller så har man dem inte. Om man bara skickar
              dem generellt eller gör skattesänkningar av dem för det har ni
              också gjort kan de lika gärna användas till precis vad som helst.
              De kan användas till välbehövliga satsningar i äldreomsorgen.
              De kan användas till skattesänkningar och så vidare.
            </seg>
          </u>
          <u xml:id="i-39e8d07afb762967-627" prev="i-39e8d07afb762967-625" who="Q3055916">
            <seg>
              Nej, det blev inga satsningar på skolan i budgeten. Jag får väl
              se vad dessa vallöften är värda. En sak är jag ändå säker på.
              Några satsningar som större än Socialdemokraternas lär vi inte
              se i den här budgeten eller i den kommande.
            </seg>
          </u>
          <u xml:id="i-39e8d07afb762967-628" prev="i-39e8d07afb762967-625" who="Q3055916">
            <seg>
              Margareta Pålsson var också inne på gymnasieskolan. Att ställa
              krav och att bry sig har blivit modeord för de borgerliga partierna.
              Jan Björklund har lyckats tjata till sig detta, och de andra upprepar
              det. Min fråga är: Innebär det att ni inte bryr er om de elever
              som går på de yrkesförberedande programmen, eftersom ni ställer
              mindre krav på dem?
            </seg>
          </u>
          <u xml:id="i-39e8d07afb762967-629" prev="i-39e8d07afb762967-625" who="Q3055916">
            <seg>
              Kraven på de yrkesförberedande programmen kommer att minska.
              Det ska inte längre finnas svenska, engelska och matematik A som
              obligatoriska kurser. Innebär det att den borgerliga alliansen
              som tycker att ställa krav är att bry sig inte bryr sig om de
              elever som går på de programmen? Det motsvarar hälften av gymnasieeleverna
              i den svenska gymnasieskolan i dag.
            </seg>
          </u>
          <note type="speaker">
            Anf. 108 MARGARETA PÅLSSON (m) replik:
          </note>
          <u xml:id="i-39e8d07afb762967-630" next="i-39e8d07afb762967-635" who="Q4973713">
            <seg>
              Fru talman! Vi inom alliansen bryr oss om eleverna på de yrkesförberedande
              linjerna. Det är just därför vi gör denna reform.
            </seg>
          </u>
          <u xml:id="i-39e8d07afb762967-631" prev="i-39e8d07afb762967-630" who="Q4973713">
            <seg>
              I dag är det över hälften av eleverna på de yrkesförberedande
              linjerna på gymnasiet i Stockholm som slutar. De flesta av dessa
              är barn till föräldrar som finns inom LO-kollektivet. De avbryter
              sin gymnasieutbildning och går ut skolan utan ett fullständigt
              betyg.
            </seg>
          </u>
          <u xml:id="i-39e8d07afb762967-632" prev="i-39e8d07afb762967-630" who="Q4973713">
            <seg>
              Jag förstår inte hur ni tänker om ni kan tycka att det är bättre
              att sluta i förtid efter första eller andra året än att gå med
              lite lägre krav i engelska, matte och svenska. Det är en mycket
              konstig inställning.
            </seg>
          </u>
          <u xml:id="i-39e8d07afb762967-633" prev="i-39e8d07afb762967-630" who="Q4973713">
            <seg>
              Att arbeta är ett förträffligt sätt att fullfölja sina samhällsplikter
              oavsett om det är som akademiker eller som industriarbetare. Vi
              tycker att båda sorterna är lika viktiga och att båda sorterna
              behövs.
            </seg>
          </u>
          <u xml:id="i-39e8d07afb762967-634" prev="i-39e8d07afb762967-630" who="Q4973713">
            <seg>
              Därför ser vi till att många flera kommer genom gymnasiet och
              att de får en examen som leder till arbete. Är det sedan så att
              de vill fortsätta sin utbildning är alla dörrar öppna.
            </seg>
          </u>
          <u xml:id="i-39e8d07afb762967-635" prev="i-39e8d07afb762967-630" who="Q4973713">
            <seg>
              Jag tycker att det är synd att vi inte kan få fortsätta den här
              dialogen. Det kommer nog att komma många tillfällen framöver till
              det. Jag tackar för debatten med Baylan.
            </seg>
          </u>
          <note type="speaker">
            Anf. 109 MATS PERTOFT (mp) replik:
          </note>
          <u xml:id="i-39e8d07afb762967-636" next="i-39e8d07afb762967-638" who="Q6043976">
            <seg>
              Fru talman! Jag har två frågor till Margareta Pålsson. En budget
              har alltid en viss signalverkan. Jag får inte riktigt ihop det.
              Den ena signalverkan är att allianspartierna i framtiden vill
              skapa en ny struktur för gymnasiet där inte alla får högskolebehörighet.
            </seg>
          </u>
          <u xml:id="i-39e8d07afb762967-637" prev="i-39e8d07afb762967-636" who="Q6043976">
            <seg>
              Samtidigt ger man signalen att komvux inte får lika mycket resurser
              nästa år som hitintills. Naturligtvis kan man prata om arbetsmarknadsåtgärder,
              men för mig har komvux också andra betydelser. Jag är inne på
              att i en framtida värld, särskilt om ni genomför det ni hotar
              med, kommer komvux att få betydligt större betydelse för alla
              dem som för sent upptäcker att de kanske skulle vilja läsa på
              högskolan. Jag hoppas att det inte blir som ni har tänkt.
            </seg>
          </u>
          <u xml:id="i-39e8d07afb762967-638" prev="i-39e8d07afb762967-636" who="Q6043976">
            <seg>
              Detta var min första fråga till er, och jag tror inte att jag
              hinner så många flera i denna replik. Hur tänker ni er det här?
              Eleverna måste ju få signaler. I kommunerna ute i landet tvingas
              man i dag skära ned på komvuxutbildningarna. Det är ganska överraskande.
              Jag undrar hur det rimmar med er framtida politik.
            </seg>
          </u>
          <note type="speaker">
            Anf. 110 MARGARETA PÅLSSON (m) replik:
          </note>
          <u xml:id="i-39e8d07afb762967-639" next="i-39e8d07afb762967-641" who="Q4973713">
            <seg>
              Fru talman! Det som vi hör Miljöpartiet säga om signalverkan
              är viktigt. De signaler vi nu sänder ut till landets skolor är
              tydliga: Det är kunskap och tidiga insatser som gäller. Vi kommer
              att göra allt för att barnen redan när de är sju åtta år ska lära
              sig att knäcka läskoden. Vi kommer att göra allt för att reparationsarbetet
              ska bli så litet som möjligt.
            </seg>
          </u>
          <u xml:id="i-39e8d07afb762967-640" prev="i-39e8d07afb762967-639" who="Q4973713">
            <seg>
              Det är mycket som Miljöpartiet och vi inom alliansen har gemensamt
              när vi pratar om mångfalden, om det viktiga med KY-satsningar
              och inte minst om etableringsfriheten när det gäller förskolan.
            </seg>
          </u>
          <u xml:id="i-39e8d07afb762967-641" prev="i-39e8d07afb762967-639" who="Q4973713">
            <seg>
              Jag skulle vilja ställa en fråga till Mats Pertoft, fru talman.
              Hur kan det komma sig att ni i Miljöpartiet så glatt sade ja till
              580 miljoner i lägre anslag till komvux i fjol när det nu är så
              förfärligt att ta bort 600 miljoner i år? Samtidigt ökar vi ju
              kraftigt anslagen till folkhögskolor, som man på många sätt kan
              jämställa med komvux.
            </seg>
          </u>
          <note type="speaker">
            Anf. 111 MATS PERTOFT (mp) replik:
          </note>
          <u xml:id="i-39e8d07afb762967-642" next="i-39e8d07afb762967-643" who="Q6043976">
            <seg>
              Fru talman! Nu är vi inte här för att diskutera den förra budgeten.
              Vid tiden för den satt jag inte ens i riksdagen, så det faller
              sig lite svårt att debattera den.
            </seg>
          </u>
          <u xml:id="i-39e8d07afb762967-643" prev="i-39e8d07afb762967-642" who="Q6043976">
            <seg>
              Däremot är det ni som har regeringsmakten nu. Det är ni som har
              signalverken och ansvaret för vilka signaler ni skickar ut till
              landet. Ni skickar ut en viss signal. I min hemkommun Södertälje
              var frågan i budgeten som det ska beslutas om nästa måndag: Ska
              kommunen lägga till de här pengarna och ta dem från socialbidrag
              och äldreomsorg, eller hur ska man göra? Så tänkte man när man
              plötsligt fick beskedet att det fattades 2 miljoner. Det är det
              som är frågan. Eleverna får signalen att de inte kommer att få
              högskolebehörighet efter gymnasiet. Ska de dessutom få signalen
              att man inte kan lita på komvux därför att staten håller på att
              hatta så här?
            </seg>
          </u>
          <note type="speaker">
            Anf. 112 MARGARETA PÅLSSON (m) replik:
          </note>
          <u xml:id="i-39e8d07afb762967-644" next="i-39e8d07afb762967-645" who="Q4973713">
            <seg>
              Fru talman! Sanningen är den att komvux i många år har använts
              som ett dragspel när det har varit brist på arbete och när det
              har varit gott om arbete. Man höjer och sänker de statliga anslagen
              till komvux. Även om Mats Pertoft inte har suttit i riksdagen
              tidigare så har han nog hört talas om det genom sina kommunala
              kamrater.
            </seg>
          </u>
          <u xml:id="i-39e8d07afb762967-645" prev="i-39e8d07afb762967-644" who="Q4973713">
            <seg>
              Vi inom alliansen hyllar, respekterar och förstärker det kommunala
              självstyret. Vi har förtroende för våra partikamrater, och även
              för era, där de sitter på sina kommunala poster. Det är de som
              är närmast kommuninnevånarna. Det är de som bäst ser bekymren,
              problemen och behoven i kommunerna. De vet om det är en satsning
              på två nya förskollärare eller två lärare på komvux som behövs
              bäst. Det ni vill är att någon annan ska fatta beslutet så att
              de kan sitta där hemma och säga: Vi kunde inte göra någonting
              mer; vi kunde inte satsa på komvux! Det kan man visst. Vi har
              från början varit överens om att den största delen av pengarna
              skulle gå till den kommunala påsen. Ur den får våra kommunala
              politiker hämta pengar och göra vad de vill av dem.
            </seg>
          </u>
          <note type="speaker">
            Anf. 113 ROSSANA DINAMARCA (v) replik:
          </note>
          <u xml:id="i-39e8d07afb762967-646" next="i-39e8d07afb762967-647" who="Q4944866">
            <seg>
              Fru talman! Jag har ändrat frågor ett par gånger under Margareta
              Pålssons inlägg och under replikskiftena. Jag bestämde mig när
              Margareta Pålsson sade: Det behövs industriarbetare och akademiker.
              Ja, det behövs det. Frågan är bara om det från början ska vara
              bestämt vem som ska vara industriarbetaren och vem som ska vara
              akademikern, eller om det faktiskt ska vara ett fritt val, vilket
              det inte är i dag.
            </seg>
          </u>
          <u xml:id="i-39e8d07afb762967-647" prev="i-39e8d07afb762967-646" who="Q4944866">
            <seg>
              Margareta Pålsson fortsätter med att säga att alla dörrar står
              öppna för den som vill utbilda sig. Ändå skär ni ned på komvux
              med 600 miljoner kronor. I min hemkommun Trollhättan innebär det
              att man i kurskatalogen inför nästa år tvingats ta bort en tredjedel
              av alla sina kurser. På det sättet täpper man igen för de elever
              som inte har fått en högskoleförberedande utbildning på gymnasiet.
              Man täpper igen möjligheterna att gå vidare till högskolan. Dessutom
              har man inte ökat antalet högskoleplatser, trots att man vet att
              det kommer en stor kull som förmodligen också vill till högre
              utbildning.
            </seg>
          </u>
          <note type="speaker">
            Anf. 114 MARGARETA PÅLSSON (m) replik:
          </note>
          <u xml:id="i-39e8d07afb762967-648" next="i-39e8d07afb762967-650" who="Q4973713">
            <seg>
              Fru talman! Vi moderater har stått för valfrihet så länge att
              ingen tvivlar på att vi verkligen vill låta människor avgöra själva.
              Vem ska bli akademiker och vem ska bli industriarbetare? För mig
              kan samma person vara båda delarna. Inte nog med att en industriarbetare
              kan bli akademiker. Det är även så att en akademiker kan bli industriarbetare.
              Men i dag är det helt omöjligt. Man kanske har gått igenom en
              teoretisk linje men sedan tänker: Jag vill hellre bli plåtslagare
              eller byggnadsarbetare, för de tjänar bra nu. Då finns det ingen
              möjlighet att gå den utbildningen. Den dörren är stängd.
            </seg>
          </u>
          <u xml:id="i-39e8d07afb762967-649" prev="i-39e8d07afb762967-648" who="Q4973713">
            <seg>
              Fru talman! På 1960-talet och fram på 1970-talet betydde föräldrarnas
              socioekonomiska bakgrund väldigt lite när barnen valde utbildning.
              Det fanns mycket större möjligheter än nu för barn och elever
              att nå sina drömmars mål. Nu är det som vi många gånger har hört
              i dag föräldrarnas utbildning och ekonomi som styr. Det tänker
              vi ändra på.
            </seg>
          </u>
          <u xml:id="i-39e8d07afb762967-650" prev="i-39e8d07afb762967-648" who="Q4973713">
            <seg>
              Fru talman! Jag skulle vilja ställa en fråga till Rossana Dinamarca.
              Det är så negativt med de 600 miljonerna i år, säger hon. Men
              hur var det förra året, när Rossana Dinamarca satt och sade ja
              tack till neddragningen på 580 miljoner? Rossana Dinamarca fanns
              i riksdagen då, även om Mats Pertoft inte gjorde det.
            </seg>
          </u>
          <note type="speaker">
            Anf. 115 ROSSANA DINAMARCA (v) replik:
          </note>
          <u xml:id="i-39e8d07afb762967-651" next="i-39e8d07afb762967-654" who="Q4944866">
            <seg>
              Fru talman! Jag ska svara på den sista frågan först. Neddragningen
              hade att göra med Kunskapslyftet, en satsning som gjordes efter
              den borgerliga regeringstiden. Arbetslösheten var då hög och det
              var nödvändigt att göra en satsning för att få människor ur arbetslösheten
              genom utbildning. Det var en satsning som vi förlängde. Den var
              aldrig tänkt att permanentas.
            </seg>
          </u>
          <u xml:id="i-39e8d07afb762967-652" prev="i-39e8d07afb762967-651" who="Q4944866">
            <seg>
              Men det man gör nu är att dra ned ytterligare. Som sagt: Det
              ställer till stora konsekvenser för dem som vill skaffa sig en
              utbildning vilket man kanske inte tidigare hade och få möjligheten
              att skaffa sig en högre utbildning. Margareta Pålsson säger att
              man i den nya regeringen kommer att verka för att de socioekonomiska
              förhållandena inte ska lysa igenom. Men säg då på vilket sätt
              ni kommer att göra det!
            </seg>
          </u>
          <u xml:id="i-39e8d07afb762967-653" prev="i-39e8d07afb762967-651" who="Q4944866">
            <seg>
              Universitetslektor Orstadius som jag talade om förut menar att
              betyg, prov och ordningsomdömen är fel väg. Det kommer tvärtom
              att betyda att de elever som i dag inte lyckas i skolan kommer
              att lyckas ännu sämre.
            </seg>
          </u>
          <u xml:id="i-39e8d07afb762967-654" prev="i-39e8d07afb762967-651" who="Q4944866">
            <seg>
              När man ser alla förslag tillsammans blir det väldigt tydligt
              att den borgerliga politiken är en klasspolitik från förskolan
              upp till högskolan. Man ska så tidigt som möjligt sålla ut elever
              och det ska vara tydligt och klart från början vem som ska bli
              industriarbetare och vem som ska bli akademiker.
            </seg>
          </u>
          <note type="speaker">
            Anf. 116 MARGARETA PÅLSSON (m) replik:
          </note>
          <u xml:id="i-39e8d07afb762967-655" next="i-39e8d07afb762967-658" who="Q4973713">
            <seg>
              Fru talman! Vi lever i ett land där klassklyftorna ökar, och
              det kan knappast vara alliansens fel efter två månader i regeringsställning
              att klassklyftorna ser ut som de gör, att de är större i dag än
              de var i fjol och att de är större i dag än när den socialdemokratiska
              regeringen tillträdde 1994. Och Vänsterpartiet har stött varje
              budget från den regeringen sedan dess. Under dessa tolv år har
              klassklyftorna ständigt ökat. Det kan knappast vara vårt fel.
              Däremot ska vi göra allt för att om möjligt minska dem.
            </seg>
          </u>
          <u xml:id="i-39e8d07afb762967-656" prev="i-39e8d07afb762967-655" who="Q4973713">
            <seg>
              Det vi ska göra med barnen i skolan är att vi ska se till att
              de barn som har svårare att lära sig saker och ting verkligen
              ska få hjälp nu. De ska få hjälp om de inte har lärt sig läsa
              när de är åtta nio år. Vi ska inte som nu vänta och sätta in insatserna
              på IV-programmet. Vi ska sätta in dem tidigt, och det kommer mest
              att gynna de barn som har föräldrar som kanske inte har akademisk
              utbildning.
            </seg>
          </u>
          <u xml:id="i-39e8d07afb762967-657" prev="i-39e8d07afb762967-655" who="Q4973713">
            <seg>
              Vänsterpartiet utmålar detta med prov och kontroller som att
              det är förfärligt för eleverna. Jag tillhör de lärare som har
              hållit på med detta, och jag vet så väl att sju-, åtta- och nioåringar
              inte ens förstår att det är prov och kontroller de utsätts för
              om de har en duktig pedagog framför sig. De tycker att det också
              är roligt och intressant.
            </seg>
          </u>
          <u xml:id="i-39e8d07afb762967-658" prev="i-39e8d07afb762967-655" who="Q4973713">
            <seg>
              Dessutom vill vi, som Sofia Larsen sade tidigare, återinföra
              de speciallärare som Vänstern har varit med om att ta bort. De
              behövs för dessa barn som inte kan lära sig det som alla andra
              barn kan.
            </seg>
          </u>
          <note type="speaker">
            Anf. 117 ULF NILSSON (fp):
          </note>
          <u xml:id="i-39e8d07afb762967-659" next="i-39e8d07afb762967-676" who="Q6012166">
            <seg>
              Fru talman! Ibland när jag ser en liten glad och förväntansfull
              sex- eller sjuåring gå till skolan kan jag inte låta bli att tänka
              på hur det ska gå för honom eller henne om några år. Kommer hon
              att vara lika glad, eller kanske glad på ett annat sätt men fortfarande
              glad, om några år? Ibland när jag tvärtom träffar en skoltrött
              tonåring tänker jag på att den där tonåringen förmodligen tillhörde
              de glada, förväntansfulla barnen några år tidigare.
            </seg>
          </u>
          <u xml:id="i-39e8d07afb762967-660" prev="i-39e8d07afb762967-659" who="Q6012166">
            <seg>
              För väldigt många går det bra genom hela skoltiden, men för alldeles
              för många blir skolan ett misslyckande. I värsta fall blir den
              också ett lidande på grund av trakasserier och mobbning.
            </seg>
          </u>
          <u xml:id="i-39e8d07afb762967-661" prev="i-39e8d07afb762967-659" who="Q6012166">
            <seg>
              Den viktiga fråga vi måste ställa oss är: Vad händer på vägen
              från förskoleklassen och upp genom systemet, genom högstadiet
              och gymnasieskolan? Den frågan är viktig att ställa, och den har
              inte ställts i den ledande skolpolitiken de senaste åren.
            </seg>
          </u>
          <u xml:id="i-39e8d07afb762967-662" prev="i-39e8d07afb762967-659" who="Q6012166">
            <seg>
              Den svenska skolan är naturligtvis inte genomgående dålig. Det
              kan ingen människa säga. Det finns många engagerade och kompetenta
              lärare, och på många håll fungerar skolan väldigt bra. Men samtidigt
              kan vi alltså konstatera att det är uppenbart att antalet elever
              som misslyckas och inte klarar skolan har ökat, och det har ökat
              under en längre tid.
            </seg>
          </u>
          <u xml:id="i-39e8d07afb762967-663" prev="i-39e8d07afb762967-659" who="Q6012166">
            <seg>
              Vi kan också se att svenska skolresultat har försämrats jämfört
              med andra länder. Vi halkar ned nu. Vi är inte sämst. Det ska
              man inte säga, men vi är en dålig medelmåtta. Ibland ligger vi
              lite över snittet och ibland lite under snittet i internationella
              undersökningar. Jag tycker att en skola som faktiskt är Europas
              dyraste skola borde vara bättre än en halvbra medelmåtta.
            </seg>
          </u>
          <u xml:id="i-39e8d07afb762967-664" prev="i-39e8d07afb762967-659" who="Q6012166">
            <seg>
              Sverige borde inte heller ha sådana förhållanden att 25 00030
              000 elever varje år hoppar av gymnasieskolan utan att ha nått
              gymnasieskolans mål och utan att vara förberedda för varken högskola
              eller arbetsliv. Många av de elever som hoppar av gymnasiet har
              varit efter ända sedan årskurs 2 och 3.
            </seg>
          </u>
          <u xml:id="i-39e8d07afb762967-665" prev="i-39e8d07afb762967-659" who="Q6012166">
            <seg>
              Jag tycker att det är särskilt bekymmersamt att klyftorna ökat
              alltmer i skolan, som flera av oss varit inne på. Vi kan se att
              elever från hem utan studietradition lyckas sämre i dag än vad
              de gjorde för några år sedan. SCB för statistik över förhållandet
              mellan föräldrarnas studiebakgrund och hur barnen lyckas i skolan.
              Vi kan se att år 1999 misslyckades 21,9 % av barn till föräldrar
              med kort utbildning med att bli behöriga för att komma in på gymnasiet.
              År 2005 hade den siffran stigit till 30,3 %. Det går inte längre
              att förneka att under den förda regeringspolitiken har den svenska
              skolan misslyckats med att skapa lika chanser för alla.
            </seg>
          </u>
          <u xml:id="i-39e8d07afb762967-666" prev="i-39e8d07afb762967-659" who="Q6012166">
            <seg>
              Fru talman! Jag har varit med nu några år i riksdagens skoldebatter
              och ständigt blivit nedröstad av socialdemokrater, vänsterpartister
              och miljöpartister när vi har föreslagit tydliga kunskapskrav,
              insatser mot mobbning, tidig utvärdering och mer stöd tidigt i
              grundskolan. För Folkpartiet är höga förväntningar och tydliga
              kunskapsmål verkligen den väg som ger alla elever möjlighet att
              växa. Därför är det nu naturligtvis glädjande att alliansregeringen
              föreslår en tydlig kursändring i skolpolitiken. Det märks i den
              här budgetens penninganslag och i texterna.
            </seg>
          </u>
          <u xml:id="i-39e8d07afb762967-667" prev="i-39e8d07afb762967-659" who="Q6012166">
            <seg>
              Den här budgeten innehåller stora satsningar på kampen mot mobbning,
              skärpt inspektion av skolan, arbete med nya och tydligare kunskapsmål,
              tidig utvärdering och nationella prov i årskurs 3, satsning på
              speciallärare och stöd och sist, men inte minst, en utredning
              om en ny gymnasiereform, som har nämnts här, med en tydlig uppdelning
              i ett studieförberedande program, bra yrkesförberedande program
              och lärlingsutbildningar.
            </seg>
          </u>
          <u xml:id="i-39e8d07afb762967-668" prev="i-39e8d07afb762967-659" who="Q6012166">
            <seg>
              Vi ser också den största satsningen på många år på lärares kompetensutveckling.
              På två år avsätter regeringen 2 miljarder kronor för lärares möjligheter
              att forska och kompetensutvecklas och för obehöriga lärare att
              komplettera för att bli behöriga.
            </seg>
          </u>
          <u xml:id="i-39e8d07afb762967-669" prev="i-39e8d07afb762967-659" who="Q6012166">
            <seg>
              Vi ser också att specialskolorna för flerfunktionshindrade, som
              Socialdemokraterna stängde, ska öppna igen.
            </seg>
          </u>
          <u xml:id="i-39e8d07afb762967-670" prev="i-39e8d07afb762967-659" who="Q6012166">
            <seg>
              Samtidigt ser vi också en kraftig satsning på forskning och på
              kvaliteten i högskoleutbildningen. Fredrik Malm från Folkpartiet
              kommer för vår del att prata mer om det senare i debatten.
            </seg>
          </u>
          <u xml:id="i-39e8d07afb762967-671" prev="i-39e8d07afb762967-659" who="Q6012166">
            <seg>
              Fru talman! Jag har tittat på oppositionspartiernas alternativ
              i deras särskilda yttrande till regeringens budgetförslag. Jag
              konstaterar att det inte finns någon samlad bild av vad oppositionen
              tycker. Det går inte att få en sådan bild. Vi ser bara att de
              flesta av regeringens stora satsningar inte finns med i till exempel
              Socialdemokraternas budgetmotion.
            </seg>
          </u>
          <u xml:id="i-39e8d07afb762967-672" prev="i-39e8d07afb762967-659" who="Q6012166">
            <seg>
              Nu går det ju över huvud taget inte, som bland annat Sofia Larsen
              sade, att få en bild av vad Socialdemokraterna egentligen vill.
              Det finns inga sådana anslag uppräknade. I betänkandet gapar kolumnen
              tom när det gäller Socialdemokraternas anslag. De nöjer sig med
              att svävande uttrycka vissa önskemål men visar inte var de vill
              spara och var de vill öka. De uttrycker vissa önskemål, men det
              är omöjligt att se dessa satsningar gå ihop till en samlad budget.
            </seg>
          </u>
          <u xml:id="i-39e8d07afb762967-673" prev="i-39e8d07afb762967-659" who="Q6012166">
            <seg>
              De har en del önskemål, men någon självkritik syns inte. Socialdemokraterna
              talar mycket om att vi inte ska sortera, men man nämner inte med
              ett ord det jag nyss sade, nämligen att flera elever har slagits
              ut. Antalet elever som sorteras bort genom att vara efter redan
              från årskurs 2 och 3 har ökat.
            </seg>
          </u>
          <u xml:id="i-39e8d07afb762967-674" prev="i-39e8d07afb762967-659" who="Q6012166">
            <seg>
              Sedan uttrycker man vissa önskemål om att bland annat sänka taxorna
              i barnomsorgen. Hur man finansierar det vet jag inte. Man vill
              sänka maxtaxan. Jag tycker att det är en mycket märklig prioritering
              när den stora utmaningen är att minska barngrupperna och få utbildad
              personal och högre kvalitet i förskolan.
            </seg>
          </u>
          <u xml:id="i-39e8d07afb762967-675" prev="i-39e8d07afb762967-659" who="Q6012166">
            <seg>
              Från Vänsterpartiet och Miljöpartiet kommer ett väldigt tydligt
              nej till nationella prov, till kontrollstationer i grundskolan,
              till betyg från årskurs 6 och så vidare. Man säger naturligtvis
              också nej till att införa flera betygssteg. Där är det också väldigt
              tydligt att den politik som har lett till så många misslyckanden
              ska fortsätta, om Vänsterpartiet och Miljöpartiet får bestämma.
            </seg>
          </u>
          <u xml:id="i-39e8d07afb762967-676" prev="i-39e8d07afb762967-659" who="Q6012166">
            <seg>
              Fru talman! Som helhet innebär det här budgetförslaget en förstärkning
              av satsningen på skola, utbildning och forskning. Det tar naturligtvis
              tid innan den satsningen ger en synlig effekt i skolorna, men
              jag är helt övertygad om att vi nu slår in på en väg som kommer
              att vända utvecklingen i Utbildnings-Sverige. Därför yrkar jag
              bifall till förslaget i utbildningsutskottets betänkande.
            </seg>
          </u>
          <note type="speaker">
            Anf. 118 GUNILLA TJERNBERG (kd):
          </note>
          <u xml:id="i-39e8d07afb762967-677" next="i-39e8d07afb762967-698" who="Q4982955">
            <seg>
              Fru talman! Jag vill hälsa skolminister Jan Björklund välkommen.
              Det är väldigt trevligt att du är med oss i debatten i dag.
            </seg>
          </u>
          <u xml:id="i-39e8d07afb762967-678" prev="i-39e8d07afb762967-677" who="Q4982955">
            <seg>
              Flera talare har varit före mig. Mina allianskamrater har på
              ett förtjänstfullt sätt tagit upp flera viktiga områden inom förskolan,
              grundskolan och gymnasieskolan, och där vill jag bara instämma.
            </seg>
          </u>
          <u xml:id="i-39e8d07afb762967-679" prev="i-39e8d07afb762967-677" who="Q4982955">
            <seg>
              Det är en väldigt viktig debatt som vi för här i dag, och det
              är oerhört tydligt hur den politik som regeringen för skiljer
              sig från den tidigare regeringens politik. Den tidigare regeringen
              och nuvarande oppositionen vill ha mer av det som inte har löst
              de stora frågorna och kommer inte med något förslag som pekar
              på hur man vill hjälpa och stödja de elever som i dag inte klarar
              att gå ut grundskolan eller gymnasiet med de betyg de är värda.
            </seg>
          </u>
          <u xml:id="i-39e8d07afb762967-680" prev="i-39e8d07afb762967-677" who="Q4982955">
            <seg>
              Varför för de den här diskussionen? Ja, man skulle kunna säga
              att det är politisk retorik, men där vill inte jag ställa mig.
            </seg>
          </u>
          <u xml:id="i-39e8d07afb762967-681" prev="i-39e8d07afb762967-677" who="Q4982955">
            <seg>
              Det handlar om att se varje människas, varje barns och varje
              elevs, enskilda värde. Varje barn och varje elev i Sverige har
              rätt att få de kunskaper som sedan ger dem möjlighet att klara
              vuxenvärlden. Där måste vi ha utgångspunkten. Vi kan klara det
              här med retorik, och vi kan klara det med siffror det är där grunden
              är. Det är där alliansen och regeringen har lagt sig, att se varje
              människas värde, att se varje elev och varje barn. Jag tycker
              att det är oerhört väsentligt att ta fram detta.
            </seg>
          </u>
          <u xml:id="i-39e8d07afb762967-682" prev="i-39e8d07afb762967-677" who="Q4982955">
            <seg>
              Hela diskussionen blir meningslös om inte den grundläggande respekten
              för varandra får råda i utbildningssystemet. Det går inte att
              skapa en inlärningsmiljö i skolan där en stor del av eleverna
              känner sig rädda, känner sig kränkta och blir störda av oro i
              klassrummet. Det är en fullständig omöjlighet.
            </seg>
          </u>
          <u xml:id="i-39e8d07afb762967-683" prev="i-39e8d07afb762967-677" who="Q4982955">
            <seg>
              Det skulle aldrig någon av oss vuxna acceptera. Vi ska inte heller
              begära av våra barn och våra unga i dag att de ska klara av en
              egen studiero, där inte vuxna runtomkring tar ansvaret och ser
              till att det finns studiero.
            </seg>
          </u>
          <u xml:id="i-39e8d07afb762967-684" prev="i-39e8d07afb762967-677" who="Q4982955">
            <seg>
              Jag kommer själv från den världen, inom förskolan, från klassrummet.
              I över 20 år har jag funnits i skolans värld, och jag har många
              gånger mött de här barnen.
            </seg>
          </u>
          <u xml:id="i-39e8d07afb762967-685" prev="i-39e8d07afb762967-677" who="Q4982955">
            <seg>
              Jag konstaterar med förvåning vad Rosanna Dinamarca säger. När
              vi upptäcker ett barn tidigt, som regeringen vill göra, sätter
              in instrumenten och visar en tydlig viljeinriktning för att se
              och upptäcka barnet tidigt, fru talman, kallar Rossana Dinamarca
              det för att hämma barnet. Hur kan man komma till en sådan slutsats?
            </seg>
          </u>
          <u xml:id="i-39e8d07afb762967-686" prev="i-39e8d07afb762967-677" who="Q4982955">
            <seg>
              Titta på socialtjänsten! Vi tvingar inte människor till socialtjänsten
              i dag. Bara när det handlar om lagen om vård, som är tvingande,
              gör vi det men inte annars. Men där är det viktigt att tidigt
              se och upptäcka barnet som far illa. Där gör man det man säger
              är viktigt. Vi har en lag som säger att det är viktigt? Varför?
              Jo, för att tidigt ge stöd.
            </seg>
          </u>
          <u xml:id="i-39e8d07afb762967-687" prev="i-39e8d07afb762967-677" who="Q4982955">
            <seg>
              Vänsterpartiets och Socialdemokraternas politik landar i att
              vi inte ska se dem, utan vi låter det gå och så ser vi hur det
              går. För mig är det helt obegripligt.
            </seg>
          </u>
          <u xml:id="i-39e8d07afb762967-688" prev="i-39e8d07afb762967-677" who="Q4982955">
            <seg>
              Nej, vi i Allians för Sverige, Kristdemokraterna tillsammans
              med övriga i regeringen, ser det som oerhört viktigt. Se till
              att vi tidigt sätter in de resurser som behövs!
            </seg>
          </u>
          <u xml:id="i-39e8d07afb762967-689" prev="i-39e8d07afb762967-677" who="Q4982955">
            <seg>
              Vi har i dag en skola som ger många barn en bra utbildning. Vi
              har lärare som gör ett helt fantastiskt arbete. Vi har nyfikna
              barn, och de måste gå till skolan vi har en skollag och där har
              de rätt att få något. Men vi ska inte fokusera politiken på det
              som fungerar, utan vi ska ha en politik där vi vågar se det som
              inte fungerar och där sätta in kraften och de politiska musklerna,
              och vi ska visa det genom att avsätta pengar till det.
            </seg>
          </u>
          <u xml:id="i-39e8d07afb762967-690" prev="i-39e8d07afb762967-677" who="Q4982955">
            <seg>
              Jag tycker fortfarande att det är oerhört förvånande att den
              tidigare regeringen tillsammans med Vänstern och Miljöpartiet
              fortsätter att hävda: Låt oss inte se det här. Vi tar mer av det
              som inte fungerar. Vi låtsas som att allt är bra.
            </seg>
          </u>
          <u xml:id="i-39e8d07afb762967-691" prev="i-39e8d07afb762967-677" who="Q4982955">
            <seg>
              Jag har ännu inte hört något förslag från Ibrahim Baylan om hur
              han ska komma till rätta med de elever vi får fokusera på dem
              som går ut skolan utan att ha fått de kunskaper som de har rätt
              till. De har rätt till det.
            </seg>
          </u>
          <u xml:id="i-39e8d07afb762967-692" prev="i-39e8d07afb762967-677" who="Q4982955">
            <seg>
              När det gäller arbetsro i skolan, att få leva i en vardag där
              du slipper kränkande behandling, där du slipper uppleva mobbning
              och där du inte har rätt att mobba någon annan, måste den nya
              regeringen ta krafttag. Jag sällar mig till Moderaterna och säger
              att jag och Kristdemokraterna kommer att driva på i den här frågan,
              för den är oerhört viktig. Utan arbetsro är det här fullständigt
              omöjligt.
            </seg>
          </u>
          <u xml:id="i-39e8d07afb762967-693" prev="i-39e8d07afb762967-677" who="Q4982955">
            <seg>
              Fru talman! Jag har för länge sedan gått ifrån det anförande
              som jag hade planerat. När man är den sista talaren på ett område
              är det väldigt viktigt att hålla sig till den aktuella debatt
              som pågår, och det är min ambition att göra det.
            </seg>
          </u>
          <u xml:id="i-39e8d07afb762967-694" prev="i-39e8d07afb762967-677" who="Q4982955">
            <seg>
              Jag vill bara säga att vi vet att det har kommit en arbetsmiljöutredning
              som har tittat på arbetsmiljölagen och bland annat tagit upp frågan
              om skolan och förskolan ska inkluderas i arbetsmiljölagen. Jag
              har tidigare förfäktat, och har fortfarande den uppfattningen,
              att den bör inkluderas i arbetsmiljölagen. Utredningen kom tyvärr
              inte fram till detta, vilket jag tyckte var väldigt synd, därför
              att jag tror att det skulle vara av värde. Men det är frågor som
              vi får ta med oss och titta på, för att se om det är en möjlig
              och bra väg att gå.
            </seg>
          </u>
          <u xml:id="i-39e8d07afb762967-695" prev="i-39e8d07afb762967-677" who="Q4982955">
            <seg>
              Min kamrat Eva Johnsson i mitt parti Kristdemokraterna kommer
              att prata om högre utbildning och forskning, men jag vill ändå
              säga att det är oerhört många bra insatser som regeringen nu tar
              fram när det gäller skolfrågorna.
            </seg>
          </u>
          <u xml:id="i-39e8d07afb762967-696" prev="i-39e8d07afb762967-677" who="Q4982955">
            <seg>
              Jag vill också särskilt peka på frågan om att utöka heltidsstuderandeplatserna
              i läkarutbildningen. Det är en fråga som har hängt med mig länge.
              När jag kom till riksdagen 1998 uppbackades jag mycket av socialdemokrater
              och andra partier, inte minst hemma i Umeå, som drev på det här:
              Det här måste ni se till att vi får! Det tog lite tid, men vi
              fick en bra början förra mandatperioden. Nu utökar vi detta ytterligare.
              Jag tycker att det är mycket bra. Några av de här platserna kommer
              också att finnas i Umeå, min hemstad.
            </seg>
          </u>
          <u xml:id="i-39e8d07afb762967-697" prev="i-39e8d07afb762967-677" who="Q4982955">
            <seg>
              Innan jag avslutar, fru talman, måste jag få notera att förre
              skolministern Ibrahim Baylan i ett replikskifte oerhört väl undvek
              att kommentera sina egna partikamraters uppfattning i Umeå när
              det gäller de öronmärkta pengarna till förskollärare. Jag har
              varit förtroendevald i Umeå kommunfullmäktige under många år och
              har själv deltagit i den debatten oändligt många gånger, och jag
              vet vad Ibrahim Baylans partikamrater tycker om att riksdag och
              regering bestämmer att de här pengarna ska användas till just
              detta. Samtidigt har man själv egna idéer om hur de ska användas
              på ett mycket bra sätt för att förstärka skolan, men på andra
              sätt. Ibrahim Baylan skiljer sig här från sina partivänner, och
              det är intressant att han inte valde att svara på detta i en replik.
            </seg>
          </u>
          <u xml:id="i-39e8d07afb762967-698" prev="i-39e8d07afb762967-677" who="Q4982955">
            <seg>
              Fru talman! Jag yrkar bifall till hela förslaget i betänkandet.
            </seg>
          </u>
          <note type="speaker">
            Anf. 119 IBRAHIM BAYLAN (s) replik:
          </note>
          <u xml:id="i-39e8d07afb762967-699" next="i-39e8d07afb762967-703" who="Q3055916">
            <seg>
              Fru talman! Jag hade tänkt stå över, men nu kom det så många
              direkta frågor. Anledningen till att jag avstod från att kommentera
              vad Rönnholm i Umeå tyckte om detta var att vi inte har någon
              Rönnholm i Umeå. Det vet Gunilla Tjernberg också. Möjligtvis menade
              Margareta Pålsson i det fallet Rönnmark, kommunalrådet i Umeå,
              men det är en helt annan sak.
            </seg>
          </u>
          <u xml:id="i-39e8d07afb762967-700" prev="i-39e8d07afb762967-699" who="Q3055916">
            <seg>
              Jag måste säga att jag blir väldigt förvånad både över Margareta
              Pålssons inlägg och nu också över Gunilla Tjernbergs. Det verkar
              nämligen vara så att det kommunala självstyret är värdefullt bara
              i vissa lägen. Nu har jag hört först Margareta Pålsson och sedan
              Gunilla Tjernberg prata om klokheten hos kommunpolitikerna. Jag
              har själv varit kommunpolitiker i tio år. Vi har till och med
              suttit tillsammans i kommunfullmäktige i Umeå. Det vore mig därför
              fjärran att förolämpa någon kommunpolitiker, vare sig före detta
              eller nuvarande.
            </seg>
          </u>
          <u xml:id="i-39e8d07afb762967-701" prev="i-39e8d07afb762967-699" who="Q3055916">
            <seg>
              Jag måste dock konstatera att det verkar vara väldigt selektivt
              när den borgerliga alliansen tycker att kommunpolitikerna är kloka
              och när man inte gör det. När det handlar om fristående skolor
              och etablering av sådana ska inte kommunpolitikerna ha något inflytande,
              i alla fall inte något avgörande. När det handlar om förskolor
              och etablering av sådana har vi hittills haft en lagstiftning
              som möjliggjort alternativa driftsformer för förskolorna men ändå
              givit kommunpolitikerna ett visst avgörande. Detta har nu högeralliansen
              tagit bort, vilket man också argumenterar häftigt för i den budgetproposition
              som ligger framför oss. Där är inte kommunpolitikerna kloka.
            </seg>
          </u>
          <u xml:id="i-39e8d07afb762967-702" prev="i-39e8d07afb762967-699" who="Q3055916">
            <seg>
              Det är samma sak när det handlar om finansieringen av skolan.
              I det dokument som högeralliansen har kommit överens om argumenterar
              både Folkpartiet och Moderaterna för att förstatliga denna. Där
              är kommunpolitikernas klokskap inte mycket värd.
            </seg>
          </u>
          <u xml:id="i-39e8d07afb762967-703" prev="i-39e8d07afb762967-699" who="Q3055916">
            <seg>
              Det blir lite tvetydigt, till och med lite hycklande, att då
              här i talarstolen, fru talman, börja prata om varför Socialdemokraterna
              är emot att man tar pengar som är destinerade till förskolan och
              skickar ut dem i något tomt intet som skulle kunna bli förskolan
              men också mycket annat.
            </seg>
          </u>
          <note type="speaker">
            Anf. 120 GUNILLA TJERNBERG (kd) replik:
          </note>
          <u xml:id="i-39e8d07afb762967-704" next="i-39e8d07afb762967-707" who="Q4982955">
            <seg>
              Fru talman! Jag får väl acceptera och respektera att Ibrahim
              Baylan i repliken valde att avstå från att svara på frågan kring
              öronmärkta pengar. Att det berodde på en namnförväxling kanske
              var något märkligt, men okej.
            </seg>
          </u>
          <u xml:id="i-39e8d07afb762967-705" prev="i-39e8d07afb762967-704" who="Q4982955">
            <seg>
              När det gäller frågor kring hur personal ska tillsättas ute i
              våra kommuner oavsett om det är inom hemtjänsten eller hemsjukvården,
              på ett servicehus, på ett gruppboende eller vid en skola är det
              självklart kommunerna som har det yttersta ansvaret och ska bestämma.
              Där råder det stor politisk enighet. Möjligtvis finns det någon
              på vänsterkanten som inte tycker att det är bra, men där tror
              jag att vi kan vara överens.
            </seg>
          </u>
          <u xml:id="i-39e8d07afb762967-706" prev="i-39e8d07afb762967-704" who="Q4982955">
            <seg>
              Sedan var det jätteintressant att frågan om fri etableringsrätt
              kom upp. Det är nämligen en sådan fråga som verkligen handlar
              om politisk ideologi. Ska staten bestämma precis allting i fråga
              om hur varje enskild människa ska utforma sitt liv, eller ska
              den enskilde ha mer möjlighet till det? Där har vi politiskt helt
              skilda uppfattningar, och det är självklart att den diskussionen
              ska föras i riksdagen. I den delen är det en politisk vilja det
              handlar om.
            </seg>
          </u>
          <u xml:id="i-39e8d07afb762967-707" prev="i-39e8d07afb762967-704" who="Q4982955">
            <seg>
              Sedan var det en tredje fråga som jag nu tyvärr inte kommer ihåg.
              Du får gärna upprepa den, för jag vill gärna svara på alla frågor.
            </seg>
          </u>
          <note type="speaker">
            Anf. 121 IBRAHIM BAYLAN (s) replik:
          </note>
          <u xml:id="i-39e8d07afb762967-708" next="i-39e8d07afb762967-711" who="Q3055916">
            <seg>
              Fru talman! Det var väldigt vänligt av Gunilla Tjernberg. För
              mig blir dock detta som sagt oerhört tvetydigt. I ena fallet ska
              man inte öronmärka pengar från staten vi pratar nu om resurser
              från staten som Sveriges riksdag tar beslut om för att anställa
              flera förskollärare eller flera lärare i grundskolan. När det
              däremot handlar om hur man ska organisera till exempel förskolan
              ska definitivt kommunerna inte ha något att säga till om. Då ska
              staten bestämma: Så här ska det gå till. Kommunpolitikerna, de
              som ansvarar för verksamheten, ska inte ha något att säga till
              om.
            </seg>
          </u>
          <u xml:id="i-39e8d07afb762967-709" prev="i-39e8d07afb762967-708" who="Q3055916">
            <seg>
              Sanningen är ju, Gunilla Tjernberg, att det har varit fullt möjligt
              att driva förskolor i alternativa driftsformer. Sanningen är att
              ca 17 % av Sveriges förskolor i dag drivs i andra former än den
              direkt kommunala driftsformen. Detta har man haft möjlighet att
              bestämma ute i kommunerna. Många har också gjort det, ofta väldigt
              förtjänstfullt.
            </seg>
          </u>
          <u xml:id="i-39e8d07afb762967-710" prev="i-39e8d07afb762967-708" who="Q3055916">
            <seg>
              Det ni både beskriver i den här budgeten och också tidigare har
              röstat igenom i riksdagen handlar om något helt annat, nämligen
              att vilken gruppering som helst utan någon egentlig kontroll eller
              ordentlig uppföljning ska kunna starta en förskola och få skattemedel
              för att driva den. Det innebär att vilken religiös sekt som helst
              i detta land nu kommer att kunna få den här rätten. Vi har till
              och med i tidningsartiklar sett beskrivet hur vissa grupper redan
              har satt i gång att planera i och med att denna möjlighet öppnats.
            </seg>
          </u>
          <u xml:id="i-39e8d07afb762967-711" prev="i-39e8d07afb762967-708" who="Q3055916">
            <seg>
              Jag tycker att alla barn har rätt att få en bra förskoleverksamhet
              och en bra skolgång, fri från indoktrinering och dessutom med
              något slags offentlig kontroll av verksamheten. Jag kan konstatera
              att vi här inte delar uppfattning, och det kan jag respektera.
              Men stå inte i talarstolen och sjung kommunpolitikernas lov när
              ni inte litar på dem i avgörande frågor som handlar om välfärdens
              kärna!
            </seg>
          </u>
          <note type="speaker">
            Anf. 122 GUNILLA TJERNBERG (kd) replik:
          </note>
          <u xml:id="i-39e8d07afb762967-712" next="i-39e8d07afb762967-713" who="Q4982955">
            <seg>
              Fru talman! Det är det jag gör. Jag litar verkligen på våra kommunpolitiker
              fullt ut. Det är det Kristdemokraterna och alliansen visar med
              det förslag vi lägger fram om de öronmärkta pengarna. Sedan har
              vi ju sett, både jag och Ibrahim och många andra, att det har
              varit oerhört problematiskt för kommuner som inte har kunnat använda
              de här pengarna därför att man inte uppfyller just de krav som
              ställs av staten. Då har man så att säga inte kunnat ta till sig
              pengarna, och i värsta fall har man blivit återbetalningsskyldig.
              Det har ställt till med väldigt många problem ute i kommunerna
              som jag inte tror att ni hade förutsett när ni lade fram det här
              förslaget. Vi har däremot en stor tilltro till kommunpolitikerna,
              och det är ett mycket viktigt besked här i kammaren.
            </seg>
          </u>
          <u xml:id="i-39e8d07afb762967-713" prev="i-39e8d07afb762967-712" who="Q4982955">
            <seg>
              När det sedan gäller friskolorna var det väldigt bra att det
              kom upp. Ibrahim Baylan säger att 17 % av våra skolor i dag drivs
              i annan form. Det tycker alltså inte Ibrahim Baylan är bra, fast
              det har skett under er regering. Kommunerna har bestämt så, men
              Ibrahim Baylan tycker inte att det är bra. Jag förordar tillsammans
              med alliansen möjligheten att i Sverige i dag låta alternativa
              anordnare bedriva allmän förskola, förskoleverksamhet och även
              skola. Tänk att ge den möjligheten! Det är förstås självklart
              att man ska leva efter och följa de lagar och förordningar som
              har beslutats i Sveriges riksdag. Där är jag väldigt tydlig. Allt
              annat är oacceptabelt. Men följer man dessa lagar tror jag att
              det är mycket bra med olika alternativ och med friskolor. Om det
              sedan är en religiös friskola eller en skola som till exempel
              drivs av en fackförening varför inte är det väl bra. Vi är ju
              olika vi människor, och det tycker jag att vi ska bejaka.
            </seg>
          </u>
          <note type="speaker">
            Anf. 123 Statsrådet JAN BJÖRKLUND (fp):
          </note>
          <u xml:id="i-39e8d07afb762967-714" next="i-39e8d07afb762967-741" who="Q911372">
            <seg>
              Fru talman! Jesper är 17 år gammal. Han har mycket stora svårigheter
              att läsa, och han kan definitivt inte skriva en text som är sammanhängande
              eller begriplig. Trots detta fick han betyget Godkänd i årskurs
              9 när han lämnade skolan för något år sedan. Han beskriver själv
              sin skolgång i en intervju i tidningen ICA-Kuriren. Att jag fick
              godkänt i svenska är komiskt, säger han. Han halkade efter redan
              i lågstadiet och blev en strulpelle som han säger, och vi förstår
              ungefär innebörden av det uttrycket. Han fortsätter: Jag slöade
              i tre år på högstadiet. Jag fick inte en läxa på hela tiden det
              du, Dinamarca och nian var som en fritidsgård. Men så reflekterar
              han: Det är ju sorgligt egentligen och inte alls komiskt att jag
              blev godkänd. Det är sorgligt. Det kunde ha varit bättre ordning.
              Det skulle inte ha varit så slappt. Varför var det inte någon
              som tog tag i min situation, undrar han. Nu är han sorgsen över
              allt han har missat, och han är mycket orolig för framtiden.
            </seg>
          </u>
          <u xml:id="i-39e8d07afb762967-715" prev="i-39e8d07afb762967-714" who="Q911372">
            <seg>
              Exemplet Jesper är inte påhittat. Det är ur verkligheten, och
              han är inte ensam.
            </seg>
          </u>
          <u xml:id="i-39e8d07afb762967-716" prev="i-39e8d07afb762967-714" who="Q911372">
            <seg>
              Socialdemokraterna har sin verklighetsbild klar. Det är borgerlig
              skolpolitik som skapar sortering och utslagning, medan socialdemokratisk
              skolpolitik skapar jämlikhet. Jag undrar om Jesper håller med
              om den beskrivningen.
            </seg>
          </u>
          <u xml:id="i-39e8d07afb762967-717" prev="i-39e8d07afb762967-714" who="Q911372">
            <seg>
              Det är inte lärarnas fel att det har blivit så här i Sverige.
              Det är inte skolans fel. Det är i stället effekterna av medvetna
              skolpolitiska beslut som har orsakat Jespers situation. För det
              första ansåg den förra regeringen att den stora hjälpinsatsen
              för elever med svårigheter ska ske på gymnasiets individuella
              program. Stödresurserna i skolan har under en längre tid flyttats
              från lågstadiet till gymnasiet.
            </seg>
          </u>
          <u xml:id="i-39e8d07afb762967-718" prev="i-39e8d07afb762967-714" who="Q911372">
            <seg>
              För det andra har den förra regeringen tagit bort utbildade speciallärare
              i grundskolan. De har ansett att förekomsten av speciallärare
              pekar ut vissa elever som sämre.
            </seg>
          </u>
          <u xml:id="i-39e8d07afb762967-719" prev="i-39e8d07afb762967-714" who="Q911372">
            <seg>
              För det tredje är den förra regeringen emot tidiga kunskapskontroller
              i grundskolan för att identifiera vilka elever som verkligen behöver
              tid och hjälp. De säger att prov skapar utslagning.
            </seg>
          </u>
          <u xml:id="i-39e8d07afb762967-720" prev="i-39e8d07afb762967-714" who="Q911372">
            <seg>
              Den fråga som nu måste resas är: Har Jesper hjälpts av socialdemokratisk
              skolpolitik? Har han blivit inkluderad?
            </seg>
          </u>
          <u xml:id="i-39e8d07afb762967-721" prev="i-39e8d07afb762967-714" who="Q911372">
            <seg>
              Vi vill skapa en skola där Jespers problem upptäcks i tid. Han
              ska inte behöva gå osedd genom skolan. Skolpolitiken ska garantera
              att Jesper får hjälp i tid. Skolpolitiken ska stödja lärarna i
              att upprätthålla trygghet och ordning så att Jesper får studiero.
              Jesper ska inte behöva slås ut. Han ska inte behöva sorteras bort.
              Det är dags, mina vänner, att avskaffa den svenska sorteringsskolan.
            </seg>
          </u>
          <u xml:id="i-39e8d07afb762967-722" prev="i-39e8d07afb762967-714" who="Q911372">
            <seg>
              Historiskt har det många gånger rått enighet om skolpolitiken
              i Sverige. Det skulle finnas tydliga incitament för förkovran,
              oavsett föräldrarnas ekonomiska förhållanden och sociala ursprung.
              Höga bildningsideal var viktiga. Den som var begåvad skulle få
              gå vidare oavsett social bakgrund och ekonomiska förutsättningar.
              Brist på förväntningar hemifrån skulle mötas med höga förväntningar
              i skolan. Klassresan skulle uppmuntras. Det var idealen en gång
              i den svenska utbildningspolitiken. Om det rådde det bred enighet
              i kammaren.
            </seg>
          </u>
          <u xml:id="i-39e8d07afb762967-723" prev="i-39e8d07afb762967-714" who="Q911372">
            <seg>
              Men med 1968 års vänstervåg kom perspektiven att förändras. I
              strävan efter jämlikhet slog den politiska pendeln fullständigt
              över. I stället för att göra det möjligt för alla att arbeta sig
              till studentexamen skulle jämlikhet uppnås genom att studentexamen
              avskaffades. Betygen skulle tas bort eftersom akademikerbarn historiskt
              hade haft högre betyg än arbetarklassens barn.
            </seg>
          </u>
          <u xml:id="i-39e8d07afb762967-724" prev="i-39e8d07afb762967-714" who="Q911372">
            <seg>
              Socialdemokraterna var så angelägna att undvika eliter att man
              avskaffade alla incitament till förkovran i skolan. Det man inte
              såg var att utan formella meriteringssystem skapas nya eliter,
              de som förstår koderna eller de som har rätt partibok.
            </seg>
          </u>
          <u xml:id="i-39e8d07afb762967-725" prev="i-39e8d07afb762967-714" who="Q911372">
            <seg>
              Varje vardag går mer än en miljon elever till skolan i Sverige.
              Många av dem har föräldrar som själva har akademisk bakgrund och
              är studieinriktade. De ställer höga krav på sina barn. De pushar.
              De läser läxor med barnen och sänder tydliga signaler att skolarbetet
              är viktigt och de accepterar inget slarv.
            </seg>
          </u>
          <u xml:id="i-39e8d07afb762967-726" prev="i-39e8d07afb762967-714" who="Q911372">
            <seg>
              Men det finns en annan grupp där det inte finns någon där hemma
              som ställer krav på studieresultat. Föräldrarna kanske själva
              misslyckades i skolan eller inte orkar ha tydliga förväntningar.
              Ingen frågar om senaste provet och ingen kollar upp läxorna.
            </seg>
          </u>
          <u xml:id="i-39e8d07afb762967-727" prev="i-39e8d07afb762967-714" who="Q911372">
            <seg>
              Det riktigt stora misstaget som svensk skolpolitik har gjort
              är att tro att man är snäll om man har låga förväntningar på de
              eleverna. Det är just den gruppen barn som är förlorarna i det
              socialdemokratiska skolsystemet. Det är barn som växer upp i hem
              utan studietraditioner, utan föräldrar som pushar på, men också
              utan en skolpolitik som pushar på.
            </seg>
          </u>
          <u xml:id="i-39e8d07afb762967-728" prev="i-39e8d07afb762967-714" who="Q911372">
            <seg>
              Om man ska lära sig att hoppa höjd är det naturligtvis trist
              att riva ribban. Men vilken slutsats ska man dra om en elev river
              ribban? Vår slutsats är att ge eleven mer träningstid och flera
              träningsinstruktörer. Vi ska visa att vi bryr oss, att vi engagerar
              oss och att vi har höga förväntningar, höga krav och ger mycket
              stöd och hjälp. Men Socialdemokraternas slutsats om en elev river
              ribban är att man ska avskaffa ribban.
            </seg>
          </u>
          <u xml:id="i-39e8d07afb762967-729" prev="i-39e8d07afb762967-714" who="Q911372">
            <seg>
              Att ställa krav i skolan, fru talman, är inte att vara elak mot
              barn. Att ställa krav är som sagt att bry sig om eleverna.
            </seg>
          </u>
          <u xml:id="i-39e8d07afb762967-730" prev="i-39e8d07afb762967-714" who="Q911372">
            <seg>
              Peter är 13 år gammal men hans utvecklingsnivå, både motoriskt
              och intelligensmässigt, motsvarar en bebis. Peter förflyttar sig
              genom att åla med kroppen. När han når fram till de upphängda
              mobilerna med olika leksaker känner han igen sig och ler. Ingenstans
              är det lättare att bli berörd av de orättvisor som naturen själv
              skapar än när man besöker en träningsavdelning i den svenska särskolan.
              Men ingenstans är det heller lättare att känna stolthet över ambitionerna
              i vårt svenska välfärdssamhälle.
            </seg>
          </u>
          <u xml:id="i-39e8d07afb762967-731" prev="i-39e8d07afb762967-714" who="Q911372">
            <seg>
              Särskolan är en skolform för barn med utvecklingsstörningar,
              med en egen läroplan och egna kunskapsmål anpassade efter varje
              elev. Men nu har Sveriges vänsterkartell fått för sig att förekomsten
              av en särskild särskola skapar segregation och att särskolans
              elever egentligen borde gå i vanliga grundskolor. De skulle då
              följa samma läroplan och ha samma betygskrav som alla elever i
              den vanliga skolan.
            </seg>
          </u>
          <u xml:id="i-39e8d07afb762967-732" prev="i-39e8d07afb762967-714" who="Q911372">
            <seg>
              I den statliga Carlbeckkommittén under den förra regeringen var
              målet tydligt. På sikt ska särskolan avskaffas som egen skolform.
              Det var därför Carlbeckkommittén en gång tillsattes.
            </seg>
          </u>
          <u xml:id="i-39e8d07afb762967-733" prev="i-39e8d07afb762967-714" who="Q911372">
            <seg>
              Ingenstans tycker jag att cynismen i den förra regeringens skolpolitik
              är större än när det kommer till de elever som har de verkligt
              största behoven av särskilt stöd och hjälp. Alla ska stöpas i
              samma form. Då kan man inte ta hänsyn till att några är utvecklingsstörda.
            </seg>
          </u>
          <u xml:id="i-39e8d07afb762967-734" prev="i-39e8d07afb762967-714" who="Q911372">
            <seg>
              Med förtvivlan har landets särskoleföräldrar och särskolepersonal
              reagerat.
            </seg>
          </u>
          <u xml:id="i-39e8d07afb762967-735" prev="i-39e8d07afb762967-714" who="Q911372">
            <seg>
              Låt mig vara tydlig på den här punkten. Särskolan i Sverige kommer
              att vara kvar. Peters skola kommer inte att läggas ned.
            </seg>
          </u>
          <u xml:id="i-39e8d07afb762967-736" prev="i-39e8d07afb762967-714" who="Q911372">
            <seg>
              Fru talman! Den 16 november förra året blev föräldrarna till
              en 14-årig pojke i Robertsfors uppringda på jobbet. Deras pojke
              hade blivit så svårt misshandlad i skolan av tre skolkamrater
              att han fick transporteras till sjukhus. De som misshandlade var
              tre grabbar som hade varit ett gäng i ett par år. Det hade gjort
              sig skyldiga till grov mobbning, trakasserier, hot mot lärare
              och elever, skadegörelse, att ha tänt eld i papperskorgar och
              grova kränkningar. Listan över deras förseelser är rätt lång.
            </seg>
          </u>
          <u xml:id="i-39e8d07afb762967-737" prev="i-39e8d07afb762967-714" who="Q911372">
            <seg>
              Andra skolbarn kände sig hotade, mobbade, trakasserade och blev
              slagna. Många av eleverna i klassen hade ont i magen för att gå
              till skolan för de här tre grabbarnas skull.
            </seg>
          </u>
          <u xml:id="i-39e8d07afb762967-738" prev="i-39e8d07afb762967-714" who="Q911372">
            <seg>
              Efter det akuta misshandelsfallet bestämmer skolan och kommunen
              att det nu inte fungerar att ha de här tre eleverna tillsammans.
              Man gör bedömningen att de måste skiljas åt. Grabbarna måste få
              mycket hjälp och stöd, men de måste skiljas åt. Kommunen bestämmer
              sig för att flytta de tre eleverna till var sin skola för att
              splittra upp gänget och sedan ge var och en stöd.
            </seg>
          </u>
          <u xml:id="i-39e8d07afb762967-739" prev="i-39e8d07afb762967-714" who="Q911372">
            <seg>
              Men beslutet överklagas, och den som överklagar får rätt. De
              elever som hade flyttats isär fick i stället flyttas tillbaka
              igen till samma gäng. Följden blev att de övriga eleverna i klassen
              började byta skola. Mobbarna fick rätt. Mobbningsoffren fick flytta
              på sig i stället.
            </seg>
          </u>
          <u xml:id="i-39e8d07afb762967-740" prev="i-39e8d07afb762967-714" who="Q911372">
            <seg>
              Det är inte Skolverkets fel att det blir så här i dess tillsynsbeslut.
              Det är den svenska skollagen som inte ger lärare, rektorer eller
              kommuner några som helst befogenheter att ingripa. Den nya regeringen
              kommer att ändra skollagen och förse skolväsendet med de befogenheter
              som behövs. Ingen, fru talman, ska behöva vara rädd för att gå
              till skolan.
            </seg>
          </u>
          <u xml:id="i-39e8d07afb762967-741" prev="i-39e8d07afb762967-714" who="Q911372">
            <seg>
              Fru talman! Jesper som inte får lära sig läsa, Peter som hotas
              av att kastas ut ur särskolan och eleverna i Robertsfors som inte
              vågar gå till skolan för att ett gäng slåss och mobbar det är
              för deras skull vi nu lägger om skolpolitiken i Sverige.
            </seg>
          </u>
          <note type="speaker">
            Anf. 124 IBRAHIM BAYLAN (s) replik:
          </note>
          <u xml:id="i-39e8d07afb762967-742" next="i-39e8d07afb762967-746" who="Q3055916">
            <seg>
              Fru talman! Det är viktigt att hålla sig till sanningen, statsrådet.
              Särskilt viktigt kanske det är just i den här kammaren.
            </seg>
          </u>
          <u xml:id="i-39e8d07afb762967-743" prev="i-39e8d07afb762967-742" who="Q3055916">
            <seg>
              Det är osant att den socialdemokratiska regeringen har föreslagit
              nedläggning av särskolan. Den förra socialdemokratiska regeringen
              lämnade till och med en särskoleskrivelse till riksdagen i våras
              där detta står klart och tydligt. Att stå i talarstolen här och
              skrämma upp de många barn som går i särskolan, de lärare som jobbar
              där och för den delen de föräldrar som har sina barn där på det
              viset är oanständigt.
            </seg>
          </u>
          <u xml:id="i-39e8d07afb762967-744" prev="i-39e8d07afb762967-742" who="Q3055916">
            <seg>
              Om vi nu skulle gå till själva debatten, fru talman. Det har
              gått hundra dagar sedan valet. Ni har hunnit lägga fram er första
              budget. Av både budgeten och de uttalanden och utspel som skolministern
              har gjort kan man konstatera att ett nytt epitet för Jan Björklund
              i stället borde vara stoppminister.
            </seg>
          </u>
          <u xml:id="i-39e8d07afb762967-745" prev="i-39e8d07afb762967-742" who="Q3055916">
            <seg>
              Det vi har sett av budgeten och de uttalanden som har gjorts
              är att det är stopp för flera förskollärare. Det är stopp för
              vissa elever till gymnasieskolan, stopp och förbättringar i gymnasieskolan,
              stopp för en modern lärlingsutbildning som skulle ha startat till
              nästa höst. Det är stopp av det statliga stödet till vuxenutbildningen
              och stopp av den fortsatta utbyggnaden av högskolan. Det är det
              de konkreta förslagen från Jan Björklund har handlat om. De har
              handlat om att stoppa saker.
            </seg>
          </u>
          <u xml:id="i-39e8d07afb762967-746" prev="i-39e8d07afb762967-742" who="Q3055916">
            <seg>
              När jag tittar i budgeten ser jag ju väldigt lite av ny politik.
              Det lilla av nytänkande som finns är övertagande av den socialdemokratiska
              skolpolitiken, det vill säga bekämpningen av segregationen, som
              ju är en stor fråga i den svenska skolan. Det var de åtgärder
              vi vidtog. Det är bra. Du ska ha en eloge för att du fullföljer
              det. Men något nytt har jag inte sett.
            </seg>
          </u>
          <note type="speaker">
            Anf. 125 Statsrådet JAN BJÖRKLUND (fp) replik:
          </note>
          <u xml:id="i-39e8d07afb762967-747" next="i-39e8d07afb762967-750" who="Q911372">
            <seg>
              Fru talman! Jag är kanske lite förvånad över Ibrahim Baylans
              approach i sitt inlägg. När han har attackerat de övriga borgerliga
              företrädarna har det bara varit för att skrämmas om vilket stort
              systemskifte som nu sker. Men i sin första replik till mig är
              anklagelsen att det händer ingenting. Det går inte riktigt ihop.
              Sanningen är väl att det är en väldig reformtakt på Utbildningsdepartementet
              med de förslag som nu håller på att läggas fram. Det är många
              områden som läggs om i svensk politik just nu, och jag tror att
              utbildningsväsendet är ett av dem där det är mest omläggningar
              på gång.
            </seg>
          </u>
          <u xml:id="i-39e8d07afb762967-748" prev="i-39e8d07afb762967-747" who="Q911372">
            <seg>
              En omläggning vi tänker genomföra, som är aviserad och som Ibrahim
              Baylan kringgick, är frågan om tidiga kontrollstationer i skolan.
              Jag skulle vilja återge vad Ibrahim Baylan sade i ett anförande
              vid partikongressen.
            </seg>
          </u>
          <u xml:id="i-39e8d07afb762967-749" prev="i-39e8d07afb762967-747" who="Q911372">
            <seg>
              Ibrahim Baylan sade till sina partivänner att utvecklingen i
              den svenska skolan går åt fel håll. Det traditionella svaret i
              partiet är att man vill satsa mer resurser, och man har gjort
              det. Utvecklingen går ändå åt fel håll. Ibrahim Baylan sade att
              det handlade om arbetarklassens barn. Det är de som går genom
              skolan utan att få nödvändiga kunskaper. Vi måste upptäcka dem
              på ett tidigare stadium. Därför är det oerhört viktigt att införa
              nationella prov i årskurs 3, sade Ibrahim Baylan.
            </seg>
          </u>
          <u xml:id="i-39e8d07afb762967-750" prev="i-39e8d07afb762967-747" who="Q911372">
            <seg>
              Tänk vad glad Ibrahim Baylan måste vara nu när vi kan genomföra
              detta. När vi lägger fram förslaget om nationella prov i årskurs
              3 till kammaren under våren, kommer Ibrahim Baylan att rösta på
              det sätt som han själv är övertygad om är bäst för de svenska
              skolbarnen eller inte?
            </seg>
          </u>
          <note type="speaker">
            Anf. 126 IBRAHIM BAYLAN (s) replik:
          </note>
          <u xml:id="i-39e8d07afb762967-751" next="i-39e8d07afb762967-755" who="Q3055916">
            <seg>
              Fru talman! Folkpartiets förtjusning för socialdemokratisk skolpolitik
              är vida omvittnad, så pass att man har velat ta del av den i förväg.
              Det är väl glädjande att se att skolministern också väljer att
              citera mig i budgetdebatten. Det är roligt att höra.
            </seg>
          </u>
          <u xml:id="i-39e8d07afb762967-752" prev="i-39e8d07afb762967-751" who="Q3055916">
            <seg>
              Av en ren slump råkade Folkpartiet någon vecka innan valet sätta
              in en presskonferens. Av en ren slump råkade den hamna dagen innan
              vi skulle presentera vår skolrapport.
            </seg>
          </u>
          <u xml:id="i-39e8d07afb762967-753" prev="i-39e8d07afb762967-751" who="Q3055916">
            <seg>
              I denna skolrapport kan vi se jag har den med mig vad Folkpartiet
              lovar väljarna att göra de första hundra dagarna om partiet vinner
              valet och hamnar i regeringen. Nu har Jan Björklund och Lars Leijonborg
              hamnat på Utbildningsdepartementet och har möjlighet att fullständigt
              ta hand om den svenska utbildningspolitiken och regeringspolitiken.
              I detta dokument står ett antal intressanta saker. Det är detaljerat
              beskrivet vad Folkpartiet lovar att göra om man får möjlighet
              att sitta i regeringen. Det finns många saker väldigt lite av
              detta är genomfört.
            </seg>
          </u>
          <u xml:id="i-39e8d07afb762967-754" prev="i-39e8d07afb762967-751" who="Q3055916">
            <seg>
              Jag vill passa på och fråga skolministern när vi har inte sett
              något nu den satsning på 500 miljoner ni lovade dem i lägre åldrar
              som har läs- och skrivsvårigheter ska komma. Hittills är det bara
              ett stort svek. Det finns inget i budgeten. Har man varit så detaljerad
              och utfäst sådana löften förtjänar väljarna att få veta om pengarna
              inte ska komma nu när de ska komma. Ni lovade att det skulle fattas
              regeringsbeslut om detta i oktober. Hittills har vi inget sett,
              skolministern.
            </seg>
          </u>
          <u xml:id="i-39e8d07afb762967-755" prev="i-39e8d07afb762967-751" who="Q3055916">
            <seg>
              Jan Björklund vänder och vrider på orden och hävdar att jag säger
              att ingenting har gjorts. Visst har ni gjort saker, men det handlar
              framför allt om stopp och back. Ingenting nytt. Det handlar om
              att backa förskolan till vårdnadsbidrag. Det handlar om att göra
              den gemensamma grundskolan till flick- och pojkskola, elitsatsningar
              med mera. Den moderna gymnasieskolan ska delas på tre. Det är
              med andra ord ganska omodern politik.
            </seg>
          </u>
          <note type="speaker">
            Anf. 127 Statsrådet JAN BJÖRKLUND (fp) replik:
          </note>
          <u xml:id="i-39e8d07afb762967-756" next="i-39e8d07afb762967-758" who="Q911372">
            <seg>
              Fru talman! Jag vet inte varför man ska ha dessa debatter om
              det inte är meningen att man ska svara på varandras frågor. Jag
              svarade på frågan om varför vi gör så lite. Jag räknade upp några
              saker. Nu heter det att vi gör jättemycket. Okej.
            </seg>
          </u>
          <u xml:id="i-39e8d07afb762967-757" prev="i-39e8d07afb762967-756" who="Q911372">
            <seg>
              Det är riktigt att vi är fyra partier. Folkpartiet har varit
              överens om mycket, men inte allt. Ni var inte överens om någonting
              i valrörelsen. Det finns punkter i Folkpartiets program som inte
              fanns med i den första budgeten. Det medger jag. Dock kommer huvuddelen
              av punkterna i programmet att vara genomförda när hundra dagar
              har gått i januari. Men det finns några punkter som kanske inte
              är med där. Så kan det vara när man gör kompromisser.
            </seg>
          </u>
          <u xml:id="i-39e8d07afb762967-758" prev="i-39e8d07afb762967-756" who="Q911372">
            <seg>
              Nu hade jag en fråga till Ibrahim Baylan, som jag tror att många
              är intresserade av. Nu när jag får möjlighet att lägga fram det
              förslag som du så kraftigt argumenterade för, nationella prov
              i årskurs 3, just för att det är bra för arbetarklassens barn,
              just för att det är bra att fånga upp barn tidigt, hur kommer
              du då att rösta?
            </seg>
          </u>
          <note type="speaker">
            Anf. 128 TREDJE VICE TALMANNEN:
          </note>
          <u xml:id="i-39e8d07afb762967-759" who="unknown">
            <seg>
              Jag medger ytterligare en replik från Ibrahim Baylan eftersom
              det ställdes en rak fråga.
            </seg>
          </u>
          <note type="speaker">
            Anf. 129 IBRAHIM BAYLAN (s) replik:
          </note>
          <u xml:id="i-39e8d07afb762967-760" who="Q3055916">
            <seg>
              Fru talman! Det beror helt på hur ett sådant förslag är utformat.
              Om det är i syfte att sortera, kategorisera, elever som det ska
              vara nationella prov i årskurs 3, vilket tyvärr man kan skönja
              av den bild som Jan Björklund och högeralliansen målar av den
              svenska skolan, blir det oerhört svårt att stödja en sådan politik.
            </seg>
          </u>
          <note type="speaker">
            Anf. 130 ROSSANA DINAMARCA (v) replik:
          </note>
          <u xml:id="i-39e8d07afb762967-761" next="i-39e8d07afb762967-765" who="Q4944866">
            <seg>
              Fru talman! Skolministern tog upp tre olika fall i sitt anförande.
            </seg>
          </u>
          <u xml:id="i-39e8d07afb762967-762" prev="i-39e8d07afb762967-761" who="Q4944866">
            <seg>
              Först berättade skolministern om Jesper som inte har fått en
              läxa. De lärare som jag har träffat och de skolor jag har besökt
              där man har använt sig av arbetssättet att se till att läxor och
              arbetsuppgifter görs i skolan med stöd av lärare har därmed löst
              ett av de problem Björklund har nämnt vid ett annat tillfälle,
              nämligen skillnaden i studieresultaten mellan pojkar och flickor.
              Det läxfria arbetssättet har fångat upp pojkarna och deras resultat
              har förbättrats. Det du, Björklund!
            </seg>
          </u>
          <u xml:id="i-39e8d07afb762967-763" prev="i-39e8d07afb762967-761" who="Q4944866">
            <seg>
              Det andra skolministern ofta hänvisar till är lärarnas befogenheter.
              Det spelar nästan ingen roll vilken fråga man pratar om så ska
              lärarnas befogenheter lösa allt i skolan jämställdhet eller mobbning.
              Det finns en lag om förbud mot diskriminering och annan kränkande
              behandling. Vad är det för typ av befogenheter lärarna behöver
              utöver den lag vi i dag har?
            </seg>
          </u>
          <u xml:id="i-39e8d07afb762967-764" prev="i-39e8d07afb762967-761" who="Q4944866">
            <seg>
              Det tredje handlade om särskolan. Där måste vi komma ihåg att
              det finns olika grader av intellektuella funktionshinder. Vi får
              inte glömma bort att det finns de elever som i dag går i särskolan
              som faktiskt vill bli inkluderade. Men sedan finns det naturligtvis
              de som är på en mycket lägre nivå. För dem kommer särskolan fortfarande
              att finnas kvar.
            </seg>
          </u>
          <u xml:id="i-39e8d07afb762967-765" prev="i-39e8d07afb762967-761" who="Q4944866">
            <seg>
              Jag saknar dock ett fall. Det handlar om Tove som på grund av
              rädsla för sexuella trakasserier begränsar sitt liv genom att
              inte gå ut på kvällen. Hur ska ni göra för att bryta könsmaktsordningen
              och könsrollerna i skolan?
            </seg>
          </u>
          <note type="speaker">
            Anf. 131 Statsrådet JAN BJÖRKLUND (fp) replik:
          </note>
          <u xml:id="i-39e8d07afb762967-766" next="i-39e8d07afb762967-768" who="Q911372">
            <seg>
              Fru talman! Det är en sak jag vill utveckla i resonemang med
              Vänsterpartiet, nämligen hur man med hjälp av skolan kan bidra
              till att överbrygga klassklyftor.
            </seg>
          </u>
          <u xml:id="i-39e8d07afb762967-767" prev="i-39e8d07afb762967-766" who="Q911372">
            <seg>
              Sverige är det land i världen som börjar absolut senast med betyg.
              Det finns något land till som börjar lika sent som vi, men ingen
              börjar senare. Nästan alla börjar tidigare. Vi är det land i världen
              som har det absolut minsta antalet steg i betygsskalan. Vi är
              det land som har de absolut minsta förekomsterna av nationella
              gemensamma kunskapskontroller i varje fall av jämförbara länder
              i grundskolan. Vi är också det land i den utvecklade delen av
              världen där eleverna lägger allra minst tid varje vecka på skolarbete
              lektioner och läxor tillsammans. Ändå har klassklyftorna inte
              överbryggats utan de ökar.
            </seg>
          </u>
          <u xml:id="i-39e8d07afb762967-768" prev="i-39e8d07afb762967-766" who="Q911372">
            <seg>
              Vad är då Vänsterpartiets recept på detta? Jo, more of the same
              . Det är ännu färre läxor. De ska förbjudas. Ta bort betygen.
              Ambitionsnivån ska sänkas ytterligare. Men om den politik som
              har förts bara ökar klassklyftorna hur kan ännu mer av samma politik
              minska klassklyftorna? Är det inte något som Vänsterpartiet borde
              fundera över? Mot bakgrund av den analys som kan göras av verkligheten
              och resultaten av den politik som har förts, hur kan ännu mer
              av samma sak vara lösningen?
            </seg>
          </u>
          <note type="speaker">
            Anf. 132 ROSSANA DINAMARCA (v) replik:
          </note>
          <u xml:id="i-39e8d07afb762967-769" next="i-39e8d07afb762967-771" who="Q4944866">
            <seg>
              Fru talman! Jag noterade att Björklund inte svarade alls på frågan
              om jämställdheten i skolan. Hur kommer regeringen att göra? Snälla!
              Kom inte med argumentet om utökade befogenheter för lärarna. Det
              måste finnas andra förslag och idéer om hur man faktiskt ökar
              jämställdheten inte bara i skolan utan också i samhället men skolan
              spelar faktiskt en stor och viktig roll.
            </seg>
          </u>
          <u xml:id="i-39e8d07afb762967-770" prev="i-39e8d07afb762967-769" who="Q4944866">
            <seg>
              Vänsterpartiet har, återigen, aldrig sagt att läxor ska förbjudas.
              Men det spelar ingen roll. Du sade själv i talarstolen att vissa
              barn kommer hem till föräldrar som kanske inte frågar om det finns
              några läxor, som inte engagerar sig i sina barn. Ska vi strunta
              i dem? Tror Björklund på allvar att om vi skickar med tio läxor
              hem blir eleven duktigare? Eller handlar det om att man genom
              ett arbetssätt i skolan faktiskt ser till att läxorna och andra
              arbetsuppgifter görs i skolan med den kompetens som finns bland
              lärare och med det stöd man kan få i skolan?
            </seg>
          </u>
          <u xml:id="i-39e8d07afb762967-771" prev="i-39e8d07afb762967-769" who="Q4944866">
            <seg>
              Skolan ska vara kompensatorisk. Det ska inte bero på vilka hemförhållanden
              man har om man klarar kunskapsmålen i skolan eller inte.
            </seg>
          </u>
          <note type="speaker">
            Anf. 133 Statsrådet JAN BJÖRKLUND (fp) replik:
          </note>
          <u xml:id="i-39e8d07afb762967-772" next="i-39e8d07afb762967-776" who="Q911372">
            <seg>
              Fru talman! När det gäller den målsättningen är vi ju överens.
              Jag tror att alla i kammaren här är överens om att skolan ska
              vara kompensatorisk. Om vi inte trodde det så hade vi inte behövt
              ha någon skola. Jag tror att de som har gott om pengar och som
              är om sig och kring sig skulle se till att deras ungar gick i
              privatskolor ändå. Så var det ju på 1700-talet. Den allmänna skolan
              finns ju för att den ska vara kompensatorisk. Det är ju därför
              vi har den.
            </seg>
          </u>
          <u xml:id="i-39e8d07afb762967-773" prev="i-39e8d07afb762967-772" who="Q911372">
            <seg>
              Men då är frågan: Hur är den bäst kompensatorisk? Ska vi ha låga
              krav, låga ambitioner och låga förväntningar, eller ska vi ha
              höga krav, höga ambitioner och höga förväntningar? Jag tror på
              det senare.
            </seg>
          </u>
          <u xml:id="i-39e8d07afb762967-774" prev="i-39e8d07afb762967-772" who="Q911372">
            <seg>
              Föräldrar som själva har en akademisk bakgrund, som är engagerade
              i studier, som tycker att studier är viktigt och som själva kan
              engagera sig i studier och förstår naturvetenskap på gymnasienivå
              därför att de själva har gått där och studerat och tycker att
              det är viktigt och intressant de föräldrarna kommer ju i den läxfria
              skolan att se till att deras ungar ägnar sig åt intellektuellt
              arbete på fritiden. Det är ju de andra föräldrarnas barn som blir
              loser det är de som blir förlorare.
            </seg>
          </u>
          <u xml:id="i-39e8d07afb762967-775" prev="i-39e8d07afb762967-772" who="Q911372">
            <seg>
              Det är klart att man kan säga så här: Förekomsten av läxor ökar
              ojämlikheten i samhället. Det mest jämlika är ju om man avskaffar
              hela skolan då lär sig ingen någonting. Det blir otroligt jämlikt,
              men det löser ju inga problem för framtiden.
            </seg>
          </u>
          <u xml:id="i-39e8d07afb762967-776" prev="i-39e8d07afb762967-772" who="Q911372">
            <seg>
              Det är ju detta som är själva kvintessensen. Vi är överens om
              målen, men vi har två fullständigt olika vägar att nå dit. Vi
              i alliansen ser att sänkta krav och sänkta ambitioner har ökat
              klassklyftorna i svenskt skolväsende. Vi vill gå den motsatta
              vägen.
            </seg>
          </u>
          <note type="speaker">
            Anf. 134 MATS PERTOFT (mp) replik:
          </note>
          <u xml:id="i-39e8d07afb762967-777" next="i-39e8d07afb762967-779" who="Q6043976">
            <seg>
              Fru talman! Skolminister Björklund talar om att ställa krav är
              att bry sig, och det är väl någonting som alla kan vara totalt
              överens om. Att inte ställa krav är ju verkligen att inte bry
              sig. Oftast betyder det att gå och gömma sig. Särskilt om man
              har stått inför en klass så vet man att det inte hjälper att säga
              att de inte ska lära sig någonting. Man blir inte populär, och
              det är inte särskilt vettigt.
            </seg>
          </u>
          <u xml:id="i-39e8d07afb762967-778" prev="i-39e8d07afb762967-777" who="Q6043976">
            <seg>
              Men frågan är: Är det verkligen more of the same som det handlar
              om? Det är ju inte så att svenska skolan saknar prov, nationella
              prov och utvärderingar. Vi har ganska mycket av den varan. Det
              är ju inte någon som i dag inte frågar efter läxorna som när barnet
              framöver kommer hem kommer att säga: Var du med på nationella
              provet i dag?
            </seg>
          </u>
          <u xml:id="i-39e8d07afb762967-779" prev="i-39e8d07afb762967-777" who="Q6043976">
            <seg>
              Frågan är: Är det riksdagen eller lärarna som ska göra jobbet?
              Jag är helt överens om att vi behöver en ny skollag, men frågan
              är om vi behöver så mycket exakt more of the same . Jag tror att
              vi behöver mer tydliga regler för lärare och även möjligheter
              för elever, men vi behöver inte tidigarelägga nationella prov
              snarare diagnostiska prov. Lärarna vet ofta var barnen står, annars
              brukar det inte vara så särskilt bra lärare, och då bör man hitta
              bättre. Det handlar snarare om att man ska skapa möjligheter för
              de här barnen, inte låsa in dem i olika fållor. Man ska skapa
              möjligheterna för professionen att utföra sitt arbete. Jag är
              rädd att skolministern vill detaljstyra lärarna.
            </seg>
          </u>
          <note type="speaker">
            Anf. 135 Statsrådet JAN BJÖRKLUND (fp) replik:
          </note>
          <u xml:id="i-39e8d07afb762967-780" next="i-39e8d07afb762967-782" who="Q911372">
            <seg>
              Fru talman! Jag ska gärna säga att jag tycker att Miljöpartiet
              och Mats Pertoft ofta har ett mycket intressant decentralistiskt
              perspektiv på hur skolan ska styras. Jag tycker att det är en
              utmaning att fundera över de argument som kommer fram. Det är
              det verkligen. I den här regeringen har vi ett öppet sinnelag
              mot alla som vi kan hitta värderingar hos som gör att vi kan se
              på olika lösningar för framtiden. Det vill jag understryka.
            </seg>
          </u>
          <u xml:id="i-39e8d07afb762967-781" prev="i-39e8d07afb762967-780" who="Q911372">
            <seg>
              Men det är ändå ett par frågor som inställer sig. Regelstyrning,
              som man hade tidigare, det vill ingen ha. Om vi sätter regelstyrning
              mot målstyrning så vill ingen ha regelstyrning tillbaka. Och Mats
              Pertoft tycker att även de regler som finns ska bort. Men då måste
              man ju fundera på hur målstyrningen ska se ut. Det är då jag blir
              så bekymrad, därför att Miljöpartiet vill ju avskaffa alla system
              för utvärdering. Men målstyrning kan ju inte bara vara att man
              ska rabbla upp 500 mål i läroplanen, utan målstyrningens djupare
              innebörd är ju egentligen att man utvärderar resultaten kontinuerligt.
              Det är ju det som är innebörden i målstyrning.
            </seg>
          </u>
          <u xml:id="i-39e8d07afb762967-782" prev="i-39e8d07afb762967-780" who="Q911372">
            <seg>
              Ni är fullständigt emot regelstyrning, det har jag förstått,
              men hur ska målstyrningen fungera om man aldrig utvärderar något?
              Och den viktigaste utvärderingen måste ju vara av skolans kunskapsmål
              om eleverna har lärt sig olika saker. Nationella prov och nationella
              betygssystem är ju de viktigaste nationella utvärderingsinstrumenten
              vi har, men dem vill ni avskaffa. Hur ska er målstyrning alltså
              fungera när ni inte utvärderar något?
            </seg>
          </u>
          <note type="speaker">
            Anf. 136 MATS PERTOFT (mp) replik:
          </note>
          <u xml:id="i-39e8d07afb762967-783" next="i-39e8d07afb762967-784" who="Q6043976">
            <seg>
              Fru talman! Att Miljöpartiet har några förslag på att avskaffa
              alla utvärderingsinstrument som vi har i dag är nytt för mig,
              men kanske har Björklund läst noggrannare än jag.
            </seg>
          </u>
          <u xml:id="i-39e8d07afb762967-784" prev="i-39e8d07afb762967-783" who="Q6043976">
            <seg>
              Vi vill däremot inte skapa de tidigare delarna. Vi ser, som jag
              har varit inne på tidigare i dag i mina anföranden, att det här
              inte är en utveckling som fungerar med barnen, eleverna och studenterna
              i dag om det gäller att tro att alla barn i samma ålder har samma
              kunskapsnivå i dag. Det är ju beträffande den biten vi har annorlunda
              syn. Vi ser att individualiseringen i skolan och i samhället går
              så snabbt i en riktning att vi inte längre kan räkna med att alla
              kan allting samtidigt. Därför behöver vi mer diagnostiskt material.
              Vi behöver utvärdering. Vi är helt överens om utvärderingarna.
              Men vi behöver en annorlunda utvärdering än den som skolministern
              föreslår som utgår ifrån att alla människor är lika samtidigt,
              vilket jag tycker är ett konstigt synsätt hos en liberal skolminister.
              Det handlar ju om att se människornas mångfald och olikheter och
              att ge våra lärare verktyg att motsvara denna olikhet hos eleverna
              inte tro att man ska skära alla efter samma mall. Det är det jag
              reagerar på. Vi ska visst ha utvärdering, men vi ska ha ett modernt
              utvärderingsinstrument som motsvarar individualiseringsprocessen.
            </seg>
          </u>
          <note type="speaker">
            Anf. 137 Statsrådet JAN BJÖRKLUND (fp) replik:
          </note>
          <u xml:id="i-39e8d07afb762967-785" next="i-39e8d07afb762967-787" who="Q911372">
            <seg>
              Fru talman! Det är något som jag inte riktigt förstår i Miljöpartiets
              resonemang där. Att vi vill ha nationella prov i årskurs 3 betyder
              ju inte att vi tror att alla har nått samma utvecklingsnivå i
              årskurs 3. Då behövdes ju inte proven. Då visste vi ju redan svaret.
              Olika elever har naturligtvis nått olika långt. Provet är ju till
              för att identifiera dem som inte har nått tillräckligt långt för
              att just de ska få mer hjälp och stöd. Det är ju att erkänna att
              elever är olika. Det är ju därför vi vill ha de nationella proven,
              av samma orsak som min företrädare på posten ville ha proven,
              nämligen därför att man ska kunna identifiera de elever som behöver
              hjälp och stöd. Hade vi trott att alla var lika hade det ju inte
              behövts.
            </seg>
          </u>
          <u xml:id="i-39e8d07afb762967-786" prev="i-39e8d07afb762967-785" who="Q911372">
            <seg>
              Men vad händer om man bara har diagnostiska prov? Det finns ju
              en väldig skillnad mellan nationella prov och diagnostiska prov,
              som Mats Pertoft är mycket väl medveten om. Vi sätter upp ett
              mål som säger att eleverna ska ha nått till en viss nivå. Sedan
              kollar man av: Har eleven nått dit? Ja då har man nått målen.
              Har man inte nått målen utan ligger under och underkänns behöver
              man mera hjälp och stöd. Men med ett diagnostiskt prov finns det
              ju inget mål att utvärdera emot. Lilla Kalle har inte nått målen
              utan behöver hjälp det går ju inte att säga det, för det finns
              inga mål. Det är ju det som är skillnaden mellan nationella prov
              med tydliga mål i läroplanen eller diagnostiska prov. Vad är det
              man utvärderar emot? Det finns ju ingenting att jämföra med. Det
              finns ju inga mål att uppnå med tydliga kunskapskrav i Mats Pertofts
              läroplan. Det är ju det som är själva skillnaden.
            </seg>
          </u>
          <u xml:id="i-39e8d07afb762967-787" prev="i-39e8d07afb762967-785" who="Q911372">
            <seg>
              Vi tror att elever är olika. Just därför måste vi ha tydliga
              utvärderingar för att identifiera de elever som behöver hjälp
              och stöd i skolan.
            </seg>
          </u>
          <note type="speaker">
            Anf. 138 MARIE GRANLUND (s):
          </note>
          <u xml:id="i-39e8d07afb762967-788" next="i-39e8d07afb762967-806" who="Q3373324">
            <seg>
              Fru talman! Jag får börja med att beklaga att utbildningsministern
              inte heller denna gång har haft möjlighet, tid eller intresse
              att komma när utbildningspolitiken diskuteras här i kammaren.
            </seg>
          </u>
          <u xml:id="i-39e8d07afb762967-789" prev="i-39e8d07afb762967-788" who="Q3373324">
            <seg>
              Under förra mandatperioden reste utbildningsminister Lars Leijonborg
              i Indien och Kina och skrev en bok där. Han drog vissa slutsatser.
              Jag var också på en studieresa förra perioden i Indien, och jag
              drog också mycket lärdomar därifrån men drog inte riktigt samma
              slutsatser.
            </seg>
          </u>
          <u xml:id="i-39e8d07afb762967-790" prev="i-39e8d07afb762967-788" who="Q3373324">
            <seg>
              Jag var på en studieresa i Kerala i absolut sydligaste Indien.
              Vi träffade intellektuella där som var oerhört oroade och ledsna
              över globaliseringen. De sade till oss i den svenska delegationen:
              Ni vet inte vad som händer här. Nu håller textilindustrin på att
              flytta härifrån.
            </seg>
          </u>
          <u xml:id="i-39e8d07afb762967-791" prev="i-39e8d07afb762967-788" who="Q3373324">
            <seg>
              Då sade jag: Jo, vi vet precis vad som händer. Jag kommer från
              en stad, en jätteliten stad i sydligaste Sverige, som heter Malmö.
              En gång flyttade textilindustrin därifrån, och den flyttade faktiskt
              till er. Vi kunde inte lägga flera båtar på lager, utan vi fick
              faktiskt lägga ned flera av de svenska varven. Jag vet precis
              vad ni pratar om.
            </seg>
          </u>
          <u xml:id="i-39e8d07afb762967-792" prev="i-39e8d07afb762967-788" who="Q3373324">
            <seg>
              Då sade de: Men vad hände då i Sverige? Blev det massprotester,
              demonstrationer? Vad hände? Blev inte människorna arga?
            </seg>
          </u>
          <u xml:id="i-39e8d07afb762967-793" prev="i-39e8d07afb762967-788" who="Q3373324">
            <seg>
              Och då så sade vi: Jo, det är klart att människorna blev arga.
              Det är klart att människorna blev arga när de förlorade sina arbetskamrater,
              när de förlorade sitt dagliga arbete. Men i Sverige har vi flera
              olika system som gör det möjligt att faktiskt gå vidare även om
              det oundvikliga inträffar. Det handlar om en arbetslöshetsersättning
              som är värd namnet. Det handlar om arbetsmarknadsåtgärder, och
              det handlar om utbildning såväl på högskolan som i grundskolan
              och i vuxenutbildningen. Och det är det som jag tänkte fortsätta
              att prata om.
            </seg>
          </u>
          <u xml:id="i-39e8d07afb762967-794" prev="i-39e8d07afb762967-788" who="Q3373324">
            <seg>
              Sverige, fru talman, är ett litet extremt konkurrensutsatt land.
              Vi socialdemokrater valde tidigt vägen för en öppen ekonomi, och
              detta har bidragit till att vi i dag har en av världens mest konkurrenskraftiga
              industrier med hög produktivitet och högt förädlingsvärde per
              arbetad timme. Det har samtidigt skapat bra reallöner och en ekonomisk
              grund för det välfärdssamhälle, med offentlig sektor i världsklass
              och ett generellt trygghetssystem, som skapar förutsättningar
              för förnyelse och förändring.
            </seg>
          </u>
          <u xml:id="i-39e8d07afb762967-795" prev="i-39e8d07afb762967-788" who="Q3373324">
            <seg>
              Satsningar på utbildning, forskning och vuxenutbildning har därför
              varit en central del i Socialdemokraternas ekonomiska politik.
              Alla, inte bara några, måste få en grund för ett livslångt lärande.
              Högskolan har byggts ut för att matcha elevernas krav men också
              svenskt näringslivs efterfrågan. Och stora satsningar har gjorts
              på vuxenutbildning. Mycket av det här avbryts nu i och med den
              budget som den borgerliga regeringen för fram och som kommer att
              beslutas om någon timme här i riksdagen.
            </seg>
          </u>
          <u xml:id="i-39e8d07afb762967-796" prev="i-39e8d07afb762967-788" who="Q3373324">
            <seg>
              Utbyggnaden av högskolan stoppas nu, vilket innebär att andelen
              högskoleutbildade drastiskt kommer att minska till följd av de
              stora ungdomskullar som nu närmar sig högskoleåldern. Man kommer
              helt enkelt att ha en chans att gå på högskolan beroende på om
              man tillhör en stor barnkull eller inte. All form av vuxenutbildning,
              såväl inom utbildningsväsendet som i arbetsmarknadspolitiken,
              får nu utstå mycket kraftiga nedskärningar.
            </seg>
          </u>
          <u xml:id="i-39e8d07afb762967-797" prev="i-39e8d07afb762967-788" who="Q3373324">
            <seg>
              Fru talman! Denna stoppolitik på utbildningsområdet är djupt
              olycklig för Sverige och svenskt näringslivs konkurrenskraft.
              Men samtidigt är detta föga förvånande. Det här är i konsekvens
              med den nya ekonomiska strategi som de borgerliga nu har slagit
              in på. Jobbpolitiken visar sig vara en låglönepolitik.
            </seg>
          </u>
          <u xml:id="i-39e8d07afb762967-798" prev="i-39e8d07afb762967-788" who="Q3373324">
            <seg>
              Med den ekonomisk-politiska strategi som man nu har räcker det
              med att det är väldigt få som får högskoleutbildning. Med en sådan
              vision om var de nya jobben skapas behövs det ingen vuxenutbildning.
              Återvändsgränder i utbildningssystemet blir inget problem. Det
              räcker med piskan att tvinga de arbetslösa att ta låglönejobben.
            </seg>
          </u>
          <u xml:id="i-39e8d07afb762967-799" prev="i-39e8d07afb762967-788" who="Q3373324">
            <seg>
              Fru talman! Vi socialdemokrater har en helt annan utbildningssyn.
              Utbildning är central för personlig utveckling, enskilda människors
              livschanser och den framtida samhällsutvecklingen. Vi vill avsätta
              1 % av bruttonationalprodukten till forskning. Vad de borgerliga
              nu gör är att de skär på både småföretagsforskningen och arbetslivsforskningen
              och minskar de totala resurserna till samhällets forskning. Vi
              vill fortsätta att bygga ut högskolan. Antalet som tar en forskarexamen
              har ökat med 75 % och är nu det högsta i världen. Vi vill fortsätta
              det här arbetet.
            </seg>
          </u>
          <u xml:id="i-39e8d07afb762967-800" prev="i-39e8d07afb762967-788" who="Q3373324">
            <seg>
              Sverige satsar mest på forskning och utveckling i Europa och
              ligger näst bäst till i världen. När Olof Palme en gång i tiden
              var utbildningsminister hade han som mål att 50 % skulle gå på
              gymnasieskolan. Det gäller faktiskt att sätta ribban högt. Vi
              vill att 50 % av en årskull ska gå vidare till högskolan. Det
              är oerhört viktigt, för Sverige är ett litet land, och vi har
              inte råd att inte ta hand om alla våra begåvningar.
            </seg>
          </u>
          <u xml:id="i-39e8d07afb762967-801" prev="i-39e8d07afb762967-788" who="Q3373324">
            <seg>
              Ungdomskullarna växer nu snabbt, och på mindre än tio år ökar
              antalet 20-åringar med över 30 %. Det motsvarar drygt 30 personer
              i varje årskull. Att inte bygga ut högskolan är att isolera Sverige
              internationellt, och vi kommer att bli det enda land i världen
              som aktivt minskar ungdomarnas utbildningsmöjligheter. Men Moderaterna
              har en lång tradition av att säga nej till satsningar på universitet
              och högskolor. I 30 års tid har man motsatt sig utbyggnaden av
              starka högskolor som ska finnas i alla delar av landet. De har
              röstat emot 18 stycken, nästan hälften, av landets lärosäten.
              Denna politik, fru talman, vänder vi oss väldigt mycket emot.
            </seg>
          </u>
          <u xml:id="i-39e8d07afb762967-802" prev="i-39e8d07afb762967-788" who="Q3373324">
            <seg>
              Till detta kommer att högskolan kommer att förändras på många
              olika sätt. Man kommer att slopa möjligheten att komma in på högskolan
              genom arbetslivserfarenhet och högskoleprov. Dessa människor stängs
              ute från högskolan för alltid. Allmänrepresentationen i styrelserna
              tas bort. Man kan ju undra om man från den borgerliga sidan tycker
              att det vore bra om Ericssons vd själv fick utse sin styrelse
              eller om kanske Scanias Östling skulle göra det.
            </seg>
          </u>
          <u xml:id="i-39e8d07afb762967-803" prev="i-39e8d07afb762967-788" who="Q3373324">
            <seg>
              Fru talman! Sedan har vi den kommunala vuxenutbildningen. De
              borgerliga har gång efter gång pratat om att Socialdemokraterna
              har dragit ned. Ja, det är riktigt att vi gjorde det. Men det
              sade vi redan från början när vi lanserade Kunskapslyftet. Det
              var en jättelik satsning som var en av de åtgärder som vi vidtog
              i och med det ekonomiska moras som vi hade att reda upp efter
              1994.
            </seg>
          </u>
          <u xml:id="i-39e8d07afb762967-804" prev="i-39e8d07afb762967-788" who="Q3373324">
            <seg>
              Vi vill inte dra ned den reguljära vuxenutbildningen med 600
              miljoner kronor som man nu gör. Vi tycker inte att kommunal vuxenutbildning
              är en arbetsmarknadsåtgärd. För oss handlar vuxenutbildning om
              så mycket mer. Det handlar om att faktiskt inte ha återvändsgrändens
              politik utan att man hela tiden ska kunna gå vidare.
            </seg>
          </u>
          <u xml:id="i-39e8d07afb762967-805" prev="i-39e8d07afb762967-788" who="Q3373324">
            <seg>
              Dessutom ändrar man bidragssystemet. Man tar bort viktningen
              av bidrag. Det innebär att man nu inte kommer att ta hänsyn till
              låg utbildning, arbetslöshet och invandrare som man har gjort
              tidigare. Min kommun Malmö förlorar otroligt på det här, medan
              Vellinge, som tidigare har angetts som exempel, kommer att vinna
              jättemycket. I Vellinge kan man använda de här pengarna till att
              bygga bryggor eller någonting annat. I Malmö har vi inte samma
              möjlighet på grund av den sociala struktur som vi har där.
            </seg>
          </u>
          <u xml:id="i-39e8d07afb762967-806" prev="i-39e8d07afb762967-788" who="Q3373324">
            <seg>
              Fru talman! Det är ett systemskifte på utbildningspolitikens
              område. Vi beklagar detta, och vi beklagar att utbildningsministern
              inte har haft möjlighet att närvara här i dag.
            </seg>
          </u>
          <note type="speaker">
            Anf. 139 EVA OLOFSSON (v):
          </note>
          <u xml:id="i-39e8d07afb762967-807" next="i-39e8d07afb762967-825" who="Q4970993">
            <seg>
              Fru talman! Jag kan fortsätta där Marie Granlund slutade, för
              Göteborg har samma struktur som Malmö. Vi har människor som är
              i stort behov av en vuxenutbildning för att komplettera utbildning,
              för att de har kommit från andra länder. En del har väldigt mycket
              utbildning med sig. Andra har väldigt lite utbildning med sig
              när de kommer till Sverige. Vi har många lågutbildade och relativt
              många arbetslösa.
            </seg>
          </u>
          <u xml:id="i-39e8d07afb762967-808" prev="i-39e8d07afb762967-807" who="Q4970993">
            <seg>
              Jag har svårt att förstå att viktningen av bidraget till vuxenutbildningen
              försvinner när man samtidigt i alliansens budgetproposition säger
              att det är viktigt att satsa på de människor som behöver stöd
              för att kunna komma ut på arbetsmarknaden. Det visar man ju inte
              i praktiken. Man tar bort viktningen, och man skär ned stödet
              till vuxenutbildningen. Det är klart att det kommer att drabba
              människor som behöver vuxenutbildningen för att byta linje i livet,
              människor som behöver vuxenutbildningen för att komplettera utbildning,
              människor som behöver vuxenutbildningen för att inte bli arbetslösa.
            </seg>
          </u>
          <u xml:id="i-39e8d07afb762967-809" prev="i-39e8d07afb762967-807" who="Q4970993">
            <seg>
              Man säger att det här är för styrande och omfattande. Men det
              är ju inte bara det att det hamnar i påsen väldigt snabbt, utan
              det är också mindre pengar som hamnar i påsen.
            </seg>
          </u>
          <u xml:id="i-39e8d07afb762967-810" prev="i-39e8d07afb762967-807" who="Q4970993">
            <seg>
              Man har också tagit bort anslagen till den uppsökande verksamheten,
              som handikapprörelsen, fackföreningsrörelsen med mera hade. Det
              var ett sätt att nå människor som man inte når lika lätt.
            </seg>
          </u>
          <u xml:id="i-39e8d07afb762967-811" prev="i-39e8d07afb762967-807" who="Q4970993">
            <seg>
              När jag pratade med vuxenutbildningen i Göteborg sade man att
              man nu fick avbryta ett väldigt intressant projekt som man hade
              på Sif. Man var på väg in på Volvo, bland annat, för att diskutera
              om människor som skulle behöva komplettering, som riskerar arbetslöshet
              och annat. Men nu blev det stopp för det.
            </seg>
          </u>
          <u xml:id="i-39e8d07afb762967-812" prev="i-39e8d07afb762967-807" who="Q4970993">
            <seg>
              Motivet att man konkurrenskompletterar blir också lite konstigt.
              Man kan ju tycka att man skulle göra något genom att ändra reglerna
              för vuxenutbildningen och inte klämma åt alla kommuner. Konkurrenskompletteringen
              är avskaffad sedan länge i Göteborg, och pengarna går i väldigt
              hög grad till människor som just behöver mer utbildning för att
              kunna fortsätta att studera eller få ett jobb.
            </seg>
          </u>
          <u xml:id="i-39e8d07afb762967-813" prev="i-39e8d07afb762967-807" who="Q4970993">
            <seg>
              Dessutom ifrågasätter jag den vuxenutbildningspeng som nu är
              på gång. Man pratar om den individuella friheten, etableringsfriheten.
              Vad man mister på köpet, och något som jag har märkt en stor oro
              kring i Göteborg som har många olika utförare, är helhetssynen,
              överblicken, den långsiktiga planeringen, bredden, den vägledning
              som finns så man väljer vuxenutbildning som leder till jobb. Man
              undrar om allt detta kommer att kunna fungera med den vuxenutbildningspeng
              som alliansen nu vill införa. Göteborg har satsat på en väldigt
              stor bredd i vuxenutbildningen och på svenska för invandrare med
              stor bredd. Det pågår också nu sfi med arbetspraktik. När jag
              besökte Lernia hade man precis varslat 33 personer på grund av
              alliansens vuxenutbildningspolitik.
            </seg>
          </u>
          <u xml:id="i-39e8d07afb762967-814" prev="i-39e8d07afb762967-807" who="Q4970993">
            <seg>
              Jag tänkte fortsätta med att prata om andra delar av lärandet,
              förskolan. För det är ju så att 83,4 % av våra barn mellan ett
              och fem år finns i vår förskola. Förskolan är, som det sades,
              början på det livslånga lärandet. Vi ser förskolan ur ett barnperspektiv.
              Vi vill värna och utveckla den utifrån ett barnperspektiv och
              se förskolans pedagogiska roll. Det var flera viktiga reformer
              förra mandatperioden. Vi har jobbat med maxtaxa, statsbidrag till
              personalförstärkningar, kvalitetsförbättrande åtgärder, rätt till
              förskola för arbetslösas och föräldraledigas barn och en allmän
              förskola för fyra- och femåringar.
            </seg>
          </u>
          <u xml:id="i-39e8d07afb762967-815" prev="i-39e8d07afb762967-807" who="Q4970993">
            <seg>
              Vad vill alliansen egentligen med förskolan? Vi har diskussion
              om vårdnadsbidrag som inte kan ge det pedagogiska stöd och den
              utveckling till barnen som en förskola ger, förutom vad det innebär
              för kvinnors möjligheter till ett lika liv med inkomster, förvärvsarbete,
              lika makt och delning mellan kvinnor och män av det obetalda arbetet.
            </seg>
          </u>
          <u xml:id="i-39e8d07afb762967-816" prev="i-39e8d07afb762967-807" who="Q4970993">
            <seg>
              Vi har från Vänsterpartiet som vår viktigaste fråga att fortsätta
              satsningen på mindre barngrupper och flera lärare i förskolan,
              flera vuxna i förskolan. Det är viktigt på många sätt. Vi vet
              att de allra yngsta barnen speciellt far illa i stora grupper,
              och barn som behöver speciellt stöd. Alla de barn som vi har i
              Göteborg, Malmö, Södertälje, Botkyrka och Rinkeby som har föräldrar
              från annat land vet vi behöver möjligheter till extra stöd. Därför
              ingår i vår satsning på jobb där de verkligen behövs 10 000 nya
              lärare i förskolan. Vårt mål är på sikt 15 barn i barngrupperna.
            </seg>
          </u>
          <u xml:id="i-39e8d07afb762967-817" prev="i-39e8d07afb762967-807" who="Q4970993">
            <seg>
              Vi behöver också fortsätta satsa på modersmålsundervisningen.
              Där tycker jag att vi kan ha en självkritik, vi som var med och
              styrde tidigare. Det är väldigt få barn som får det i förskolan
              i dag. På 80-talet fick 60 % modersmålsundervisning om de hade
              ett annat språk hemifrån eller talade flera språk. I dag är det
              nere i 14 %. Vi vet att med modersmålsundervisningen blir barn
              bättre i att klara skolan framöver. Det blir en ökad kompetens
              för samhället. Barnen kan också ha kontakt med släktingar som
              inte talar svenska språket.
            </seg>
          </u>
          <u xml:id="i-39e8d07afb762967-818" prev="i-39e8d07afb762967-807" who="Q4970993">
            <seg>
              Det är också viktigt att vi ser i vårt samhälle att alltfler
              människor behöver jobba på obekväma tider. Det gäller inte minst
              människor som finns inom LO-kollektivet. Det gäller inte minst
              ensamstående föräldrar. Man kan kanske befara med alliansens politik
              när man ska ha nya lågbetalda jobb i servicesektorn att den gruppen
              människor kommer att öka. Då måste också förskolan leva upp till
              att barn som finns i de familjerna har rätt till en förskola också
              på obekväm arbetstid. Vi vill att man förtydligar detta.
            </seg>
          </u>
          <u xml:id="i-39e8d07afb762967-819" prev="i-39e8d07afb762967-807" who="Q4970993">
            <seg>
              Vi har pratat förut om vem som egentligen ska bestämma när förskolor
              etableras. Vi i Vänsterpartiet tycker att det är självklart att
              det är kommunerna som ska bestämma det. Vi har det förtroendet
              för kommunpolitikerna, men det är också, tycker jag, naturligt
              att det inte finns en fri dragningsrätt i kommunernas portmonnäer.
              Det är faktiskt kommunerna som har ansvaret för att bygga ut förskolan,
              för att den finns, för att klara förskola för alla nya barn som
              nu föds. Det underlättas inte om vem som vill, oberoende av om
              det behövs förskola just där, oberoende av vad man har för inriktning
              det kan finnas grupperingar som man inte vill ska driva en förskola
              i stort sett får fri etableringsrätt. I stället är det mycket
              bättre, tycker jag, att kommunpolitikerna i dialog med de föräldrar
              som faktiskt finns nära har beslutanderätten och kan utveckla
              och etablera förskolorna.
            </seg>
          </u>
          <u xml:id="i-39e8d07afb762967-820" prev="i-39e8d07afb762967-807" who="Q4970993">
            <seg>
              Jag bor i ett av de tätaste föräldrakooperativa förskoleområdena,
              skulle jag tro, i Sverige, i centrala Göteborg. Det finns många
              bra förskolor, men man ska kanske tänka på att de kooperativa
              förskolorna har nästan inga ensamstående föräldrar, nästan inga
              invandrarbarn, och strukturen är mycket färre yngre barn. Det
              är något man kan fundera över i alla fall, tycker jag.
            </seg>
          </u>
          <u xml:id="i-39e8d07afb762967-821" prev="i-39e8d07afb762967-807" who="Q4970993">
            <seg>
              Vi vill säga nej till den fria etableringsrätten. Det är kommunerna
              som ska ta de besluten.
            </seg>
          </u>
          <u xml:id="i-39e8d07afb762967-822" prev="i-39e8d07afb762967-807" who="Q4970993">
            <seg>
              Till slut vill jag säga att vi har haft en väldig ambitiös delegation
              om jämställdhet i förskolan. Den kom med ett betänkande i juni.
              Jag hoppas att vi får en reaktion från alliansen på det betänkandet.
              Det innehåller väldigt mycket bra, bra tankegångar om hur vi ska
              göra för att bryta att pojkar behandlas på ett visst sätt och
              flickor på ett visst sätt. Även personal som tror att de jobbar
              jämställt upptäcker när de börjar titta på sitt arbete att det
              gör de inte alls. De låter pojkarna gå före när de ska ut och
              leka för att det blir lugnare då, och flickorna får stå tillbaka,
              etcetera, etcetera. Jag tror att ni har hört detta.
            </seg>
          </u>
          <u xml:id="i-39e8d07afb762967-823" prev="i-39e8d07afb762967-807" who="Q4970993">
            <seg>
              Det finns väldigt goda erfarenheter, i Gävle och Göteborg, men
              då krävs det en kompetenssatsning, en utbildning i genuskunskap.
              Det krävs handledning och långsiktigt medvetet arbete för att
              de som jobbar i förskolan ska behandla pojkar och flickor inte
              utifrån kön utan utifrån de individer de är.
            </seg>
          </u>
          <u xml:id="i-39e8d07afb762967-824" prev="i-39e8d07afb762967-807" who="Q4970993">
            <seg>
              Vänsterpartiet vill satsa på mindre barngrupper. Vi vill ha en
              förskola för alla där barn möts, där olika barn möts, oavsett
              föräldrarnas ursprung, religion och vilka olika familjeförhållanden
              man kommer ifrån. Vi tror att det skapar ett bra tolerant samhälle
              där vi möts hela vägen och inte sorterar oss efter vad vi tycker,
              kommer ifrån eller har för religion.
            </seg>
          </u>
          <u xml:id="i-39e8d07afb762967-825" prev="i-39e8d07afb762967-807" who="Q4970993">
            <seg>
              Vi vill satsa på modersmålsundervisningen, och vi vill se till
              att flickor och pojkar blir bemötta som de individer de är, med
              de egenskaper de har som individer, och inte utifrån vad de förväntas
              göra utifrån kön.
            </seg>
          </u>
          <note type="speaker">
            Anf. 140 GUSTAV BLIX (m):
          </note>
          <u xml:id="i-39e8d07afb762967-826" next="i-39e8d07afb762967-848" who="Q5579118">
            <seg>
              Fru talman! I somras gav jag mig i kast med att läsa Per Anders
              Fogelströms stora roman Vävarnas barn . Det är den första delen
              i hans ganska långa serie som beskriver Stockholms historia. Den
              handlar om klädesarbetare på Barnängens klädesfabrik på Södermalm
              i Stockholm på 1750-talet. Det var en nyttig påminnelse om hur
              Södermalm, Stockholm och Sverige har förändrats. En annan påminnelse
              om detta är i dagarna när Christer Fuglesang nog måste anses vara
              den högste representanten för svenskt utbildningsväsende.
            </seg>
          </u>
          <u xml:id="i-39e8d07afb762967-827" prev="i-39e8d07afb762967-826" who="Q5579118">
            <seg>
              Det är en fantastisk resa som vi har gjort från hjärtskärande
              fattigdom till rymdresor. Det besynnerliga i denna resa är att
              både allt och nästan ingenting har förändrats samtidigt. För i
              grund och botten är vi människor i stort sett likadana. Vi har
              samma biologiska uppbyggnad i huvudsak. Vi har inte heller fått
              något nytt till jorden, inga nya resurser, inga nya råvaror. Det
              är inte heller något gudomligt ingripande eller annat som har
              förändrat förutsättningarna. Det som har förändrats är den förmåga
              vi människor har att organisera vårt samhälle och använda de resurser
              och de råvaror som finns smartare och bättre. Det som har förändrats
              är vår kunskap.
            </seg>
          </u>
          <u xml:id="i-39e8d07afb762967-828" prev="i-39e8d07afb762967-826" who="Q5579118">
            <seg>
              Sveriges kunskapsresa började på många sätt med folkskolan. En
              i jämförelse med omvärlden väl utbildad befolkning var av avgörande
              betydelse när vi gjorde den stora förvandlingen från ett fattigt
              bondesamhälle till en modern och välmående industrination. Under
              100 år, från 1870 till 1970, gjorde Sverige en enastående resa
              där moderna industrier och nya tjänsteföretag ersatte det gamla
              bondesamhället.
            </seg>
          </u>
          <u xml:id="i-39e8d07afb762967-829" prev="i-39e8d07afb762967-826" who="Q5579118">
            <seg>
              Den kanske viktigaste byggstenen i det svenska tillväxtundret
              var dåtidens bildningsideal. Flit, ambition och höga kunskapskrav
              uppmuntrades och lade grunden för många enastående klassresor.
            </seg>
          </u>
          <u xml:id="i-39e8d07afb762967-830" prev="i-39e8d07afb762967-826" who="Q5579118">
            <seg>
              Men tyvärr har vi inte lyckats behålla dessa ideal lika starka
              i dag. Det handlar inte bara om att svensk arbetarrörelse har
              lämnat arbetslinjen. Socialdemokraterna har också förskingrat
              det bildningsideal som man faktiskt ärvde.
            </seg>
          </u>
          <u xml:id="i-39e8d07afb762967-831" prev="i-39e8d07afb762967-826" who="Q5579118">
            <seg>
              Vi har inte lyckats hålla fokus på det som är skolans kärnuppgifter,
              nämligen att förmedla kunskaper. Det erkände den tidigare statsministern
              Göran Persson för två år sedan. Så sant, så sant, men tyvärr så
              sent, så sent. Detta har vi moderater vetat i decennier.
            </seg>
          </u>
          <u xml:id="i-39e8d07afb762967-832" prev="i-39e8d07afb762967-826" who="Q5579118">
            <seg>
              Fru talman! Allians för Sverige och den nya regeringen har valt
              en helt annan syn på skola och utbildning. För oss moderater är
              skolan kanske den enda sant fungerande välfärdspolitiken. Vi vet
              att kunskaper och färdigheter är avgörande verktyg för individens
              möjligheter att förverkliga sitt livsprojekt. Det märks kanske
              inte minst i alliansens ambition att göra upp med den skicka-vidare-mentalitet
              som så länge har präglat den svenska skolan, den skola som Socialdemokraterna
              bär ansvar för.
            </seg>
          </u>
          <u xml:id="i-39e8d07afb762967-833" prev="i-39e8d07afb762967-826" who="Q5579118">
            <seg>
              Den här regeringen kommer därför att se till att vi redan under
              de första skolåren fångar upp de elever som har svårt att nå kunskapsmålen
              och ger dem extra hjälp. Det första och kanske viktigaste steget
              mot en högskoleexamen är nämligen att knäcka läskoden.
            </seg>
          </u>
          <u xml:id="i-39e8d07afb762967-834" prev="i-39e8d07afb762967-826" who="Q5579118">
            <seg>
              Men det är inte bara i lågstadiet som vi måste börja ställa krav
              och utvärdera resultaten. Varje nivå i skolsystemet måste ta sitt
              ansvar för elevernas kunskaper. Grundskolefieringen av gymnasieskolan
              och gymnasiefieringen av den högre utbildningen som så många lärare
              och professorer har vittnat om på senare år måste nu få ett slut.
            </seg>
          </u>
          <u xml:id="i-39e8d07afb762967-835" prev="i-39e8d07afb762967-826" who="Q5579118">
            <seg>
              Ett viktigt steg i fråga om detta är att se över antagningskraven.
              Därför välkomnar vi moderater att regeringen nu tänker införa
              krav på godkänt i svenska, engelska och matematik för att uppnå
              grundläggande behörighet.
            </seg>
          </u>
          <u xml:id="i-39e8d07afb762967-836" prev="i-39e8d07afb762967-826" who="Q5579118">
            <seg>
              Fru talman! Att vi missar för många elevers kunskapsluckor och
              skickar vidare elever som inte har klarat kraven är direkta resultat
              av Socialdemokraternas skolpolitik. En minst lika allvarlig försyndelse
              är hur Socialdemokraterna har misslyckats med lärarförsörjningen.
            </seg>
          </u>
          <u xml:id="i-39e8d07afb762967-837" prev="i-39e8d07afb762967-826" who="Q5579118">
            <seg>
              Under den förra regeringens tid vid makten fördubblades andelen
              obehöriga lärare i grundskolan. Samtidigt har bland annat Högskoleverket
              visat på allvarliga kvalitetsbrister i lärarutbildningen. Det
              visar sig bland annat att studenterna har goda möjligheter att
              faktiskt slinka igenom utan att ha förvärvat nödvändiga kunskaper.
              Lika viktigt är lärarstudenternas egna synpunkter, alltså inte
              bara det som skolledningen och Högskoleverket vittnar om. Mindre
              än var femte elev är helt nöjd med sin lärarutbildning. Detta
              är allvarligt.
            </seg>
          </u>
          <u xml:id="i-39e8d07afb762967-838" prev="i-39e8d07afb762967-826" who="Q5579118">
            <seg>
              Att komma till rätta med kvalitetsbristerna i dagens lärarutbildning
              är en av den här regeringens absolut viktigaste uppgifter. Men
              vi måste också stärka de lärare som redan finns i skolan. Det
              handlar framför allt om de obehöriga lärarna. Och regeringen satsar
              60 miljoner kronor för att stärka deras möjligheter att skaffa
              sig behörighet. Samtidigt gör vi också en unikt stor satsning
              på lärarnas fortbildning, på forskarutbildning och på forskning
              för lärare.
            </seg>
          </u>
          <u xml:id="i-39e8d07afb762967-839" prev="i-39e8d07afb762967-826" who="Q5579118">
            <seg>
              Fru talman! Lärarutbildningen är tyvärr långtifrån den enda högskoleutbildningen
              med kvalitetsproblem. Tyvärr vittnar många universitet och högskolor
              om större undervisningsgrupper, färre seminarier och färre forskarutbildade
              lärare. Detta är resultatet av den successiva urgröpningen av
              resurserna per student som har gått till våra universitet och
              högskolor under senare år.
            </seg>
          </u>
          <u xml:id="i-39e8d07afb762967-840" prev="i-39e8d07afb762967-826" who="Q5579118">
            <seg>
              Därför väljer vi i den här riksdagsmajoriteten att fokusera på
              kvaliteten genom att se till att vi få mer pengar per student
              i högskolan. Samtidigt ska vi också fortsätta med utbyggnaden,
              om än i betydligt måttligare skala, genom att nya platser tillförs
              inom läkar- och tandläkarutbildningen.
            </seg>
          </u>
          <u xml:id="i-39e8d07afb762967-841" prev="i-39e8d07afb762967-826" who="Q5579118">
            <seg>
              Fru talman! Den resa som Sverige har gjort från fattigdom till
              välstånd upprepas nu av många, men tyvärr långtifrån alla, länder
              runtom på vår jord. Precis som för Sverige handlar det om att
              öppna sig mot omvärlden och att göra stora satsningar på utbildning
              och kunskap. Kina, som tidigare har nämnts i den här debatten,
              har till exempel redan nu flera studenter som tar examen i matematik,
              naturvetenskap och teknik varje år än hela EU tillsammans.
            </seg>
          </u>
          <u xml:id="i-39e8d07afb762967-842" prev="i-39e8d07afb762967-826" who="Q5579118">
            <seg>
              Om lilla Sverige ska kunna fortsätta att hävda sig som kunskapsnation
              måste vi stärka kvaliteten i svensk forskning. Därför föreslår
              nu regeringen ytterligare 200 miljoner kronor till universiteten.
              Till det kommer att regeringen tydligt har deklarerat att den
              under mandatperioden vill avskaffa högskolemomsen som motsvarar
              ungefär 354 miljoner kronor under 2005.
            </seg>
          </u>
          <u xml:id="i-39e8d07afb762967-843" prev="i-39e8d07afb762967-826" who="Q5579118">
            <seg>
              Minst lika viktigt som det är med de ökade resurserna är det
              att vi ökar friheten inom universitets- och högskolevärlden. Vi
              ökar därför de anslag som går direkt till fakulteterna. Det stärker
              lärosätena och ökar deras självständighet.
            </seg>
          </u>
          <u xml:id="i-39e8d07afb762967-844" prev="i-39e8d07afb762967-826" who="Q5579118">
            <seg>
              Den här regeringen avpolitiserar dessutom universitets- och högskolestyrelserna.
              Det är viktiga steg för att stärka den fria forskningen i Sverige.
              Men mer måste till.
            </seg>
          </u>
          <u xml:id="i-39e8d07afb762967-845" prev="i-39e8d07afb762967-826" who="Q5579118">
            <seg>
              Fru talman! Att Sverige har en stark position som forskningsnation
              syns kanske bäst just i dagarna genom det exempel som jag nämnde
              tidigare med Christer Fuglesang. Att Sverige finns med i rymdindustrins
              framkant är ett resultat av långa och stora satsningar på rymdforskning,
              och det är viktigt. Det är också viktigt att vi fortsätter med
              detta. Och det är faktiskt med viss glädje som man kan konstatera
              att det i regeringens budgetproposition också finns med en beskrivning
              av Sveriges medverkan i arbetet att genomföra expeditioner till
              andra planeter, dock med den lilla reservationen att forskningsresultatet
              av detta arbete är långsiktigt.
            </seg>
          </u>
          <u xml:id="i-39e8d07afb762967-846" prev="i-39e8d07afb762967-826" who="Q5579118">
            <seg>
              Fru talman! Alla vi som har sett Star Trek vet detta. Vi vet
              också att de tekniska möjligheterna och forskningens framsteg
              är oändliga. Vi vet också att resultaten av forskningen ofta kommer
              på lång sikt, samtidigt som det är viktigt att uppmärksamma de
              insatser som görs redan nu.
            </seg>
          </u>
          <u xml:id="i-39e8d07afb762967-847" prev="i-39e8d07afb762967-826" who="Q5579118">
            <seg>
              Det är genom satsningar på kunskap som vi lägger grunden till
              vårt välstånd. Liksom våra förfäder skapade penicillinet, uppfann
              förbränningsmotorn och landade på månen är det vi och våra barn
              som ska lösa cancerns gåta, upptäcka nya kraftkällor och förhoppningsvis
              landa på Mars.
            </seg>
          </u>
          <u xml:id="i-39e8d07afb762967-848" prev="i-39e8d07afb762967-826" who="Q5579118">
            <seg>
              Måhända är resan lång, åtminstone i tanken, från Barnängens klädesfabrik
              till rymdäventyr som inspireras närmast av Star Trek. Men vägen
              dit är spikrak via bildningsideal, kunskapskrav, frihet för utbildare
              och forskare och kvalitetsgranskning av resultatet.
            </seg>
          </u>
          <note>
            Jag yrkar bifall till hemställan i utskottets betänkande och
            avslag på samtliga reservationer.
          </note>
          <note type="speaker">
            Anf. 141 MARIE GRANLUND (s) replik:
          </note>
          <u xml:id="i-39e8d07afb762967-849" next="i-39e8d07afb762967-856" who="Q3373324">
            <seg>
              Fru talman! Jag har också läst Vävarnas barn av Per Anders Fogelström
              och tycker också att det är en fantastisk bok precis som de tidigare.
              Men man kan konstatera att vävarnas barn nog inte hade kommit
              så långt om Moderaterna hade fått styra under de gångna åren eftersom
              de har varit emot alla framsteg som har gjort det möjligt för
              vävarnas barn att utbilda sig.
            </seg>
          </u>
          <u xml:id="i-39e8d07afb762967-850" prev="i-39e8d07afb762967-849" who="Q3373324">
            <seg>
              I modern tid har Moderaterna varit emot en nioårig grundskola.
              De var emot att de tvååriga linjerna på gymnasiet blev treåriga
              program. Nu vill de gå tillbaka till en 50-talsskola där man inte
              behöver läsa svenska och engelska om man ska stå på verkstadsgolvet.
              Men Svenskt Näringsliv och de fackliga organisationerna säger
              att sådana kunskaper faktiskt är nödvändiga för att klara den
              enklaste manual.
            </seg>
          </u>
          <u xml:id="i-39e8d07afb762967-851" prev="i-39e8d07afb762967-849" who="Q3373324">
            <seg>
              Moderaterna har varit emot utbyggnaden av högskolan. Min stad,
              Malmö, skulle inte ha haft någon högskola om Moderaterna hade
              fått bestämma.
            </seg>
          </u>
          <u xml:id="i-39e8d07afb762967-852" prev="i-39e8d07afb762967-849" who="Q3373324">
            <seg>
              Man har varit emot vuxenutbildningen och Kunskapslyftet.
            </seg>
          </u>
          <u xml:id="i-39e8d07afb762967-853" prev="i-39e8d07afb762967-849" who="Q3373324">
            <seg>
              Så vävarnas barn hade nog inte haft så mycket att komma med i
              det moderata samhället.
            </seg>
          </u>
          <u xml:id="i-39e8d07afb762967-854" prev="i-39e8d07afb762967-849" who="Q3373324">
            <seg>
              Men vi har satsat på bredden för att också få fram eliten. Och
              det är därför som vi kan ha rymdfarare nu, därför att vi, precis
              som man har gjort inom idrotten, har satsat på bredden. Då får
              man också fram eliten. Det är oerhört viktigt.
            </seg>
          </u>
          <u xml:id="i-39e8d07afb762967-855" prev="i-39e8d07afb762967-849" who="Q3373324">
            <seg>
              Jag skulle vilja ställa ett par frågor till Gustav Blix. Den
              ena är: När anser Gustav Blix att massarbetslösheten, som ni har
              sagt existerar i Sverige, upphörde eftersom man nu drar ned på
              komvux av arbetsmarknadspolitiska skäl? När upphörde den? Var
              det för en månad sedan, eller var det för två månader sedan, eller
              vad är det som händer? Det skulle jag gärna vilja veta.
            </seg>
          </u>
          <u xml:id="i-39e8d07afb762967-856" prev="i-39e8d07afb762967-849" who="Q3373324">
            <seg>
              Jag skulle också vilja fråga varför man tar bort de viktade bidragen
              när det gäller den kommunala vuxenutbildningen.
            </seg>
          </u>
          <note type="speaker">
            Anf. 142 GUSTAV BLIX (m) replik:
          </note>
          <u xml:id="i-39e8d07afb762967-857" next="i-39e8d07afb762967-862" who="Q5579118">
            <seg>
              Fru talman! Det är intressant att Socialdemokraterna äntligen
              har börjat intressera sig för arbetslöshetsfrågan. Det var tyvärr
              en debatt som vi moderater ensamma fick föra under den gångna
              valrörelsen.
            </seg>
          </u>
          <u xml:id="i-39e8d07afb762967-858" prev="i-39e8d07afb762967-857" who="Q5579118">
            <seg>
              Nej, jag har ingen definition av när massarbetslösheten är borta.
              Den ambition som den här regeringen har är att alla som vill ha
              ett jobb också ska få det.
            </seg>
          </u>
          <u xml:id="i-39e8d07afb762967-859" prev="i-39e8d07afb762967-857" who="Q5579118">
            <seg>
              I gengäld undrar jag när Socialdemokraterna ska ändra sig i fråga
              om tidiga kontroller. Vi har tidigare haft debatten om vikten
              av att tidigt uppmärksamma kunskapsbrister som finns.
            </seg>
          </u>
          <u xml:id="i-39e8d07afb762967-860" prev="i-39e8d07afb762967-857" who="Q5579118">
            <seg>
              I Haninge kommun utanför Stockholm finns det ett socialdemokratiskt
              skolkommunalråd som har tagit krafttag för att komma till rätta
              med kunskapsbristerna i sin kommun.
            </seg>
          </u>
          <u xml:id="i-39e8d07afb762967-861" prev="i-39e8d07afb762967-857" who="Q5579118">
            <seg>
              Han har också skrivit flera debattartiklar där han menar att
              Socialdemokraterna borde ändra sig i detta sammanhang.
            </seg>
          </u>
          <u xml:id="i-39e8d07afb762967-862" prev="i-39e8d07afb762967-857" who="Q5579118">
            <seg>
              Därför är min fråga till Marie Granlund: När tänker Socialdemokraterna
              lyssna på ledande företrädare och också göra gemensam sak med
              den tidigare skolministern och välkomna det faktum att vi lägger
              grunden till högskoleexamen genom att tidigt upptäcka eleverna
              och att vi faktiskt utvärderar för att se att alla barn redan
              från början lär sig läsa?
            </seg>
          </u>
          <note type="speaker">
            Anf. 143 MARIE GRANLUND (s) replik:
          </note>
          <u xml:id="i-39e8d07afb762967-863" next="i-39e8d07afb762967-867" who="Q3373324">
            <seg>
              Fru talman! Jag trodde att vi hade gjort upp om att denna debatt
              skulle handla om högre utbildning. Men disciplinen är kanske inte
              så stor i den borgerliga alliansen. Jag ska ändå svara på frågan.
            </seg>
          </u>
          <u xml:id="i-39e8d07afb762967-864" prev="i-39e8d07afb762967-863" who="Q3373324">
            <seg>
              Ja, det finns ett kommunalråd i Haninge som tycker så som du
              sade. Jag kan ta andra exempel. När det gäller bostadsutskottet
              finns det en kö av moderata kommunalråd som vill att man ska fortsätta
              med bostadssubventionerna, för de inser att det inte kommer att
              byggas några studentlägenheter. Det kommer väl alltid att finnas
              olika åsikter inom alla partier om man nu inte har kadaverdisciplin;
              det har vi inte i vårt parti.
            </seg>
          </u>
          <u xml:id="i-39e8d07afb762967-865" prev="i-39e8d07afb762967-863" who="Q3373324">
            <seg>
              Nej, vi tycker inte att nationella prov, framför allt inte i
              det moderata samhället, är det bästa. Nationella prov och detta
              med att man dessutom är för elitklasser, för pojk- respektive
              flickskolor och så vidare är, tror vi, oerhört farligt. Det är
              bara en sorteringsskola.
            </seg>
          </u>
          <u xml:id="i-39e8d07afb762967-866" prev="i-39e8d07afb762967-863" who="Q3373324">
            <seg>
              Det har alltså varit båg att under hela valrörelsen från er sida
              prata om massarbetslöshet. Ni har bara pratat om den för att svartmåla
              fastän ni har vetat att det inte var på det sättet. Jag säger
              detta eftersom ni nu, efter bara några månader, kan ta bort statsbidraget
              till den kommunala vuxenutbildningen på grund av att det har blivit
              så mycket bättre, av arbetsmarknadspolitiska skäl. Har det skett
              på bara några månader?
            </seg>
          </u>
          <u xml:id="i-39e8d07afb762967-867" prev="i-39e8d07afb762967-863" who="Q3373324">
            <seg>
              Jag skulle också vilja fråga varför viktningen tas bort vad gäller
              komvux. Varför ska invånarna i Vellinge få mer pengar än invånarna
              i Malmö får? Varför ska det vara på det sättet? Varför ska man
              kunna använda de pengarna till att bygga badbryggor, simbassänger
              eller någonting annat när de i Malmö inte har den möjligheten?
            </seg>
          </u>
          <note type="speaker">
            Anf. 144 GUSTAV BLIX (m) replik:
          </note>
          <u xml:id="i-39e8d07afb762967-868" next="i-39e8d07afb762967-869" who="Q5579118">
            <seg>
              Fru talman! Jag har aldrig sagt att vi i det här landet inte
              har problem med arbetslösheten tvärtom! Vad jag däremot har sagt
              är att jag delar bedömningen beträffande arbetslösheten. Vi är
              inte nöjda förrän alla som vill och kan arbeta också har möjlighet
              att göra det. Det är regeringens ambition.
            </seg>
          </u>
          <u xml:id="i-39e8d07afb762967-869" prev="i-39e8d07afb762967-868" who="Q5579118">
            <seg>
              När det gäller förändringarna av komvux kan det återigen konstateras
              vi har ju debatterat detta flera gånger här i kammaren under eftermiddagen
              att så sent som för ett år sedan minskade den dåvarande regeringen,
              som Marie Granlund då stödde, budgeten med 580 miljoner kronor
              vad gäller komvux. Nu gäller det 600 miljoner kronor. Det är ungefär
              samma inriktning och ungefär samma skäl som då, nämligen att arbetsmarknaden
              har förbättrats. Den bedömningen delar jag med regeringen, och
              jag är faktiskt stolt över att stödja den.
            </seg>
          </u>
          <note type="speaker">
            Anf. 145 ROSSANA DINAMARCA (v) replik:
          </note>
          <u xml:id="i-39e8d07afb762967-870" who="Q4944866">
            <seg>
              Fru talman! Högskoleverket presenterade nyligen en granskning
              av Lärarhögskolan i Stockholm. Bland annat påtalades brister vad
              gäller forskningsanknytningen. Största problemen såg man när det
              gäller de kortare utbildningarna. Med anledning av detta skulle
              jag vilja fråga Gustav Blix om han och Moderaterna kommer att
              verka för en förlängning av exempelvis förskollärarutbildningen
              så att man får behörighet till forskarutbildning.
            </seg>
          </u>
          <note type="speaker">
            Anf. 146 GUSTAV BLIX (m) replik:
          </note>
          <u xml:id="i-39e8d07afb762967-871" next="i-39e8d07afb762967-872" who="Q5579118">
            <seg>
              Fru talman! Regeringen avser att göra stora satsningar för att
              stärka lärares möjligheter till fortbildning och för att få en
              starkare forskningsanknytning. Det är därför som vi också gör
              en särskild satsning på 350 miljoner kronor. Den satsningen är
              både välkommen och nödvändig.
            </seg>
          </u>
          <u xml:id="i-39e8d07afb762967-872" prev="i-39e8d07afb762967-871" who="Q5579118">
            <seg>
              Samtidigt ser vi att det finns enorma brister inom lärarutbildningen
              så som den har utformats av den förra regeringen. Där måste det
              till ett helhetsgrepp, en översyn av helheten. I det avseendet
              är jag inte beredd att lämna några riktigt färdiga besked om hur
              det kommer att se ut, utöver att det kommer att krävas stora förändringar.
            </seg>
          </u>
          <note type="speaker">
            Anf. 147 ROSSANA DINAMARCA (v) replik:
          </note>
          <u xml:id="i-39e8d07afb762967-873" next="i-39e8d07afb762967-874" who="Q4944866">
            <seg>
              Fru talman! Jag tolkar svaret som att varken Moderaterna eller
              alliansen har bestämt sig och att man därför är ganska öppen här.
            </seg>
          </u>
          <u xml:id="i-39e8d07afb762967-874" prev="i-39e8d07afb762967-873" who="Q4944866">
            <seg>
              Ett medskick är att jag hoppas att man hör med dem som går på
              lärarutbildningen liksom med Lärarförbundet, som vi ju besökt.
              Också där talar man om att inte klyva lärarna. Det är viktigt
              att lyssna på Högskoleverket vad gäller dess granskning även om
              det bara gällde ett lärosäte. Det gäller att ta till sig att det
              är viktigt med forskningsanknytningen. Det har vi tidigare påtalat.
              Vi hoppas på att framöver kunna se att även de som går en kortare
              utbildning får den behörigheten.
            </seg>
          </u>
          <note type="speaker">
            Anf. 148 GUSTAV BLIX (m) replik:
          </note>
          <u xml:id="i-39e8d07afb762967-875" next="i-39e8d07afb762967-892" who="Q5579118">
            <seg>
              Fru talman! Det är roligt att Vänsterpartiet nu är engagerat
              i att förbättra lärarutbildningen. Jag skulle bara önska att vi
              hade sett mer av det tidigare, för bristerna är inte nya. Dessutom
              är de allvarliga, och detta är en av de viktigaste frågorna för
              den här regeringen att ta tag i.
            </seg>
          </u>
          <u xml:id="i-39e8d07afb762967-876" prev="i-39e8d07afb762967-875" who="Q5579118">
            <seg>
              Jag tackar för medskicket och vill säga att jag hoppas att regeringen
              snart återkommer med förslag om hur vi kan göra lärarutbildningen
              bättre.
            </seg>
          </u>
          <note>
            Anf. 149 ULRIKA CARLSSON i Skövde (c):
          </note>
          <u xml:id="i-39e8d07afb762967-877" prev="i-39e8d07afb762967-875" who="Q5579118">
            <seg>
              Fru talman! Jag tycker att det har varit en ganska lång och spännande
              debatt den första av det här slaget när det gäller att få vara
              med om en skoldebatt om budgeten. Debatten har varit intressant,
              och det finns väldigt många spännande trådar att spinna vidare
              på.
            </seg>
          </u>
          <u xml:id="i-39e8d07afb762967-878" prev="i-39e8d07afb762967-875" who="Q5579118">
            <seg>
              När man ganska sent kommer in i debatten blir det lite skiftningar
              jämfört med det som man från början hade tänkt säga. Men kanske
              blir det inte sämre för det.
            </seg>
          </u>
          <u xml:id="i-39e8d07afb762967-879" prev="i-39e8d07afb762967-875" who="Q5579118">
            <seg>
              Min bild av den här debatten är att vi i många stycken, oavsett
              om vi tillhör majoriteten eller om vi tillhör oppositionen, liksom
              delar en problembild. Vi ser en skola som på många områden har
              goda kvaliteter. Men vi ser också en skola med stora förbättringsområden
              så att säga. För mig är det därför naturligt att på olika sätt
              diskutera och problematisera vad vi gör åt detta.
            </seg>
          </u>
          <u xml:id="i-39e8d07afb762967-880" prev="i-39e8d07afb762967-875" who="Q5579118">
            <seg>
              Det övergripande målet för Centerpartiets och alliansens politik
              på skolområdet blir ändå att höja kvaliteten. Det blir ledstjärnan
              över huvud taget. Vill vi skapa ett samhälle som i en globaliserad
              värld är slagkraftigt och där människor är trygga och så vidare
              blir det inte till att lappa och laga i efterhand, utan det blir
              till att tidigt i skolan satsa på kvalitet och kunskap. Ska man
              skapa ett tryggt samhälle blir väl ändå den enskilt viktigaste
              insatsen att se till att alla barn och ungdomar når kunskapsmålen
              för att kunna välja sina liv.
            </seg>
          </u>
          <u xml:id="i-39e8d07afb762967-881" prev="i-39e8d07afb762967-875" who="Q5579118">
            <seg>
              Häromdagen diskuterade vi problemet med social snedrekrytering
              till högskolor och universitet. Det är inte roligt att möta unga
              människor som är klara med sin högskoleutbildning när de känner
              att de befinner sig i ett slags ingenmansland. Den utbildning
              man gått är av olika anledningar inte relevant för arbetsmarknaden.
              Man känner att den kvalitet som man trodde att man i sin utbildning
              investerade i inte är tillräcklig.
            </seg>
          </u>
          <u xml:id="i-39e8d07afb762967-882" prev="i-39e8d07afb762967-875" who="Q5579118">
            <seg>
              Därför blir en otroligt viktig del just att vi fortsätter att
              satsa på kvalitet i utbildningen detta för att garantera att de
              unga människor eller något äldre som satsar på att investera i
              utbildning också får en god kvalitet på sin utbildning.
            </seg>
          </u>
          <u xml:id="i-39e8d07afb762967-883" prev="i-39e8d07afb762967-875" who="Q5579118">
            <seg>
              I debatten har vi kunnat höra att vi i alliansen ska skapa en
              skola med en massa stopp. Men redan i dag finns det en massa stopp.
              Det är ju redan stopp till högskolan för den som går ut gymnasiet
              med otillräckliga kunskaper. Satsar vi inte tidigt har vi redan
              en skola med stopp.
            </seg>
          </u>
          <u xml:id="i-39e8d07afb762967-884" prev="i-39e8d07afb762967-875" who="Q5579118">
            <seg>
              Det gäller att satsa på kvalitet, att satsa på tydlighet och
              att satsa på rätt till kunskap. Det finns många olika vägar till
              kunskap. Att inte vara tydlig om det visavi föräldrar, elever
              och skola är inte att göra unga människor en tjänst.
            </seg>
          </u>
          <u xml:id="i-39e8d07afb762967-885" prev="i-39e8d07afb762967-875" who="Q5579118">
            <seg>
              Det övergripande målet är, som sagt, att förbättra kvaliteten
              i den högre utbildningen. Vi vill garantera en utbildning i världsklass.
              Vi vill garantera forskningens frihet, skapa förutsättningar för
              utveckling och bibehållandet av starka självständiga lärosäten
              ja, ni har tidigare i dag hört alliansens företrädare här i talarstolen
              tala om detta och, framför allt, fokusera på kvalitet.
            </seg>
          </u>
          <u xml:id="i-39e8d07afb762967-886" prev="i-39e8d07afb762967-875" who="Q5579118">
            <seg>
              Kunskap är centralt för människors personliga tillväxt men också
              för den regionala utvecklingen och den internationella konkurrensen.
              Den här nya kunskapen lägger grunden för välstånd och kulturell
              utveckling.
            </seg>
          </u>
          <u xml:id="i-39e8d07afb762967-887" prev="i-39e8d07afb762967-875" who="Q5579118">
            <seg>
              Precis som tidigare talare sagt har vi i Sverige presterat en
              forskning i världsklass. Det finns inget givet samband där att
              det skulle fortsätta per automatik. Därför är det extra glädjande
              med de satsningar som i budgeten för år 2007 görs på ytterligare
              forskning för att stärka forskningen i Sverige men också med utfästelserna
              om ytterligare satsningar.
            </seg>
          </u>
          <u xml:id="i-39e8d07afb762967-888" prev="i-39e8d07afb762967-875" who="Q5579118">
            <seg>
              Vi i Centerpartiet ser det också som en viktig del att fortsatt
              satsa på högre utbildning och hög kvalitet och att den satsningen
              ska ske över hela landet samt att ta till vara den kreativitet
              och den utvecklingskraft som högskolorna har i samverkan med näringslivet
              på många ställen i vårt land. Där har högskolan också ett ansvar
              för att i samverkan med det omgivande samhället utveckla kontakterna
              häremellan.
            </seg>
          </u>
          <u xml:id="i-39e8d07afb762967-889" prev="i-39e8d07afb762967-875" who="Q5579118">
            <seg>
              En annan viktig del som vi var inne på tidigare handlar om den
              studiesociala situationen, och där har det redan aviserats att
              vi återkommer och ser över hur vi över huvud taget kan skapa förutsättningar
              för unga människor att utbilda sig i Sverige.
            </seg>
          </u>
          <u xml:id="i-39e8d07afb762967-890" prev="i-39e8d07afb762967-875" who="Q5579118">
            <seg>
              Vid ett 30-årsjubileum i en skola i Västsverige, en låg- och
              mellanstadieskola, ställer man frågan till ett antal elever: Vad
              är kunskap? Det är ingen speciellt lätt fråga att svara på som
              vuxen och kanske inte heller som åttaåring eller som tolvåring.
              En flicka på sju år svarar ganska kortfattat: Jag tror att den
              finns i riksdagen. Tilläggas bör väl att flickans mormor vid det
              tillfället satt i riksdagen och flickan hade en viss erfarenhet
              av diskussionen.
            </seg>
          </u>
          <u xml:id="i-39e8d07afb762967-891" prev="i-39e8d07afb762967-875" who="Q5579118">
            <seg>
              I och med de satsningar som nu görs på området visar vi från
              alliansens sida att vi har kunskap, och vi satsar resurser på
              att förändra och höja kvaliteten. Vi är i och med de här förslagen
              inte färdiga med kvalitetshöjningen och satsningen, men vi har
              tagit flera viktiga steg för att se till att det blir en utveckling
              och en kvalitetshöjning av den svenska universitets- och högskoleutbildningen.
            </seg>
          </u>
          <u xml:id="i-39e8d07afb762967-892" prev="i-39e8d07afb762967-875" who="Q5579118">
            <seg>
              Det som också varit uppe i dag är det livslånga lärandet. Självklart
              måste vi öppna vägar för unga människor och för vuxna människor
              att göra omval i sina liv. Vi avser att på olika sätt återkomma
              under de här åren med satsningar inom de områdena. Det finns inte
              bara ett sätt att göra satsningar på, utan det finns flera olika.
              Här är det viktigt att vara med och utveckla nya typer av utbildningar
              och också ge stöd för att man ska kunna göra detta.
            </seg>
          </u>
          <note>
            I och med detta yrkar jag bifall till förslaget i betänkandet
            och avslag på motionerna.
          </note>
          <note type="speaker">
            Anf. 150 MARIE GRANLUND (s) replik:
          </note>
          <u xml:id="i-39e8d07afb762967-893" next="i-39e8d07afb762967-898" who="Q3373324">
            <seg>
              Fru talman! Ulrika Carlsson säger att vi pratar mycket om stopp.
              Det kanske inte är så konstigt, för det är väldigt mycket stopp.
              Det är inte så att ni satsar mer på de lägre åldrarna. Ni är mot
              de satsningar vi vill göra till exempel i förskolan. Men vad ni
              gör är att stoppa hela vägen. Gymnasieskolan stängs för dem som
              inte har valt rätt, som inte har föräldrar som säger till barnen
              när de är 15 år: Välj det, för annars kommer du aldrig att kunna
              gå på gymnasiet. Det kommer inte att gå att komplettera utbildningen,
              för ni drar ned på komvux. Hur ska du kunna läsa på högskolan
              om du inte har valt det från början? Högskoleproven kommer att
              försvinna, och du kan inte börja studera när du är vuxen.
            </seg>
          </u>
          <u xml:id="i-39e8d07afb762967-894" prev="i-39e8d07afb762967-893" who="Q3373324">
            <seg>
              Jag skulle vilja ställa en fråga till Ulrika Carlsson som säger
              att man ska komma tillbaka med åtgärder för vuxna. Vissa saker
              är ni väldigt snabba på att göra, försämra a-kassan och så vidare.
              Det går snabbt som attan. Lagrådet har synpunkter, men det ska
              fram till vilket pris som helst. Man tar bort en del saker, men
              sedan ska det komma nya saker. Men varför inte låta vuxenutbildningen
              och rekryteringsstödet vara kvar tills man i så fall har hittat
              något annat? Vad säger ni till de här människorna? Det är en ganska
              orimlig politik.
            </seg>
          </u>
          <u xml:id="i-39e8d07afb762967-895" prev="i-39e8d07afb762967-893" who="Q3373324">
            <seg>
              Jag skulle också vilja fråga Ulrica Carlsson, som tidigare har
              varit med oss i fråga om Kunskapslyftet och rekryteringsbidraget:
              Varför ändrar ni systemet med komvux och tar bort viktningen som
              gör att Norrköping, Malmö, Södertälje får mindre resurser och
              Danderyd, Täby, Vellinge får mer? Är det rättvist?
            </seg>
          </u>
          <note>
            Anf. 151 ULRIKA CARLSSON i Skövde (c) replik:
          </note>
          <u xml:id="i-39e8d07afb762967-896" prev="i-39e8d07afb762967-893" who="Q3373324">
            <seg>
              Fru talman! En del av de frågor som du ställde har du ställt
              tidigare och fått svar på. Vi har i alliansen en gemensam politik
              när det gäller till exempel gymnasiefrågorna. Du frågar om stopp
              och säger att vi kommer att införa en massa stopp för högre utbildning
              och så vidare.
            </seg>
          </u>
          <u xml:id="i-39e8d07afb762967-897" prev="i-39e8d07afb762967-893" who="Q3373324">
            <seg>
              När det gäller gymnasieutbildningen blir det i realiteten i dag
              ett antal stopp när eleverna av olika anledningar inte når målen.
              Det blir stopp för högre utbildning. Om vi nu på olika sätt i
              stället inför en större valfrihet i gymnasieskolan men också en
              möjlighet till komplettering, en möjlighet för tillval till högskolebehörighet,
              öppnar vi möjligheter för elever att i något omvänd ordning jämfört
              med dagens system ändå skaffa sig en behörighet för högre utbildning.
              Det är det vi vill göra.
            </seg>
          </u>
          <u xml:id="i-39e8d07afb762967-898" prev="i-39e8d07afb762967-893" who="Q3373324">
            <seg>
              Vi vet att det finns olika vägar till kunskap. Vi vill öppna
              för en mångfald i ett lärande. Då får det inte vara så instängande
              som dagens system är.
            </seg>
          </u>
          <note type="speaker">
            Anf. 152 MARIE GRANLUND (s) replik:
          </note>
          <u xml:id="i-39e8d07afb762967-899" next="i-39e8d07afb762967-904" who="Q3373324">
            <seg>
              Fru talman! Så mycket svar har det inte givits under dagen. Nu
              ställde jag mitt hopp till Ulrica Carlsson som är från Centerpartiet,
              som vi trots allt har haft ett gott samarbete med. Centerpartiet
              tyckte att vi hade för lågt rekryteringsstöd, och vi har tidigare
              samarbetat kring Kunskapslyftet. Därför trodde jag att man kunde
              vädja och få ett svar på hur ni har tänkt när ni tar bort viktningen
              av bidragen till komvux. Varför är det de rika kommunerna som
              nu kommer att få mer pengar pengar som de kan använda till badbryggor
              eller någonting annat? Varför ska kommuner som har de största
              behoven få mindre pengar? Jag har inte fått något svar. Vi har
              inte fått något svar på det under åtta timmars debatt.
            </seg>
          </u>
          <note>
            Anf. 153 ULRIKA CARLSSON i Skövde (c) replik:
          </note>
          <u xml:id="i-39e8d07afb762967-900" prev="i-39e8d07afb762967-899" who="Q3373324">
            <seg>
              Fru talman! Många timmar blir det, kanske inte fullt åtta men
              i alla fall.
            </seg>
          </u>
          <u xml:id="i-39e8d07afb762967-901" prev="i-39e8d07afb762967-899" who="Q3373324">
            <seg>
              Du nämner rekryteringsbidrag som vi diskuterade för ett antal
              timmar sedan, Kunskapslyftet och så vidare. Visst är det så att
              när man byter system tar man bort vissa saker, men då kommer andra
              i stället. Det är det vi vill göra framöver. Vi vill skapa förutsättningar
              för att på ett annat sätt vidga det livslånga lärandet och på
              det sättet ge möjlighet för unga och äldre människor att skaffa
              sig kompletterande utbildningar för att gå vidare.
            </seg>
          </u>
          <u xml:id="i-39e8d07afb762967-902" prev="i-39e8d07afb762967-899" who="Q3373324">
            <seg>
              Att alla svar inte kan ges i dag tror jag att många människor
              har respekt för. Ju flera svar vi kan ge, desto bättre är det
              givetvis.
            </seg>
          </u>
          <u xml:id="i-39e8d07afb762967-903" prev="i-39e8d07afb762967-899" who="Q3373324">
            <seg>
              När det gäller badbryggor förstår jag inte riktigt. Då kommer
              vi in på det kommunala självstyret. Vi har sagt att bidraget till
              den kommunala vuxenutbildningen ska gå in i påsen. På det sättet
              är kommunerna med och prioriterar på vilket sätt man ska jobba
              vidare med det livslånga lärandet, på vilket sätt man ska kompetensförsörja
              för att skapa förutsättningar för enskilda människor att välja
              sina liv och skapa förutsättningar för den kompetensförsörjning
              som näringsliv, kommuner och andra delar behöver. Det går in i
              den så kallade påsen det är ett lite knepigt namn.
            </seg>
          </u>
          <u xml:id="i-39e8d07afb762967-904" prev="i-39e8d07afb762967-899" who="Q3373324">
            <seg>
              Det är viktigt för oss att vi är med och utvecklar någonting.
              Ibland när man utvecklar någonting tar man bort vissa detaljer.
              Men som helhet är det en satsning på ett mer utbildat Sverige
              än tidigare och med en högre kvalitet.
            </seg>
          </u>
          <note type="speaker">
            Anf. 154 FREDRIK MALM (fp):
          </note>
          <u xml:id="i-39e8d07afb762967-905" next="i-39e8d07afb762967-925" who="Q3675520">
            <seg>
              Fru talman! Kunskap och utbildning är en grundbult för att skapa
              ett samhälle där individen kan tänka kritiskt, kan tänka själv,
              vara självständig, växa och få möjligheter i sitt liv. Utbildningen
              är också en förutsättning för att samhället, speciellt ett samhälle
              som vårt med höga ambitioner för välfärd och ekonomi och levnadsstandard,
              ska kunna växa. Det vet vi också, speciellt i den tid som vi lever
              i nu när globaliseringen tränger sig närmare och närmare på, där
              det är hårdare och tuffare, där det är en större konkurrens om
              jobben och där vi vet att kunskap är en grundförutsättning för
              att klara sig.
            </seg>
          </u>
          <u xml:id="i-39e8d07afb762967-906" prev="i-39e8d07afb762967-905" who="Q3675520">
            <seg>
              Fru talman! Jag yrkar bifall till utskottets förslag i utbildningsutskottets
              betänkande 1 på det här utgiftsområdet och vill säga några ord
              om den högre utbildningen.
            </seg>
          </u>
          <u xml:id="i-39e8d07afb762967-907" prev="i-39e8d07afb762967-905" who="Q3675520">
            <seg>
              Den här debatten har varit ganska lång, väldigt intressant, och
              det har sagts väldigt mycket klokt här i talarstolen. Sedan har
              det sagts en del som man inte riktigt håller med om. Men den högre
              utbildningen har inte berörts så jättemycket.
            </seg>
          </u>
          <u xml:id="i-39e8d07afb762967-908" prev="i-39e8d07afb762967-905" who="Q3675520">
            <seg>
              I Allians för Sverige finns en stor enighet om vilken färdriktning
              vi vill att svenskt utbildningsväsende ska slå in på. Det syns
              också i budgetpropositionen, till exempel med en rejäl satsning
              på mer forskning i Sverige.
            </seg>
          </u>
          <u xml:id="i-39e8d07afb762967-909" prev="i-39e8d07afb762967-905" who="Q3675520">
            <seg>
              Allt finns inte med i budgetpropositionen. Det finns mycket som
              återstår, men mandatperioden är längre än några månader och nästa
              år.
            </seg>
          </u>
          <u xml:id="i-39e8d07afb762967-910" prev="i-39e8d07afb762967-905" who="Q3675520">
            <seg>
              Det är några utgångspunkter som jag tror är ganska viktiga att
              ha med när vi funderar över hur vi får ett utbildningsväsende
              i världsklass i Sverige.
            </seg>
          </u>
          <u xml:id="i-39e8d07afb762967-911" prev="i-39e8d07afb762967-905" who="Q3675520">
            <seg>
              Först och främst avgörs framgången för studenterna och även för
              universitet och högskolor, själva lärosätet i sig, direkt av utbildningens
              kvalitet. Om utbildningen har låg kvalitet kommer lärosätet på
              sikt att få en sämre status och utexaminera flera studenter till
              arbetslöshet. Färre kommer att söka utbildningen och vi får ett
              sämre utbildningssystem i stort.
            </seg>
          </u>
          <u xml:id="i-39e8d07afb762967-912" prev="i-39e8d07afb762967-905" who="Q3675520">
            <seg>
              I grund och botten har vi ett bra utbildningsväsende i Sverige,
              det vet vi. Vi har en bra skola och goda universitet och högskolor,
              men det finns också stora problem. Den förra regeringen valde
              att inte se de problemen. Det är också en av orsakerna till att
              den förra regeringen numera sitter i opposition. Det stora problemet
              är inte bara de problem som finns utan att de har blivit värre
              de senaste åren.
            </seg>
          </u>
          <u xml:id="i-39e8d07afb762967-913" prev="i-39e8d07afb762967-905" who="Q3675520">
            <seg>
              Fru talman! Antalet studenter i högre utbildning i Sverige har
              ökat med närmare hundra procent sedan 90-talet. Det är en fördubbling.
              Samtidigt har resurserna ökat, men inte alls i samma utsträckning.
              De utvärderingar som har gjorts av Högskoleverket och av Sulf,
              Sveriges universitetslärareförbund, visar att de pengar som går
              till den enskilda studentens undervisning och utbildning har minskat
              med nästan 20 %, en bit över 17 %. Det innebär att vi har haft
              hundra procent flera studenter men inte alls lika mycket mer resurser.
              Konsekvensen har blivit mindre pengar per student.
            </seg>
          </u>
          <u xml:id="i-39e8d07afb762967-914" prev="i-39e8d07afb762967-905" who="Q3675520">
            <seg>
              Vi har sett hur politiker å ena sidan stått och talat sig varma
              för ett kunskapssamhälle och för vikten av utbildning, medan man
              å andra sidan sett till att bygga upp ett system som inneburit
              att man satsat mindre per student. Konsekvensen, som är en ganska
              naturlig konsekvens av en sådan politik, blir mindre lärartäthet.
              Det blir flera studenter medan lärartätheten inte har ökat i samma
              utsträckning, det blir mindre tid för forskning för den enskilde
              läraren, det blir flera grupptentor och flera storföreläsningar,
              och så vidare. Konsekvensen blir att kvaliteten sjunker.
            </seg>
          </u>
          <u xml:id="i-39e8d07afb762967-915" prev="i-39e8d07afb762967-905" who="Q3675520">
            <seg>
              Den tidigare regeringen hade framför allt ett kvantitativt synsätt
              på den högre utbildningen. Målet tycktes inte alltid vara att
              kunskap skulle ha ett värde i sig, utan målet var att alla skulle
              bli behöriga till högre studier och att varannan ungdom skulle
              läsa vidare. Därför skulle det vara lätt att komma in på universitetet.
              Man tog ganska lätt på att det inte fanns rejäla krav på förkunskaper.
            </seg>
          </u>
          <u xml:id="i-39e8d07afb762967-916" prev="i-39e8d07afb762967-905" who="Q3675520">
            <seg>
              Det skulle inte bara vara lätt, utan ambitionen var också att
              alla skulle vara behöriga. Jag tror att Sverige är det enda land
              i världen som haft ambitionen att alla ska vara behöriga till
              högre studier, oavsett om man vill läsa vidare eller ej.
            </seg>
          </u>
          <u xml:id="i-39e8d07afb762967-917" prev="i-39e8d07afb762967-905" who="Q3675520">
            <seg>
              Målet var egentligen satt utan någon större hänsyn till kvalitet,
              utan någon större hänsyn till vad unga människor vill och utan
              någon större hänsyn till effekten på utbildningen och till att
              resurstilldelningen måste öka i samma utsträckning som antalet
              studenter ökar.
            </seg>
          </u>
          <u xml:id="i-39e8d07afb762967-918" prev="i-39e8d07afb762967-905" who="Q3675520">
            <seg>
              Vi har sett en akademisering av den högre utbildningen som samtidigt
              har fått till följd att man har nedvärderat yrkeskunskaper och
              också lyckats försämra kvaliteten på den högre utbildningen. Det
              har dessutom genomförts av ett parti som säger sig vara ett arbetarparti.
            </seg>
          </u>
          <u xml:id="i-39e8d07afb762967-919" prev="i-39e8d07afb762967-905" who="Q3675520">
            <seg>
              Jag tror att det är dags att slå fast några viktiga sanningar:
              Alla människor vill inte bli akademiker, alla människor kanske
              inte heller kan bli akademiker och samhället fungerar definitivt
              inte om alla ska vara akademiker.
            </seg>
          </u>
          <u xml:id="i-39e8d07afb762967-920" prev="i-39e8d07afb762967-905" who="Q3675520">
            <seg>
              Vi utexaminerar i dag akademiker vi kallar dem för latenta arbetssökande
              rakt ut i arbetslöshet. Saco har siffror på ökningen de senaste
              femtio åren. Samtidigt är det jättesvårt att få tag i en hantverkare
              om man behöver det.
            </seg>
          </u>
          <u xml:id="i-39e8d07afb762967-921" prev="i-39e8d07afb762967-905" who="Q3675520">
            <seg>
              Fru talman! Det övergripande målet för den nya regeringen är
              att vända färdriktningen och börja bygga upp svenskt utbildningsväsende
              igen, för att satsa på kvalitet och inte ha kvantitativa mål som
              det allra viktigaste. Försämrad kvalitet är nämligen ingen bra
              modell för att möta framtiden. Den förda skolpolitiken för den
              högre utbildningen likväl som för den övriga skolpolitiken har
              försämrat Sveriges position som kunskapsnation. Vi är inte sämst.
              Vi är inte dåliga. Vi är ett bra land. Men vi skulle kunna förvänta
              oss betydligt mer.
            </seg>
          </u>
          <u xml:id="i-39e8d07afb762967-922" prev="i-39e8d07afb762967-905" who="Q3675520">
            <seg>
              En rad universitet runtom i världen har mindre än 20 år på nacken.
              Jag kan till exempel nämna Indiens främsta handelshögskola, Indian
              Institute of Management. Den klassas i dag som en av Asiens tre
              främsta skolor. Den grundades 1985. Uppsala universitet grundades
              år 1477, men har ännu inte lyckats kvala sig in på de internationella
              rankninglistor som den indiska handelshögskolan har klarat av
              på mindre än 20 år. Det är klart att vi kan konkurrera med ett
              gott rykte, med en lång tradition, men frågan är om det räcker.
            </seg>
          </u>
          <u xml:id="i-39e8d07afb762967-923" prev="i-39e8d07afb762967-905" who="Q3675520">
            <seg>
              Fru talman! Den nya regeringen har en viktig uppgift. Dels måste
              svenskt utbildningsväsende byggas upp igen efter det som den tidigare
              regeringen har misslyckats med, dels måste vi forma ett bra utbildningsväsende
              för framtiden.
            </seg>
          </u>
          <u xml:id="i-39e8d07afb762967-924" prev="i-39e8d07afb762967-905" who="Q3675520">
            <seg>
              Jag vill också säga några korta ord om den eftergymnasiala yrkesutbildningen,
              den kvalificerade yrkesutbildningen. Den har inte berörts i den
              här debatten. Vi från Folkpartiets och alliansens sida har mycket
              positiva skrivningar i vår budgetproposition. Vi har inte kommit
              lika långt som Miljöpartiet har gjort i sin motion om att få flera
              platser till KY, men det är mycket viktigt att värna den utbildningsformen.
            </seg>
          </u>
          <u xml:id="i-39e8d07afb762967-925" prev="i-39e8d07afb762967-905" who="Q3675520">
            <seg>
              Anledningen till, tror jag, att man har lyckats nå så pass goda
              resultat i den kvalificerade yrkesutbildningen är att det finns
              en direkt koppling till arbetsmarknadens behov. Det är alltså
              inte så att man tar in människor i en utbildning som inte leder
              någonstans, utan det finns en tydlig koppling till näringslivet,
              som innebär att de allra flesta, en stor majoritet, får ett arbete
              efter ett, två eller tre års studier.
            </seg>
          </u>
          <note type="speaker">
            Anf. 155 MARIE GRANLUND (s) replik:
          </note>
          <u xml:id="i-39e8d07afb762967-926" next="i-39e8d07afb762967-929" who="Q3373324">
            <seg>
              Fru talman! Jag är inte alldeles övertygad om att alla de människor
              som i dag i olika delar av vårt land demonstrerar och protesterar
              mot den borgerliga alliansen delar Fredrik Malms uppfattning att
              den är det nya arbetarpartiet. Jag tror inte att de har samma
              uppfattning.
            </seg>
          </u>
          <u xml:id="i-39e8d07afb762967-927" prev="i-39e8d07afb762967-926" who="Q3373324">
            <seg>
              Fredrik Malm, den borgerliga regeringen och borgerliga riksdagsledamöter
              säger hela tiden att alla inte kan läsa på högskolan. Nej, det
              är riktigt att alla varken kan, vill eller kommer att göra det.
              Men att inte hela tiden höja målsättningen, att fler och fler
              ska göra det, är ett enormt underbetyg åt en regering. Vi måste
              ändå ta ett steg, ha visionerna, visa riktningen.
            </seg>
          </u>
          <u xml:id="i-39e8d07afb762967-928" prev="i-39e8d07afb762967-926" who="Q3373324">
            <seg>
              Man behöver faktiskt ha svenska, engelska och matte även om man
              ska bli murare eller svarvare. Det handlar inte bara om högskolebehörighet.
              En dag kanske man tänker: Jag ska inte jobba med det här längre
              utan göra någonting annat. Man ska då inte behöva läsa till en
              massa ämnen som det kanske inte heller går att göra därför att
              det inte finns någon kommunal vuxenutbildning. Det handlar om
              att jobben i dag kräver att man faktiskt har svenska, engelska
              och matte med sig i bagaget. Det säger de fackliga organisationerna
              och det säger också Svenskt Näringsliv.
            </seg>
          </u>
          <u xml:id="i-39e8d07afb762967-929" prev="i-39e8d07afb762967-926" who="Q3373324">
            <seg>
              Jag skulle vilja fråga Fredrik Malm: Vad säger Fredrik Malm till
              Svenskt Näringsliv när de säger att ni har fel? Hur argumenterar
              ni då?
            </seg>
          </u>
          <note type="speaker">
            Anf. 156 FREDRIK MALM (fp) replik:
          </note>
          <u xml:id="i-39e8d07afb762967-930" next="i-39e8d07afb762967-932" who="Q3675520">
            <seg>
              Fru talman! Ja, det har varit demonstrationer i dag. Det är klart
              att man alltid kan demonstrera när beslut ska fattas, men jag
              tror att det är viktigt för socialdemokratin och inte minst också
              för Landsorganisationen att förstå att det val som vi hade för
              några månader sedan nog var en ännu tydligare manifestation för
              att man ville ha en annan politik i Sverige. Det var en manifestation
              för att de människor som i dag står utanför ska ha en möjlighet
              att komma in.
            </seg>
          </u>
          <u xml:id="i-39e8d07afb762967-931" prev="i-39e8d07afb762967-930" who="Q3675520">
            <seg>
              Om man har ambitionen att alla som läser på gymnasiet ska bli
              behöriga för högre studier och man till en viss grad också ska
              akademisera yrkesutbildningarna, kommer det att få till konsekvens
              att ganska många hoppar av. Vi har nämligen en stor grupp unga
              människor i dag som vill ut och jobba.
            </seg>
          </u>
          <u xml:id="i-39e8d07afb762967-932" prev="i-39e8d07afb762967-930" who="Q3675520">
            <seg>
              Vi säger inte alls från alliansens sida att de inte ska kunna
              läsa på universitet och högskola. Vad vi tvärtemot säger är att
              i den nya gymnasieskola som vi vill skapa i och med gymnasiereformen
              2009, GY-09, ska man ha rätt att läsa in behörighet till högre
              studier. Men vi säger inte att alla per hävd måste göra just den
              resa som en del skolpolitiker, ofta med socialistisk grundsyn,
              tycker att man ska göra.
            </seg>
          </u>
          <note type="speaker">
            Anf. 157 MARIE GRANLUND (s) replik:
          </note>
          <u xml:id="i-39e8d07afb762967-933" next="i-39e8d07afb762967-936" who="Q3373324">
            <seg>
              Fru talman! Det handlar inte om att akademisera gymnasieutbildningen.
              Vårt förslag till gymnasieutbildning, som ni har stoppat, innebar
              att man skulle integrera kärnämnen och yrkesutbildning så att
              man som elev i större utsträckning skulle förstå varför det var
              viktigt med matte eller engelska eller svenska och att det behövs
              i utbildningen. Det tycker, som sagt, de fackliga organisationerna.
              Också svenskt näringsliv tycker att det är viktigt att man har
              med sig kärnämnena för att kunna klara sig i dagens moderna arbetsliv.
            </seg>
          </u>
          <u xml:id="i-39e8d07afb762967-934" prev="i-39e8d07afb762967-933" who="Q3373324">
            <seg>
              Det är inte många som kommer att få guldklocka. Man kommer att
              byta arbete väldigt många gånger. Då behöver man ha med sig baskunskaperna.
              Det är riktigt att man kommer att kunna välja till detta på de
              yrkesinriktade linjerna, enligt ert förslag. Men när man är 15
              år är det nog lätt att man väljer bort det till förmån för en
              massa andra saker som händer i ens liv just då.
            </seg>
          </u>
          <u xml:id="i-39e8d07afb762967-935" prev="i-39e8d07afb762967-933" who="Q3373324">
            <seg>
              Vi vill inte ha sådana taktikval. Vi är för kunskap. Det här
              ska man ha med sig. Kan man inte lära sig är det faktiskt fel
              på undervisningen. Vi säger att alla kan.
            </seg>
          </u>
          <u xml:id="i-39e8d07afb762967-936" prev="i-39e8d07afb762967-933" who="Q3373324">
            <seg>
              Jag skulle återigen vilja höra hur ni argumenterar när ni pratar
              med era kompisar i Svenskt Näringsliv om det här.
            </seg>
          </u>
          <note type="speaker">
            Anf. 158 FREDRIK MALM (fp) replik:
          </note>
          <u xml:id="i-39e8d07afb762967-937" next="i-39e8d07afb762967-940" who="Q3675520">
            <seg>
              Fru talman! Vi hade kunnat genomföra den gymnasiereform som skulle
              genomföras och som höll på att implementeras på en del skolor.
              Det skulle innebära att när alliansen vill genomföra den politik
              som väljarna har gett klartecken till skulle det komma en ny reform
              några år senare. Om man går ut i den svenska skolan och frågar
              lärarna och rektorerna om de tycker att det kommer för lite eller
              för mycket krav och förändringar ovanifrån, tror jag att svaret
              från ganska många skulle vara att man dukar under om man ska genomföra
              stora förändringar hela tiden om politiken går fram och tillbaka
              stup i kvarten.
            </seg>
          </u>
          <u xml:id="i-39e8d07afb762967-938" prev="i-39e8d07afb762967-937" who="Q3675520">
            <seg>
              Därför sade vi att vi drar tillbaka gymnasiereformen och kommer
              med en reform år 2009. Det innebär inte alls att allt som fanns
              i den tidigare socialdemokratiska skolpolitiken kommer att kastas
              över bord. Vi är inte sådana dogmatiker att vi inte vill befatta
              oss med kloka synpunkter som kommit från den tidigare regeringen.
              Det finns säkert en del goda saker som kan föras in.
            </seg>
          </u>
          <u xml:id="i-39e8d07afb762967-939" prev="i-39e8d07afb762967-937" who="Q3675520">
            <seg>
              Marie Granlund är välkommen att kontakta Utbildningsdepartementet
              och den nya alliansregeringen och föra fram synpunkter här i kammaren
              och på andra sätt.
            </seg>
          </u>
          <u xml:id="i-39e8d07afb762967-940" prev="i-39e8d07afb762967-937" who="Q3675520">
            <seg>
              När det gäller yrkesutbildningarna står vi inför faktum. Ambitionen
              om de teoretiska baskunskaperna som Socialdemokraterna har är
              väldigt fin. Problemet är att den ambitionen inte riktigt stämmer
              överens med hur verkligheten ser ut. Det innebär att många elever
              inte når målen eftersom de hoppar av. De går inte hela vägen eftersom
              de känner att de vill ut och jobba. De vill ha en god yrkesutbildning,
              men då säger lärarna att det inte bara är det man ska ha utan
              man ska också lägga grunden för att bli professor. Det kanske
              inte är den ambitionen man har. Men man ska alltid ha rätten att
              läsa in behörighet för högre studier.
            </seg>
          </u>
          <note type="speaker">
            Anf. 159 EVA JOHNSSON (kd):
          </note>
          <u xml:id="i-39e8d07afb762967-941" next="i-39e8d07afb762967-966" who="Q4957198">
            <seg>
              Fru talman! Att vara sist på talarlistan innebär kanske att man
              har förmånen att knyta ihop säcken. Jag tillåter mig att delvis
              göra det nu.
            </seg>
          </u>
          <u xml:id="i-39e8d07afb762967-942" prev="i-39e8d07afb762967-941" who="Q4957198">
            <seg>
              Det har varit många intressanta inledningsanföranden under de
              timmar som vi har suttit här. Man kan sammanfattningsvis säga
              att det har varit en ganska tuff utvärdering av den svenska skolan,
              en skola som faktiskt är en produkt av ett socialdemokratiskt
              styre under en lång följd av år. Vi har både från oppositionen
              och från majoritetsföreträdare hört att det finns utsatta elever
              inom den svenska skolan. Man har många olika förutsättningar.
              Vi har segregerade skolområden. Vi har flickor och även pojkar
              som vittnar om sexuella trakasserier på skolorna. Utslagningen
              är ganska stor, inom vissa områden speciellt stor. En alldeles
              för hög andel elever misslyckas.
            </seg>
          </u>
          <u xml:id="i-39e8d07afb762967-943" prev="i-39e8d07afb762967-941" who="Q4957198">
            <seg>
              Det tycker jag är en bra analys som vi tillsammans kan konstatera.
            </seg>
          </u>
          <u xml:id="i-39e8d07afb762967-944" prev="i-39e8d07afb762967-941" who="Q4957198">
            <seg>
              Vi har prövat den socialdemokratiska modellen. Resultatet kan
              tyckas vara en aning svagt. Nu ska vi pröva en annan modell.
            </seg>
          </u>
          <u xml:id="i-39e8d07afb762967-945" prev="i-39e8d07afb762967-941" who="Q4957198">
            <seg>
              Alliansens satsningar på skolområdet kan man tycka skulle kunna
              skapa en våg av glädje hos hela oppositionen. Vi satsar 350 miljoner
              på lärares kompetensutveckling och fortbildning, 60 miljoner på
              obehöriga lärare och validering, 10 miljoner på forskningsbaserade
              åtgärdsprogram mot mobbning. Det är alltså en kraftig förstärkning
              där. 121 miljoner riktar sig till funktionshindrade elever och
              till speciallärare.
            </seg>
          </u>
          <u xml:id="i-39e8d07afb762967-946" prev="i-39e8d07afb762967-941" who="Q4957198">
            <seg>
              Vi vill möta alla individer. Vi vill möta olika behov hos olika
              människor. Vi ser att människor är olika. Vi satsar både resurser
              och pengar.
            </seg>
          </u>
          <u xml:id="i-39e8d07afb762967-947" prev="i-39e8d07afb762967-941" who="Q4957198">
            <seg>
              Fru talman! Törsten efter kunskap är kanske ett av de mest framträdande
              dragen hos människor. Den har resulterat i att människor under
              historiens lopp har skaffat sig alltmer kunskap om tillvaron,
              kunskap som ska utvecklas inom ramen för de värderingar som garanterar
              människovärdet och den etiska bas som samhället vilar på.
            </seg>
          </u>
          <u xml:id="i-39e8d07afb762967-948" prev="i-39e8d07afb762967-941" who="Q4957198">
            <seg>
              Därför är det bra att alltfler människor under de senare åren
              har fått tillgång till högre utbildning. Det är däremot inte bra
              att kvaliteten har blivit lidande. Var och varannan student i
              högskolan kan berätta att grundutbildningens kritiska och utvecklande
              inslag i stor utsträckning har ersatts av en utbildningsfabrik
              som på löpande band kvitterar ut student efter student.
            </seg>
          </u>
          <u xml:id="i-39e8d07afb762967-949" prev="i-39e8d07afb762967-941" who="Q4957198">
            <seg>
              De strängare regler som infördes inom studiemedelssystemet 2001
              minskar också möjligheterna för studenter att skaffa sig en bredare
              allmänbildning.
            </seg>
          </u>
          <u xml:id="i-39e8d07afb762967-950" prev="i-39e8d07afb762967-941" who="Q4957198">
            <seg>
              De förbättringar som vi kristdemokrater och Allians för Sverige
              vill göra för högskolan har sin utgångspunkt i ökad kunskap, valfrihet
              och trygghet. Högskoleutbildningen ska inte bara ge studenterna
              specifika ämneskunskaper för ett framtida yrke. Den måste också
              leda till personlig utveckling, samhällsengagemang och kritiskt
              tänkande. Den väg som vänsterkartellen har lett oss in på måste
              överges.
            </seg>
          </u>
          <u xml:id="i-39e8d07afb762967-951" prev="i-39e8d07afb762967-941" who="Q4957198">
            <seg>
              Att den förra regeringen satte ett mål för högskoleutbildningen
              är i och för sig lovvärt, men det var satt på helt fel sätt. Genom
              att sätta mål för hur många som påbörjar högskoleutbildningen
              har socialdemokratin framstått som den sociala snedrekryteringens
              gynnare. Det är inte rimligt att mer än varannan högskolestudent
              i Sverige inte tar ut sin examen. En förändring är nödvändig.
            </seg>
          </u>
          <u xml:id="i-39e8d07afb762967-952" prev="i-39e8d07afb762967-941" who="Q4957198">
            <seg>
              Ett annat problem var att målsättningen var satt enbart för den
              akademiska högskolan. Det har vi berört här tidigare. Vi kristdemokrater
              ser det som självklart att gynna mångfalden, det vill säga både
              den akademiska högskolan och en mer kvalificerad yrkesutbildning
              som vi kallar yrkeshögskola.
            </seg>
          </u>
          <u xml:id="i-39e8d07afb762967-953" prev="i-39e8d07afb762967-941" who="Q4957198">
            <seg>
              Att socialdemokratin under alldeles för lång tid har stått för
              en enfaldig satsning på den akademiska högskolan indikeras nu
              genom att antalet studenter vid svenska universitet och högskolor
              år 2005 minskade för första gången på över 20 år.
            </seg>
          </u>
          <u xml:id="i-39e8d07afb762967-954" prev="i-39e8d07afb762967-941" who="Q4957198">
            <seg>
              Vi har till och från under debatten talat om den berömda ribban.
              Det har pratats om var man lägger ribban, om man tar bort ribban
              eller om man inte har någon ribba alls.
            </seg>
          </u>
          <u xml:id="i-39e8d07afb762967-955" prev="i-39e8d07afb762967-941" who="Q4957198">
            <seg>
              Jag kan ofta känna att socialdemokratisk skolpolitik kännetecknas
              av att man lägger ribban på en nivå och säger: Hoppa! Det är lika
              för alla. Lägger man den på två meter klarar Carolina Klüft det.
              Majoriteten här i riksdagen gör det inte. Det lovar jag. Alla
              kan. Ja, det tror vi kristdemokrater, men alla kan på olika sätt.
              De är lika bra, tycker vi, oavsett nivå.
            </seg>
          </u>
          <u xml:id="i-39e8d07afb762967-956" prev="i-39e8d07afb762967-941" who="Q4957198">
            <seg>
              Fru talman! Kristdemokraterna har i opposition fört fram en lång
              rad förslag. Låt mig kort redovisa några av dem. Undersökningar
              har visat att lärosätena sett sig tvingade att dra ned på lärartid.
              Vi kristdemokrater har föreslagit en kvalitetsnivå genom att det
              i högskolans kursplaner läggs in en varudeklaration eller en garanti
              vad gäller lärarledd tid. Först när en miniminivå läggs fast för
              det stöd som studenten har rätt till kan studenterna veta att
              de får det stöd som de har rätt att kräva.
            </seg>
          </u>
          <u xml:id="i-39e8d07afb762967-957" prev="i-39e8d07afb762967-941" who="Q4957198">
            <seg>
              En långsiktig grundfinansieringsmodell bör ingå för att minska
              frestelsen för lärosätena att åsidosätta kvaliteten och för att
              kunna få en jämn medeltillströmning. Modellen bör också ta hänsyn
              till kursernas svårighetsgrad, och en högre tilldelning bör ges
              för till exempel C- och D-nivåerna för att säkerställa en god
              och gynnsam forskningsanknytning. Det fanns hos den förra regeringen
              en tendens att vid beslut om universitetsstatus och nya vetenskapsområden
              ta alltför stor hänsyn till andra skäl än kvalitet.
            </seg>
          </u>
          <u xml:id="i-39e8d07afb762967-958" prev="i-39e8d07afb762967-941" who="Q4957198">
            <seg>
              Även en annan aspekt är viktig att lyfta fram, nämligen avpolitiseringen
              av högskolestyrelserna. Den har berörts väldigt lite, och jag
              tar därför några sekunder i anspråk för den. Vi tycker att frågan
              är mycket viktig.
            </seg>
          </u>
          <u xml:id="i-39e8d07afb762967-959" prev="i-39e8d07afb762967-941" who="Q4957198">
            <seg>
              Kristdemokraterna presenterade i januari 2005 en rapport som
              visar att det fanns en överrepresentation av socialdemokratiska
              styrelseledamöter med 50 % jämfört med valresultatet 2002. Vad
              vi vet finns det ingen forskning som styrker att just socialdemokrater
              är mest lämpade att styra högskolor. I linje med det prickade
              riksdagen förutvarande utbildningsminister Östros vid kammarens
              votering om KU:s granskningsbetänkande efter en KU-anmälan.
            </seg>
          </u>
          <u xml:id="i-39e8d07afb762967-960" prev="i-39e8d07afb762967-941" who="Q4957198">
            <seg>
              Därmed kommer vi osökt in på forskningsfrågorna. Forskning är
              en investering för framtiden, och kunskap är Sveriges framtida
              basindustri. Den är vår mest bärkraftiga bro till framtida välstånd.
              Sverige behöver en framtidsinriktad forskningspolitik som ger
              vårt land de bästa förutsättningarna för kunskapsutveckling och
              välfärd.
            </seg>
          </u>
          <u xml:id="i-39e8d07afb762967-961" prev="i-39e8d07afb762967-941" who="Q4957198">
            <seg>
              Sverige har en god position inför framtiden, och för det har
              vi att tacka framstående forskares insatser under flera decennier.
              Forskningens frukter skördas på väl rotade träd efter en lång
              tid av kultivering. Nobelpristagaren Arvid Carlsson är en av dem
              som brukar påminna oss om detta. Att Arvid Carlsson är den ende
              svensk som sedan 1983 fått Nobelpris kan för övrigt stämma till
              viss eftertanke.
            </seg>
          </u>
          <u xml:id="i-39e8d07afb762967-962" prev="i-39e8d07afb762967-941" who="Q4957198">
            <seg>
              Vi har emellertid fortfarande en avancerad forskning och en större
              andel av forskningens världsmarknad än vår andel av världens befolkning.
              Fattas bara annat! Om vi med vår plats i Europa och vår historia
              av framsteg och fred inte låg i topp vore det närmast en skandal.
              Det som ska få oss att höja på ögonbrynen är inte att vi ligger
              hyfsat i nivå med likartade länder. Det som ska få oss att höja
              på ögonbrynen är trenden. Och trenden har under de senaste åren
              tenderat att gå mot att andra länder lyfter sig, ett efter ett,
              medan vi står och stampar och i vissa avseenden till och med backar.
              Detta gör att vår relativa position på lite sikt är hotad och
              därmed också vår plats bland de ledande nationerna. Konsekvenserna
              blir på så sätt förödande.
            </seg>
          </u>
          <u xml:id="i-39e8d07afb762967-963" prev="i-39e8d07afb762967-941" who="Q4957198">
            <seg>
              Fru talman! Med detta sagt kommer vi äntligen till det som på
              ett tydligt sätt skiljer den nya utbildningspolitiken från den
              gamla. Allians för Sverige och Kristdemokraterna vill tillsammans
              öka basanslagen till lärosätena med ett transparent system som
              premierar kvalitet, och vi vill öka stabilt under flera år. Med
              högre basanslag kan lärosätena skapa en långsiktighet i fritt
              vald forskning. Vi vill införa flera doktorandtjänster och postdoktorala
              tjänster för att förbättra möjligheterna för forskare.
            </seg>
          </u>
          <u xml:id="i-39e8d07afb762967-964" prev="i-39e8d07afb762967-941" who="Q4957198">
            <seg>
              Vi menar att riksdag och regering fortsättningsvis måste behandla
              forskningsfrågorna på ett samlat sätt. Det har tagits en del initiativ,
              men mer kan göras. Kristdemokraterna och Allians för Sverige vill
              ge forskningen större möjligheter genom att anslå mer medel, öka
              profileringen och utveckla den politiska processen. Den passivitet
              som präglat den socialdemokratiska politiken ska nu äntligen få
              ett slut.
            </seg>
          </u>
          <note>
            (TREDJE VICE TALMANNEN:
          </note>
          <u xml:id="i-39e8d07afb762967-965" prev="i-39e8d07afb762967-941" who="Q4957198">
            <seg>
              Jag vill bara erinra om att den anmälda talartiden överskridits
              med 50 %.)
            </seg>
          </u>
          <u xml:id="i-39e8d07afb762967-966" prev="i-39e8d07afb762967-941" who="Q4957198">
            <seg>
              Med detta, fru talman, vill jag yrka bifall till utskottets förslag
              i betänkandet i dess helhet.
            </seg>
          </u>
          <note type="speaker">
            Anf. 160 MARIE GRANLUND (s) replik:
          </note>
          <u xml:id="i-39e8d07afb762967-967" next="i-39e8d07afb762967-969" who="Q3373324">
            <seg>
              Fru talman! Om Kristdemokraterna och den borgerliga alliansen
              tycker att det är så oerhört viktigt med forskning skulle jag
              vilja fråga Eva Johnsson varför de då anslår mindre pengar än
              vad vi socialdemokrater gör.
            </seg>
          </u>
          <u xml:id="i-39e8d07afb762967-968" prev="i-39e8d07afb762967-967" who="Q3373324">
            <seg>
              Nästa fråga gäller högskolestyrelserna. Eva Johnsson säger att
              det är oerhört viktigt att de blir fristående. Är det rimligt
              att en rektor själv utser sin styrelse? Vem ska avskeda rektorn
              om det uppstår problem? Tycker Eva Johnsson att samma förhållande
              ska gälla i näringslivet så att vd:n för Ericsson själv utser
              sin styrelse? Är det inte rimligt att ägarna, det vill säga staten
              i detta fall, har någon form av inflytande när det handlar om
              så mycket skattepengar? Sedan kan man välja hur styrelserna ska
              vara sammansatta. Man behöver inte gå den borgerliga vägen och
              tillsätta alla poster med moderata företrädare. Man kan välja,
              men att inte ha allmänna företrädare reagerar vi mot.
            </seg>
          </u>
          <u xml:id="i-39e8d07afb762967-969" prev="i-39e8d07afb762967-967" who="Q3373324">
            <seg>
              Jag har ytterligare en fråga. Forskningen är jätteviktig, och
              ett område där Sverige är världsledande gäller stamceller. Stamcellerna
              är viktiga i kampen mot Parkinson, Alzheimer och så vidare. Kristdemokraterna
              har tillsammans med Kristdemokraterna i Norge lett motståndsrörelsen
              i Europa mot stamcellsforskning. Jag frågade Ulf Nilsson vid den
              allmänpolitiska debatten hur man nu ställer sig till stamcellsforskning,
              och då sade han att ni var överens i regeringen. Jag skulle därför
              vilja fråga Eva Johnsson: Har Kristdemokraterna nu lagt sig platt
              för de andra tre partierna, eller hur ligger det till?
            </seg>
          </u>
          <note type="speaker">
            Anf. 161 EVA JOHNSSON (kd) replik:
          </note>
          <u xml:id="i-39e8d07afb762967-970" next="i-39e8d07afb762967-972" who="Q4957198">
            <seg>
              Fru talman! Jag förstår att Marie Granlund blir lite orolig när
              vi börjar prata om styrelsernas sammansättning. I mitt huvudanförande
              nämnde jag den statistik som tydligt visar hur fördelningen ser
              ut, inte minst politiskt. Om vi förändrar styrelsernas sammansättning
              kommer det givetvis att innebära att Socialdemokraternas oproportionerligt
              stora makt över högskolorna minskar. Jag förstår att det skapar
              en viss oro.
            </seg>
          </u>
          <u xml:id="i-39e8d07afb762967-971" prev="i-39e8d07afb762967-970" who="Q4957198">
            <seg>
              Men här, precis som på många andra områden, litar vi på professionaliteten.
              Vi litar på människorna. Vi litar på föräldrarna när de ska bestämma
              sin barnomsorg. Vi litar på våra kolleger i kommunerna när de
              ska fördela anslag till sina medborgare. Och vi litar också på
              akademikerna, på rektorerna. Vi tror att det kommer att bli en
              stor förbättring och ge en betydligt större frihet för universitetsstyrelserna
              och universiteten. Vi tror att det blir bra.
            </seg>
          </u>
          <u xml:id="i-39e8d07afb762967-972" prev="i-39e8d07afb762967-970" who="Q4957198">
            <seg>
              När det gäller forskningens olika delar kan vi naturligtvis gå
              in på en rad forskningsområden. Jag vill dock fortsätta att hänvisa
              till att vi inte tänker styra forskningen. Det är inte vår avsikt
              att göra det. Däremot kan vi hamna i etiska dilemman, och där
              står vi kristdemokrater fast på ett tydligt sätt. Det gäller ett
              antal områden. När den debatten kommer är jag beredd att ta den,
              oavsett vilket område det gäller. Vår infallsvinkel är emellertid
              att forskningen ska vara fri.
            </seg>
          </u>
          <note type="speaker">
            Anf. 162 MARIE GRANLUND (s) replik:
          </note>
          <u xml:id="i-39e8d07afb762967-973" next="i-39e8d07afb762967-977" who="Q3373324">
            <seg>
              Fru talman! Vi har tidigare pratat om rymden så det är väl inte
              orimligt att vi också pratar om stamceller som har oerhört stor
              betydelse för mänskligheten.
            </seg>
          </u>
          <u xml:id="i-39e8d07afb762967-974" prev="i-39e8d07afb762967-973" who="Q3373324">
            <seg>
              Jag kan konstatera att Kristdemokraterna fortfarande kommer att
              ta strid mot stamcellsforskningen och att Ulf Nilsson inte alls
              hade rätt i debatten i oktober om att regeringen var överens om
              detta. Jag kan bara beklaga detta, för det skapar en stor oro
              bland alla forskare i Sverige som sysslar med stamcellsforskning.
            </seg>
          </u>
          <u xml:id="i-39e8d07afb762967-975" prev="i-39e8d07afb762967-973" who="Q3373324">
            <seg>
              Jag skulle sedan vilja återanknyta till frågan om högskolestyrelsernas
              sammansättning. Jag kan respektera att man tycker att det är för
              många socialdemokrater, men varför ändrar man då inte sammansättningen
              på ett annat sätt? Det finns faktiskt behov av att ha företrädare
              för allmänheten i högskolestyrelserna. Det är inte rimligt att
              lärosätena själva råder över detta eller att rektorerna gör det.
              Jag har inte fått svar på frågan om Eva Johnsson tycker att det
              är rimligt att Ericssons vd själv utser sin styrelse. Vem ska
              avsätta vd:n om det händer något?
            </seg>
          </u>
          <u xml:id="i-39e8d07afb762967-976" prev="i-39e8d07afb762967-973" who="Q3373324">
            <seg>
              Hur lätt är det att sitta i en styrelse tillsammans med sin arbetsgivare?
              Det är ju helt orimligt. Vad blir det då för diskussioner? Vågar
              man föra fram det man vill? Lärosätena har till största delen
              protesterat mot detta, vilket man kan se i remissvaren.
            </seg>
          </u>
          <u xml:id="i-39e8d07afb762967-977" prev="i-39e8d07afb762967-973" who="Q3373324">
            <seg>
              Man kan alltså konstatera att det fortfarande finns ett motstånd
              mot stamcellsforskningen. Regeringen är tydligen inte alls överens
              i den frågan.
            </seg>
          </u>
          <note type="speaker">
            Anf. 163 EVA JOHNSSON (kd) replik:
          </note>
          <u xml:id="i-39e8d07afb762967-978" next="i-39e8d07afb762967-979" who="Q4957198">
            <seg>
              Fru talman! När det gäller styrelserna behöver Marie Granlund
              nog läsa på lite. Det kommer att finnas representanter för den
              så kallade allmänheten, som Marie Granlund säger, även i de nya
              styrelserna. Det kommer att finnas möjlighet för styrelserna att
              ha lite olika sammansättningar.
            </seg>
          </u>
          <u xml:id="i-39e8d07afb762967-979" prev="i-39e8d07afb762967-978" who="Q4957198">
            <seg>
              Vi tror att detta är en bra väg att gå. Vi tror att det kommer
              att skapa en större frihet. Näringslivet kommer att vara representerat,
              och den så kallade tredje parten kommer även fortsättningsvis
              att finnas med i universitetsstyrelserna. Men den socialdemokratiska
              dominansen bryts härmed.
            </seg>
          </u>
          <note>
            Överläggningen var härmed avslutad.
          </note>
          <note>
            8 § Internationell samverkan
          </note>
          <note>
            Föredrogs
          </note>
          <note type="speaker">
            Anf. 164 BODIL CEBALLOS (mp):
          </note>
          <u xml:id="i-39e8d07afb762967-980" next="i-39e8d07afb762967-989" who="Q4942281">
            <seg>
              Fru talman! Internationellt samarbete är naturligtvis både viktigt
              och bra. Målet med detta politikområde har inte förändrats. Även
              fortsättningsvis är det att främja frihet, säkerhet, demokrati
              och välstånd i världen. Det är mål som Miljöpartiet naturligtvis
              ställer sig bakom.
            </seg>
          </u>
          <u xml:id="i-39e8d07afb762967-981" prev="i-39e8d07afb762967-980" who="Q4942281">
            <seg>
              I propositionen kan vi läsa att det säkerhetspolitiska läget
              i vårt närområde är tryggare än på länge. Kanske hamnar vi snart
              i en helt ny säkerhetspolitisk situation i Sverige om vi tillåter
              den serviceplattform som behövs för att bygga gasledning genom
              Östersjön. Längre fram i budgeten kan vi läsa att särskild prioritet
              kommer att ges till insatser i Ukraina, Ryssland, västra Balkan
              och eventuellt södra Kaukasien.
            </seg>
          </u>
          <u xml:id="i-39e8d07afb762967-982" prev="i-39e8d07afb762967-980" who="Q4942281">
            <seg>
              Det är enligt regeringen också viktigt att Ryssland knyts till
              den europeiska säkerhetsstrukturen. Jag hoppas verkligen att gasledningen
              inte är en del i det.
            </seg>
          </u>
          <u xml:id="i-39e8d07afb762967-983" prev="i-39e8d07afb762967-980" who="Q4942281">
            <seg>
              Frågan om gasledningen handlar inte bara om juridik utan också
              om politik. Det handlar om vilka signaler vi ger till vår omvärld.
              Om vi passivt väntar och ser vad som händer har alltför mycket
              investerats i projektet för att det sedan ska gå att stoppa det.
              Vill vi ha ledningen eller inte? Då ska vi tala om det nu, i stället
              för att vänta och se vart vinden blåser så småningom.
            </seg>
          </u>
          <u xml:id="i-39e8d07afb762967-984" prev="i-39e8d07afb762967-980" who="Q4942281">
            <seg>
              Ur säkerhetspolitisk synvinkel torde det inte vara en fördel
              att ha en ryskkontrollerad serviceplattform inne i den svenska
              ekonomiska zonen. Vår nuvarande försvarspolitik bygger på frånvaron
              av militär närvaro i vårt närområde. Med plattformen kan vi tvingas
              att ändra inriktning, och det kan innebära helt andra förutsättningar
              för fördelning av resurser än i nuläget.
            </seg>
          </u>
          <u xml:id="i-39e8d07afb762967-985" prev="i-39e8d07afb762967-980" who="Q4942281">
            <seg>
              Som jag sade tycker vi att internationellt samarbete är bra.
              I det perspektivet kan det tyckas lite märkligt att Miljöpartiet
              vill dra ned på de resurser regeringen anslår till utgiftsområdet.
              Men saken är den att vi inte accepterar att pengar tas från biståndsbudgeten
              för att användas till annat, i synnerhet inte nu, när vi har förstått
              att biståndsbudgeten samtidigt skärs ned med en budgetteknisk
              finess på 1,5 miljarder, som nu försvinner ut i tomma intet och
              ingen vet riktigt var. Det är en fråga som vi kommer att diskutera
              i nästa betänkande. Om regeringen vill utöka budgeten för internationellt
              samarbete har vi egentligen inget emot det, men om regeringen
              också vill ha Miljöpartiet med på tåget får ni ta pengarna någon
              annanstans ifrån än från biståndsbudgeten.
            </seg>
          </u>
          <u xml:id="i-39e8d07afb762967-986" prev="i-39e8d07afb762967-980" who="Q4942281">
            <seg>
              I vårt förslag har vi utgått från den fleråriga budgetplan som
              tidigare utarbetats av Socialdemokraterna, Vänsterpartiet och
              Miljöpartiet tillsammans. Av de 150 miljoner som regeringen nu
              tar från biståndsbudgeten tar vi tillbaka 111. Vi tar inte allt,
              men vi tar tillbaka pengar där vi menar att förslaget inte är
              tillräckligt tydligt om vad pengarna ska användas till eller där
              vi ser annorlunda på frågan.
            </seg>
          </u>
          <u xml:id="i-39e8d07afb762967-987" prev="i-39e8d07afb762967-980" who="Q4942281">
            <seg>
              Till att börja med plockar regeringen 70 miljoner kronor från
              biståndsbudgeten för att finansiera bidrag till vissa internationella
              institutioner. Någon närmare förklaring ges inte. Vi kan av skrivningen
              i propositionen gissa oss till att det kan handla om utökat stöd
              till FN för olika fredsbevarande insatser, om EU-ledda krishanteringsinsatser,
              både civila och militära, eller om någonting annat. Vi vill veta
              vad medlen ska gå till för att kunna ta ställning till en utökning.
            </seg>
          </u>
          <u xml:id="i-39e8d07afb762967-988" prev="i-39e8d07afb762967-980" who="Q4942281">
            <seg>
              Under punkten Information om Sverige i utlandet ökas budgeten
              med 5 miljoner kronor, det vill säga med drygt 50 %. Tyngdpunkten
              kommer att ligga på exportfrämjande åtgärder. Vi tar de pengarna
              till biståndet.
            </seg>
          </u>
          <u xml:id="i-39e8d07afb762967-989" prev="i-39e8d07afb762967-980" who="Q4942281">
            <seg>
              Nästa budgetpost är Samarbete inom Östersjöregionen. Här fyrdubblar
              regeringen anslaget och tar det från biståndsbudgeten. Vi vet
              inte vad pengarna egentligen ska gå till. Det framkommer inte
              i propositionen att de skulle behövas inom det här området.
            </seg>
          </u>
          <note>
            Jag yrkar härmed bifall till Miljöpartiets reservation.
          </note>
          <note type="speaker">
            Anf. 165 EWA BJÖRLING (m):
          </note>
          <u xml:id="i-39e8d07afb762967-990" who="Q457877">
            <seg>
              Fru talman! Jag vill yrka bifall till utskottets förslag i dess
              helhet.
            </seg>
          </u>
          <note type="speaker">
            Anf. 166 Statsrådet GUNILLA CARLSSON (m):
          </note>
          <u xml:id="i-39e8d07afb762967-991" next="i-39e8d07afb762967-1008" who="Q458162">
            <seg>
              Fru talman! Vår goda samstämmighet över partigränserna i utrikespolitiken
              gör att vi kan tala med kraft i internationella forum. Det ska
              vi värna. Jag ska hälsa från utrikesministern, som ser fram emot
              att arbeta tillsammans med riksdagen.
            </seg>
          </u>
          <u xml:id="i-39e8d07afb762967-992" prev="i-39e8d07afb762967-991" who="Q458162">
            <seg>
              Vi är i en tid då globaliseringen ställer nya krav. Regeringen
              driver en aktiv utrikespolitik och verkar för centrala värden
              som ökad säkerhet, demokrati, frihet, välstånd och hållbar utveckling.
              Området kring Östersjön är ett internationellt föredöme när det
              gäller den fredliga övergången från kommunism till frihet, demokrati
              och mänskliga rättigheter. Det finns vissa orostecken, men i stort
              har utvecklingen varit positiv. Östersjöområdet är i dag ett av
              Europas tillväxtområden.
            </seg>
          </u>
          <u xml:id="i-39e8d07afb762967-993" prev="i-39e8d07afb762967-991" who="Q458162">
            <seg>
              De globala hoten är många och komplexa. Terrorism, risk för spridning
              av massförstörelsevapen, organiserad brottslighet och människohandel
              hotar vår och andras säkerhet. Det är endast genom att samverka
              med andra som vi kan bekämpa detta. FN och EU är de främsta forumen
              för det internationella samarbetet, men även i OSSE, Europarådet
              och genom vårt samarbete med Nato arbetar vi för att göra världen
              säkrare.
            </seg>
          </u>
          <u xml:id="i-39e8d07afb762967-994" prev="i-39e8d07afb762967-991" who="Q458162">
            <seg>
              Terrorismen kan bekämpas bara i samverkan med andra. Vi i Sverige
              verkar inom ramen för internationella organisationer som EU och
              FN för att förebygga och motverka terrorismen, med respekten för
              rättssäkerheten och de mänskliga rättigheterna som grundförutsättningar.
              Arbetet med att reducera och eliminera massförstörelsevapen och
              motverka att de sprids är viktigt. Frågan om Irans och Nordkoreas
              kärntekniska program står högt på dagordningen.
            </seg>
          </u>
          <u xml:id="i-39e8d07afb762967-995" prev="i-39e8d07afb762967-991" who="Q458162">
            <seg>
              Behovet av internationella fredsfrämjande insatser fortsätter
              att öka. FN har tagit på sig alltfler insatser, liksom EU, med
              ett ökat antal ESFP-insatser, inte minst på det civila området.
            </seg>
          </u>
          <u xml:id="i-39e8d07afb762967-996" prev="i-39e8d07afb762967-991" who="Q458162">
            <seg>
              Nya insatser kommer att bli aktuella för såväl FN som EU, OSSE
              och Nato. Detta är ett prioriterat område för den nya regeringen.
            </seg>
          </u>
          <u xml:id="i-39e8d07afb762967-997" prev="i-39e8d07afb762967-991" who="Q458162">
            <seg>
              Det sker en breddning av det freds- och säkerhetsfrämjande arbetet.
              Det finns en internationell acceptans av att säkerhet, utveckling
              och mänskliga rättigheter är ömsesidigt förstärkande.
            </seg>
          </u>
          <u xml:id="i-39e8d07afb762967-998" prev="i-39e8d07afb762967-991" who="Q458162">
            <seg>
              Krishanteringsinsatserna har allt oftare mandat som inkluderar
              såväl militära som civila komponenter, vilket också lägger grunden
              för en hållbar social och ekonomisk utveckling.
            </seg>
          </u>
          <u xml:id="i-39e8d07afb762967-999" prev="i-39e8d07afb762967-991" who="Q458162">
            <seg>
              Regeringen lägger stor vikt vid att delta brett i freds- och
              säkerhetsfrämjande insatser med såväl civila som militära komponenter
              men med tydliga geografiska prioriteringar. Vi ökar vårt engagemang
              ytterligare, vilket inte minst ökningen på utgiftsområde 6 för
              internationella insatser vittnar om.
            </seg>
          </u>
          <u xml:id="i-39e8d07afb762967-1000" prev="i-39e8d07afb762967-991" who="Q458162">
            <seg>
              FN måste stärkas. Sverige kommer att aktivt stödja organisationen
              i att fatta svåra beslut och agera i situationer som hotar freden
              och säkerheten. Vi prioriterar den pågående reformprocessen för
              att värna multilateralismen och stärka FN:s förmåga att möta nya
              utmaningar.
            </seg>
          </u>
          <u xml:id="i-39e8d07afb762967-1001" prev="i-39e8d07afb762967-991" who="Q458162">
            <seg>
              Regeringen kommer att verka för att EU bland annat genom sina
              krishanteringsinstrument agerar mer kraftigt på den globala arenan.
              Vi kommer att bidra med personal och andra resurser till EU-ledda
              insatser på såväl det militära som det civila området. EU:s framväxande
              förmåga är ett viktigt stöd för FN.
            </seg>
          </u>
          <u xml:id="i-39e8d07afb762967-1002" prev="i-39e8d07afb762967-991" who="Q458162">
            <seg>
              OSSE har en central roll att spela i främjandet av säkerhet inom
              sitt ansvarsområde. Den ökande verksamheten i södra Kaukasus och
              Centralasien är angelägen och ställer krav på svensk medverkan
              och resurser.
            </seg>
          </u>
          <u xml:id="i-39e8d07afb762967-1003" prev="i-39e8d07afb762967-991" who="Q458162">
            <seg>
              Europarådet är en viktig aktör för värnandet av de mänskliga
              rättigheterna och rättsstatens principer. Sveriges samarbete med
              Nato är betydelsefullt för att bidra till internationell fred
              och säkerhet. Vi deltar i insatserna i Afghanistan och Kosovo.
              Sverige deltar i EAPR:s säkerhetsfrämjande och konfliktförebyggande
              arbete.
            </seg>
          </u>
          <u xml:id="i-39e8d07afb762967-1004" prev="i-39e8d07afb762967-991" who="Q458162">
            <seg>
              Formerna för det säkerhetsfrämjande arbetet i vårt närområde
              är av stor betydelse. De måste anpassas till den förändrade säkerhetspolitiska
              situationen. Arbetet med att främja demokratisk utveckling och
              mänskliga rättigheter är angeläget. Här spelar EU:s grannskapspolitik
              en central roll. Vi prioriterar insatser i bland annat Ukraina,
              Ryssland, västra Balkan, Moldavien och Vitryssland.
            </seg>
          </u>
          <u xml:id="i-39e8d07afb762967-1005" prev="i-39e8d07afb762967-991" who="Q458162">
            <seg>
              Uppgiften att snabbt och effektivt bistå svenska medborgare som
              råkar i nöd utomlands är en prioriterad uppgift för utrikesförvaltningen.
              Beredskap finns nu för att hantera större konsulära kriser i samverkan
              med andra svenska myndigheter.
            </seg>
          </u>
          <u xml:id="i-39e8d07afb762967-1006" prev="i-39e8d07afb762967-991" who="Q458162">
            <seg>
              Fru talman! Detta var ett axplock och lite viljeinriktning med
              tanke på den budget som riksdagen nu ska fastställa.
            </seg>
          </u>
          <note>
            Ajournering
          </note>
          <note>
            Kammaren beslutade kl. 16.53 på förslag av tredje vice talmannen
            att ajournera förhandlingarna till kl. 17.00 då votering skulle
            äga rum.
          </note>
          <u xml:id="i-39e8d07afb762967-1007" prev="i-39e8d07afb762967-991" who="Q458162">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 17.00.
          </note>
          <note>
            9 § Beslut om ärenden som slutdebatterats den 13 december
          </note>
          <note>
            Punkt 1
          </note>
          <note>
            Punkt 2
          </note>
          <note>
            10 § Beslut om ärenden som slutdebatterats vid dagens sammanträde
          </note>
          <note>
            Punkt 2
          </note>
          <note>
            Punkt 4
          </note>
          <note>
            Punkt 7
          </note>
          <note>
            Punkt 8
          </note>
          <note>
            Punkt 12
          </note>
          <note>
            Övriga punkter
          </note>
          <note>
            Punkt 1
          </note>
          <note>
            Punkterna 2 och 3
          </note>
          <note>
            Punkt 1
          </note>
          <note>
            Punkterna 24
          </note>
          <note>
            Ajournering
          </note>
          <note>
            Kammaren beslutade kl. 17.15 på förslag av förste vice talmannen
            att ajournera förhandlingarna till kl. 17.30.
          </note>
          <u xml:id="i-39e8d07afb762967-1008" prev="i-39e8d07afb762967-991" who="Q458162">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 17.30.
          </note>
          <note>
            11 § (forts. från 8 §) Internationell samverkan (forts. UU1)
          </note>
          <note type="speaker">
            Anf. 167 BODIL CEBALLOS (mp) replik:
          </note>
          <u xml:id="i-39e8d07afb762967-1009" next="i-39e8d07afb762967-1011" who="Q4942281">
            <seg>
              Herr talman! Det är möjligt att jag var ouppmärksam, men jag
              kunde inte utröna riktigt vilka insatser som statsrådet talade
              om, när det gällde samarbetet inom Östersjöregionen, när vi fyrdubblar
              budgeten i fråga om samarbetet inom Östersjöregionen. Jag har
              några frågor.
            </seg>
          </u>
          <u xml:id="i-39e8d07afb762967-1010" prev="i-39e8d07afb762967-1009" who="Q4942281">
            <seg>
              Vilka andra insatser inom budgetposten Bidrag till internationella
              organisationer handlar det om? Du nämnde både civila och militära
              insatser. Och du talade om FN, om EU och om utgiftsområde 6. Jag
              upplever att det är en stor sammanblandning av dessa tre utgiftsområden
              5, 6 och 7 och att pengar flyttas hit och dit på lite märkliga
              sätt som jag inte riktigt förstår mig på.
            </seg>
          </u>
          <u xml:id="i-39e8d07afb762967-1011" prev="i-39e8d07afb762967-1009" who="Q4942281">
            <seg>
              Jag har ytterligare en fråga. Vad menar ni med att Ryssland ska
              knytas till den europeiska säkerhetsstrukturen? På vilket sätt
              har ni tänkt er det?
            </seg>
          </u>
          <note type="speaker">
            Anf. 168 Statsrådet GUNILLA CARLSSON (m) replik:
          </note>
          <u xml:id="i-39e8d07afb762967-1012" next="i-39e8d07afb762967-1015" who="Q458162">
            <seg>
              Herr talman! Jag tror att just Rysslands ställning och betydelse
              för Sverige och vårt närområde absolut inte ska underskattas.
              Jag tror att Sverige har en väldigt viktig roll att spela och
              att vi kan göra mycket genom att ha fortsatta kontakter och utöka
              kontakterna framför allt bland studenter och forskare och se till
              att vi också, inte minst i Sankt Petersburgsregionen, fördjupar
              och även använder kommunala företrädare och organisationer på
              många olika sätt. Alternativet är att Ryssland inte knyts närmare
              Europa. Vilket Ryssland får vi då?
            </seg>
          </u>
          <u xml:id="i-39e8d07afb762967-1013" prev="i-39e8d07afb762967-1012" who="Q458162">
            <seg>
              Därför tror jag att det är viktigt att vi är kreativa och att
              vi hittar många olika sätt. Det är därför som Östersjösamarbetet
              blir så viktigt. I Östersjösamarbetet finns en enorm mängd olika
              samarbetsstrukturer som behöver användas. Ett av huvudsyftena
              borde vara att knyta Ryssland närmare just Europa och att vi försöker
              få en gemensam värdegrund för att lösa gemensamma angelägenheter.
            </seg>
          </u>
          <u xml:id="i-39e8d07afb762967-1014" prev="i-39e8d07afb762967-1012" who="Q458162">
            <seg>
              Jag håller inte med om att pengar flyttas runt mellan utgiftsområdena
              5, 6 och 7 huller om buller, eller hur det nu var som Bodil Ceballos
              uttryckte sig.
            </seg>
          </u>
          <u xml:id="i-39e8d07afb762967-1015" prev="i-39e8d07afb762967-1012" who="Q458162">
            <seg>
              Det som jag tror blir en utmaning för både regeringspartierna
              och hela riksdagen är att fundera på hur en bra och aktiv utrikes-
              och säkerhetspolitik ser ut. Hur får vi olika politikområden att
              samverka? Vi kan inte låta det vara på det sättet att man inom
              försvarsbudgetens område ägnar sig åt militära insatser helt frånskilt
              från det område som jag har ansvar för, biståndsbudgeten, utan
              vi måste hitta möjligheter att länka samman dessa och se att vi
              har en samstämmig politik på just dessa områden för att Sverige
              ska vara aktivt men också bidra både civilt och militärt. Och
              dessa insatser måste många gånger gå hand i hand på ett annat
              sätt än vad de hittills har gjort.
            </seg>
          </u>
          <note type="speaker">
            Anf. 169 BODIL CEBALLOS (mp) replik:
          </note>
          <u xml:id="i-39e8d07afb762967-1016" next="i-39e8d07afb762967-1018" who="Q4942281">
            <seg>
              Herr talman! De militära insatserna kan väl ändå aldrig finansieras
              via biståndsbudgeten eller via internationell samverkan? Jag tycker
              inte att det borde vara så. Men jag tycker inte att jag fick något
              direkt svar på det.
            </seg>
          </u>
          <u xml:id="i-39e8d07afb762967-1017" prev="i-39e8d07afb762967-1016" who="Q4942281">
            <seg>
              Jag tycker att det är bra att vi har ett bra samarbete med Ryssland
              och de övriga länderna runt Östersjön. Självklart är det så. Men
              i det här fallet har man tagit pengar från biståndsbudgeten och
              lagt på internationella organisationer i stället. Jag tycker inte
              att jag fick svar på vilka organisationer som ska ha dessa extra
              pengar eller insatser som sker via krishanteringssystemet, både
              militära och civila? Är det FN eller EU? Det står lite grann om
              det i budgeten.
            </seg>
          </u>
          <u xml:id="i-39e8d07afb762967-1018" prev="i-39e8d07afb762967-1016" who="Q4942281">
            <seg>
              Jag förstår att det var svårt att på sex dagar få allt att stämma.
              Men jag hade väldigt svårt att följa hur pengar har flyttats fram
              och tillbaka mellan dessa utgiftsområden. Jag är van vid den kommunala
              budgeten som är väldigt lätt att följa, och vi har en mycket bra
              kommunal budgetchef. Vi undrar varför det är så. Om ni inte kan
              förklara vad pengarna ska gå till egentligen, så skulle ni kunna
              komma tillbaka med en tilläggsbudget när man vet exakt vad det
              handlar om, så att vi får ta ställning till det då i stället för
              att man lägger över 70 miljoner rakt av från biståndet och hit.
            </seg>
          </u>
          <note type="speaker">
            Anf. 170 Statsrådet GUNILLA CARLSSON (m) replik:
          </note>
          <u xml:id="i-39e8d07afb762967-1019" next="i-39e8d07afb762967-1020" who="Q458162">
            <seg>
              Herr talman! Den budget som riksdagen nu ska anta är en viljeinriktning,
              och det är fråga om ramar. Jag tror också att det är väldigt viktigt
              att ange att det är en viktig uppgift för Sverige att se till
              att vi kan stärka Östersjösamarbetet. Jag har själv ställts inför
              denna fråga. Det finns ju icke-ODA-pengar som vi har använt för
              östbiståndet. Tidigare har vi haft ett östbistånd och ett vanligt
              bistånd. Nu upphör östbiståndet. Vad får det för konsekvenser
              för vår förmåga att finansiera till exempel insatser för kärnsäkerhet
              i Ryssland? Hur ska vi hitta tillräckligt mycket pengar för att
              gemensamt rena Östersjön? Hur ska vi kunna stärka kommunalpolitiskt
              samarbete, till exempel i Sankt Petersburgsområdet och Kalmar
              eller Östergötland, eller ta vad ni vill.
            </seg>
          </u>
          <u xml:id="i-39e8d07afb762967-1020" prev="i-39e8d07afb762967-1019" who="Q458162">
            <seg>
              Därför tror jag att det är viktigt att nu ange att vi förmodligen
              behöver mer pengar för gemensam samverkan i Östersjöregionen,
              därför att om vi lyckas lösa en del av dessa problem som är gränsöverskridande
              och globala det kan handla om klimatfrågor, säkerhetshot, att
              minska trafficking då gör vi också insatser för att motverka fattigdomsutvecklingen
              i världen. Det handlar då om att vi ibland stöttar ett relativt
              rikt land som Ryssland men att vi behöver öka samarbetet just
              för att vi gemensamt måste lösa en del uppgifter. Och då har vi
              kunnat använda en del av pengarna för fredsfrämjande insatser.
            </seg>
          </u>
          <note type="speaker">
            Anf. 171 HOLGER GUSTAFSSON (kd):
          </note>
          <u xml:id="i-39e8d07afb762967-1021" next="i-39e8d07afb762967-1040" who="Q5777750">
            <seg>
              Herr talman! Världen har utvecklats i positiv riktning under
              de senaste decennierna.
            </seg>
          </u>
          <u xml:id="i-39e8d07afb762967-1022" prev="i-39e8d07afb762967-1021" who="Q5777750">
            <seg>
              De fattigaste ländernas inkomster ökar, antalet fattiga minskar,
              spädbarnsdödligheten minskar, friskare barn kan leka i en bättre
              miljö, flera kan läsa, demokratiska val genomförs, kvinnors rättigheter
              stärks och fredsavtal har uppnåtts som skapar en bättre framtid.
            </seg>
          </u>
          <u xml:id="i-39e8d07afb762967-1023" prev="i-39e8d07afb762967-1021" who="Q5777750">
            <seg>
              Samtidigt lever alltför många människor i en vardag präglad av
              krig, fattigdom, svält och förtryck. De teknologiska landvinningarna
              når inte alla, inte heller de politiska och ekonomiska. De fattiga
              blir ännu fattigare.
            </seg>
          </u>
          <u xml:id="i-39e8d07afb762967-1024" prev="i-39e8d07afb762967-1021" who="Q5777750">
            <seg>
              Ett folkmord pågår i Darfur. Våldtäkt är en del av kriget, barn
              utför vuxnas arbete under oacceptabla förhållanden och människor
              kan inte lämna hemmet av rädsla för att dödas.
            </seg>
          </u>
          <u xml:id="i-39e8d07afb762967-1025" prev="i-39e8d07afb762967-1021" who="Q5777750">
            <seg>
              Mot denna bakgrund måste den svenska utrikespolitikens uppgift
              vara att bidra till fortsatta framsteg och ge flera utsatta människor
              hopp om en bättre framtid.
            </seg>
          </u>
          <note>
            Herr talman! Inom utgiftsområdet Internationell samverkan finns
            ett politikområde med rubriken Utrikes- och säkerhetspolitik.
          </note>
          <u xml:id="i-39e8d07afb762967-1026" prev="i-39e8d07afb762967-1021" who="Q5777750">
            <seg>
              Det är glädjande och viktigt att målet för politikområdet Utrikes-
              och säkerhetspolitik nu har fått en mer solidarisk utformning.
            </seg>
          </u>
          <u xml:id="i-39e8d07afb762967-1027" prev="i-39e8d07afb762967-1021" who="Q5777750">
            <seg>
              Den gamla regeringens mål var att säkerställa Sveriges intressen
              i förbindelserna med andra länder.
            </seg>
          </u>
          <u xml:id="i-39e8d07afb762967-1028" prev="i-39e8d07afb762967-1021" who="Q5777750">
            <seg>
              Nu har vi en ny regering med en väsentligt bättre målformulering
              än den tidigare. Politikområdet Utrikes- och säkerhetspolitik
              ska hädanefter, utöver att säkerställa Sveriges intressen också
              främja frihet, säkerhet, demokrati och välstånd i världen.
            </seg>
          </u>
          <u xml:id="i-39e8d07afb762967-1029" prev="i-39e8d07afb762967-1021" who="Q5777750">
            <seg>
              Den kompletteringen ligger i Sveriges, och många andras, intresse
              i globaliseringens tidevarv. För oss kristdemokrater är skillnaden
              av stor betydelse.
            </seg>
          </u>
          <u xml:id="i-39e8d07afb762967-1030" prev="i-39e8d07afb762967-1021" who="Q5777750">
            <seg>
              Låt mig helt kort beskriva Kristdemokraternas syn på dessa begrepp:
            </seg>
          </u>
          <u xml:id="i-39e8d07afb762967-1031" prev="i-39e8d07afb762967-1021" who="Q5777750">
            <seg>
              När det gäller frihet utgår den kristdemokratiska ideologin,
              vår värdegrund, från att människan är ett mål i sig. Varje människa
              har ett unikt värde. Därför får ingen människa kränkas ingen.
            </seg>
          </u>
          <u xml:id="i-39e8d07afb762967-1032" prev="i-39e8d07afb762967-1021" who="Q5777750">
            <seg>
              Människovärdet är knutet till existensen och behöver inte förvärvas
              eller förtjänas. Varje människa som lever i ofrihet är kränkt,
              en situation som måste bekämpas av svensk politik.
            </seg>
          </u>
          <u xml:id="i-39e8d07afb762967-1033" prev="i-39e8d07afb762967-1021" who="Q5777750">
            <seg>
              Säkerhet och trygghet är en förutsättning för en god utveckling.
              Säkerhet byggs i allt väsentligt med civila medel. Men de som
              kategoriskt avvisar militära medel som ett instrument för att
              skapa fred och säkerhet spelar ett högt spel.
            </seg>
          </u>
          <u xml:id="i-39e8d07afb762967-1034" prev="i-39e8d07afb762967-1021" who="Q5777750">
            <seg>
              I dag pågår ett folkmord i Darfurregionen i Sudan en extrem form
              av osäkerhet. Alla tillgängliga civila påtryckningsmedel har använts
              för att förmå regimen i Khartoum att släppa in internationella
              fredsstyrkor, utan att lyckas. Hittills har flera hundratusen
              människor dödats, och flera miljoner människor är på flykt.
            </seg>
          </u>
          <u xml:id="i-39e8d07afb762967-1035" prev="i-39e8d07afb762967-1021" who="Q5777750">
            <seg>
              FN:s utsände Jan Egeland beskriver situationen som värre än på
              länge. Omvärlden blundar inför det grövsta av alla brott. Civila
              och militära medel måste få engageras av FN. Sverige bör kunna
              bidra till säkerhet och utveckling i Darfur. Omvärlden har en
              skyldighet att ingripa för att skydda.
            </seg>
          </u>
          <u xml:id="i-39e8d07afb762967-1036" prev="i-39e8d07afb762967-1021" who="Q5777750">
            <seg>
              Demokratin är historiskt sett den bästa styrelseformen för att
              bygga ett fredligt och välmående samhälle. Den utgår från och
              värnar principen om alla människors lika värde. Demokratier för
              inte krig mot varandra. Etablering av flera demokratier är helt
              nödvändigt. Det finns inget skäl att undanhålla människor i till
              exempel den muslimska världen det demokratiska systemets omistliga
              fördelar.
            </seg>
          </u>
          <u xml:id="i-39e8d07afb762967-1037" prev="i-39e8d07afb762967-1021" who="Q5777750">
            <seg>
              Herr talman! Svenskt bistånd ligger oss kristdemokrater varmt
              om hjärtat. Biståndet är en viktig del av svensk utrikespolitik.
              För oss kristdemokrater byggs Sveriges internationella solidaritet
              av en sammanhållen utrikespolitik fast förankrad i respekten för
              mänskliga rättigheter och det okränkbara människovärdet.
            </seg>
          </u>
          <u xml:id="i-39e8d07afb762967-1038" prev="i-39e8d07afb762967-1021" who="Q5777750">
            <seg>
              En öppen och ärlig dialog är A och O i all framgångsrik utrikespolitik.
              Men dialogen tappar sin trovärdighet om den inte bygger på ett
              glasklart signalspråk med krav på respekt för mänskliga rättigheter.
            </seg>
          </u>
          <u xml:id="i-39e8d07afb762967-1039" prev="i-39e8d07afb762967-1021" who="Q5777750">
            <seg>
              Herr talman! Den svenska utrikespolitikens kvalitet och inflytande
              ökar ju mer kontaktpunkter vi har i världen. Den gamla regeringen
              stängde flera viktiga utlandsrepresentationer. Sverige bör snarast
              öppna representationen i Vatikanen och utveckla en svensk officiell
              närvaro i arabvärlden. Tunisien är en naturlig knytpunkt. Vi gläds
              över beskedet att regeringen avser att utöka den svenska närvaron
              i Vitryssland.
            </seg>
          </u>
          <u xml:id="i-39e8d07afb762967-1040" prev="i-39e8d07afb762967-1021" who="Q5777750">
            <seg>
              Herr talman! Med dessa ord yrkar jag bifall till regeringens
              förslag och politik i utrikesutskottets betänkande 1.
            </seg>
          </u>
          <note>
            I detta anförande instämde Birgitta Ohlsson (fp) och Alf Svensson
            (kd).
          </note>
          <note>
            Överläggningen var härmed avslutad.
          </note>
          <note>
            12 § Internationellt bistånd
          </note>
          <note>
            Föredrogs
          </note>
          <note type="speaker">
            Anf. 172 CARINA HÄGG (s):
          </note>
          <u xml:id="i-39e8d07afb762967-1041" next="i-39e8d07afb762967-1053" who="Q3374704">
            <seg>
              Herr talman! Jag ska göra några reflexioner, inte en hel genomgång
              av vår politik på det här området. Jag kan peka på att Kent Härstedt
              senare i debatten kommer att hålla ett anförande för Socialdemokraternas
              del. Men lite längre fram i mandatperioden vill jag nog återkomma
              med en mer genomgående analys.
            </seg>
          </u>
          <u xml:id="i-39e8d07afb762967-1042" prev="i-39e8d07afb762967-1041" who="Q3374704">
            <seg>
              Nu vill jag, som sagt, göra några reflexioner och även en kommentar
              till instämmandet här nyss. Jag blev lite förvånad när jag hörde
              instämmandet i detta med att återigen inrätta en representation
              i Vatikanen. Det finns nog det som är viktigare och som, trodde
              jag nog, Folkpartiet också skulle prioritera.
            </seg>
          </u>
          <u xml:id="i-39e8d07afb762967-1043" prev="i-39e8d07afb762967-1041" who="Q3374704">
            <seg>
              Jag ska säga några ord om Afrika. Afrika är en världsdel som
              utgör jordens näst största kontinent vad gäller såväl area som
              folkmängd. Omkring 22 miljoner kvadratkilometer av ytan finns
              i tropikerna, vilket gör den afrikanska kontinenten till världens
              varmaste kontinent. En global uppvärmning med aldrig så små temperaturhöjningar
              påverkar snabbt livsvillkoren i Afrika.
            </seg>
          </u>
          <u xml:id="i-39e8d07afb762967-1044" prev="i-39e8d07afb762967-1041" who="Q3374704">
            <seg>
              Mer än 900 miljoner människor en sjundedel av jordens befolkning
              bär på samma drömmar och samma visioner som vi. Vi vet att denna
              kontinent är väldigt hårt drabbad av aids. Och vi vet att det
              finns möjligheter och förutsättningar och också mycket som vi
              tillsammans har anledning att arbeta kring.
            </seg>
          </u>
          <u xml:id="i-39e8d07afb762967-1045" prev="i-39e8d07afb762967-1041" who="Q3374704">
            <seg>
              Man framställer det i debatten som hade man en lösning på Afrikas
              problem, på denna kontinents frågor. Så är det inte, utan det
              handlar om en samsyn , om hur man kan samverka mellan olika politikerområden.
            </seg>
          </u>
          <u xml:id="i-39e8d07afb762967-1046" prev="i-39e8d07afb762967-1041" who="Q3374704">
            <seg>
              Regeringen har sagt att man ska fokusera på Afrika. Det tycker
              jag är positivt, även om man menar att någonting annat inte ska
              exkluderas. Jag är dock lite fundersam och undrar vad man menar
              med den här ambitionen. Det som under oppositionstiden, inte minst
              från Moderaternas sida, hävdades var att man skulle vara mer närvarande
              på den afrikanska kontinenten. Nu ser jag tvärtom att neddragningar
              på ambassaden i Pretoria står för dörren, och ambassaderna i Windhoek,
              Namibia, och i Abidjan ska helt stängas. Det har vi fått besked
              om men inte på det sätt i en dialog som utskottet har velat, utan
              när man ställer en fråga får man det bara bekräftat. Här har man
              alltså från regeringens sida på så sätt brutit det arbetssätt
              som vi tillsammans arbetat fram.
            </seg>
          </u>
          <u xml:id="i-39e8d07afb762967-1047" prev="i-39e8d07afb762967-1041" who="Q3374704">
            <seg>
              Jag menar att det utan närvaro i form av ambassad eller representation
              i Afrika är väldigt svårt att ha den andra målsättningen att det
              ska fokuseras på de afrikanska länderna och på ett samarbete mellan
              Afrika och Sverige.
            </seg>
          </u>
          <u xml:id="i-39e8d07afb762967-1048" prev="i-39e8d07afb762967-1041" who="Q3374704">
            <seg>
              När jag ställer frågor om detta pekas det på att man känner att
              det är en ansträngd ekonomi. Men budgeten är ingen naturlag, utan
              regeringen har gjort de här prioriteringarna. Man prioriterar
              bort en närvaro i Afrika, och man prioriterar bort att stödja
              de insatser som vi gör på Afrikas horn genom att koppla på andra
              ekonomisk-administrativa resurser som gör att det blir mer slagkraft
              i det väldigt goda arbete som, skulle jag vilja säga, många medarbetare
              inte minst på UD gör på Afrikas horn.
            </seg>
          </u>
          <u xml:id="i-39e8d07afb762967-1049" prev="i-39e8d07afb762967-1041" who="Q3374704">
            <seg>
              Det blir alltså ingen ökad representation i Somaliland. Det blir
              inte den kraftansträngning i Sudan som vi kanske skulle ha önskat
              detta utifrån den information vi fått här.
            </seg>
          </u>
          <u xml:id="i-39e8d07afb762967-1050" prev="i-39e8d07afb762967-1041" who="Q3374704">
            <seg>
              Jag menar att vi nu så att säga ser ett nytt geopolitiskt spel
              spelas upp på den afrikanska kontinenten. Det handlar om makt
              över kontinenten, och det handlar om råvarorna. Ännu en gång riskerar
              Afrika och afrikanerna att få stå tillbaka när det gäller utvecklingen
              av mänskliga rättigheter och demokrati därför att det geopolitiska
              spelet kommer att lägga en våt filt över det som vi vill bidra
              till.
            </seg>
          </u>
          <u xml:id="i-39e8d07afb762967-1051" prev="i-39e8d07afb762967-1041" who="Q3374704">
            <seg>
              Det här leder till att vi måste tänka efter. Var det någonting
              vi inte gjorde tillräckligt bra förra gången när det huvudsakligen
              var Sovjetunionen och USA som stod mot varandra och som vi inte
              behöver upprepa? Och vad behöver vi göra för att inte trängas
              tillbaka i våra ambitioner när det gäller att stödja människors
              rätt till att leva i en demokrati och till att få sina mänskliga
              rättigheter tillgodosedda?
            </seg>
          </u>
          <u xml:id="i-39e8d07afb762967-1052" prev="i-39e8d07afb762967-1041" who="Q3374704">
            <seg>
              Jag är bekymrad om vi inte har en ansats till den här tydliga
              politiken och inte heller till att vara närvarande i den utsträckning
              vi behöver på den afrikanska kontinenten. Då hänger det här inte
              ihop med vad vi hört regeringsföreträdare säga och med vad vi
              kunnat läsa i regeringsdeklarationen.
            </seg>
          </u>
          <u xml:id="i-39e8d07afb762967-1053" prev="i-39e8d07afb762967-1041" who="Q3374704">
            <seg>
              Efter denna korta antydning om vad jag kommer att vilja följa
              upp och fördjupa mig i lite längre fram ska jag springa till ett
              tåg så jag tackar så mycket och önskar er lycka till med den fortsatta
              debatten.
            </seg>
          </u>
          <note type="speaker">
            Anf. 173 HANS LINDE (v):
          </note>
          <u xml:id="i-39e8d07afb762967-1054" next="i-39e8d07afb762967-1083" who="Q1581082">
            <seg>
              Herr talman! Jag vill inleda mitt anförande i den här debatten
              med att lyfta fram reservation 4 från Vänsterpartiet.
            </seg>
          </u>
          <u xml:id="i-39e8d07afb762967-1055" prev="i-39e8d07afb762967-1054" who="Q1581082">
            <seg>
              I dag ser vi hur sexualkonservativa krafter världen över bygger
              allianser inom och mellan länder för att kunna flytta fram sina
              positioner. Deras måltavla är tydlig: kvinnors rätt till sina
              kroppar och allas vår rätt till vår egen sexualitet.
            </seg>
          </u>
          <u xml:id="i-39e8d07afb762967-1056" prev="i-39e8d07afb762967-1054" who="Q1581082">
            <seg>
              De här krafterna attackerar HBT-personers rättigheter och kvinnors
              rätt till abort och tillgång till preventivmedel. Vi har sett
              dessa krafter i Polen och Lettland när de attackerat HBT-personer
              och deras rättigheter. Vi såg dem tidigare i de tre baltiska staterna
              när RFSU kastades ut från de tre länderna. Vi såg dem i höstas
              när de drev igenom abortförbud i Nicaragua och Polen.
            </seg>
          </u>
          <u xml:id="i-39e8d07afb762967-1057" prev="i-39e8d07afb762967-1054" who="Q1581082">
            <seg>
              Effekterna är tydliga. Mödradödligheten har inte nämnvärt minskat
              under de senaste 20 åren. 70 000 kvinnor dör varje år på grund
              av farliga aborter. 137 miljoner kvinnor saknar tillgång till
              preventivmedel. 5 miljoner människor smittas varje år av hiv.
            </seg>
          </u>
          <u xml:id="i-39e8d07afb762967-1058" prev="i-39e8d07afb762967-1054" who="Q1581082">
            <seg>
              Den utveckling vi ser på det sexualpolitiska området innebär
              att den globala könsmaktsordningen förstärkts en maktordning mellan
              män och kvinnor som präglar politik och samhällsliv världen över.
              Det gäller allt från global ekonomi till de mest intima relationer
              människor emellan. Uttrycken för och graden av kvinnoförtryck
              varierar mellan olika samhällen och över tid, men maktordningens
              logik existerar.
            </seg>
          </u>
          <u xml:id="i-39e8d07afb762967-1059" prev="i-39e8d07afb762967-1054" who="Q1581082">
            <seg>
              Detta problem måste långsiktigt bemötas med kamp för kvinnors
              rätt att själva bestämma över sina kroppar och sin sexualitet.
              Det handlar om allt från kamp mot könsstympning och tvångsäktenskap
              till rätten till preventivmedel och säkra aborter. Den nya regeringen
              borde i all internationell politik med kraft försvara kvinnors
              rätt till sina egna kroppar.
            </seg>
          </u>
          <u xml:id="i-39e8d07afb762967-1060" prev="i-39e8d07afb762967-1054" who="Q1581082">
            <seg>
              Vänsterpartiet anser att Sverige i FN, EU och andra internationella
              organ måste motverka de konservativa krafter som nu vinner mark
              och som hotar att minska kvinnors rätt att bestämma över sina
              egna liv. Det svenska biståndet måste ytterligare fokuseras på
              att främja sexuell och reproduktiv hälsa.
            </seg>
          </u>
          <u xml:id="i-39e8d07afb762967-1061" prev="i-39e8d07afb762967-1054" who="Q1581082">
            <seg>
              Sverige med sin historia av att vara pådrivande land för kvinnors
              rättigheter har en skyldighet att ligga i täten i arbetet med
              sexuell och reproduktiv hälsa och konfrontera de mörkerkrafter
              som nu andas morgonluft. Ett led i det arbetet borde vara att
              minst 10 % av biståndet går till sexuell och reproduktiv hälsa.
              Det skulle vara ett sätt för Sverige att göra en tydlig markering
              och att vara förebild för andra länder. Det skulle vara att konfrontera
              de sexualkonservativa krafterna i världen.
            </seg>
          </u>
          <u xml:id="i-39e8d07afb762967-1062" prev="i-39e8d07afb762967-1054" who="Q1581082">
            <seg>
              Visst finns det bra skrivningar i den här budgeten om de här
              frågorna, men vi saknar konkreta förslag om att förstärka arbetet.
              Jag beklagar därför att utskottet har valt att avstyrka vår motion
              på detta område.
            </seg>
          </u>
          <u xml:id="i-39e8d07afb762967-1063" prev="i-39e8d07afb762967-1054" who="Q1581082">
            <seg>
              Ett annat område där Sverige har en skyldighet att spela en avgörande
              roll är när det gäller arbetet för att stärka HBT-personers rättigheter
              världen över. Sverige behöver i den bilaterala dialogen i utvecklingssamarbetet
              ta upp diskussionen med berörda länder kring mänskliga rättigheter,
              vilket innefattar HBT-personers grundläggande mänskliga rättigheter
              och deras möjligheter att organisera sig.
            </seg>
          </u>
          <u xml:id="i-39e8d07afb762967-1064" prev="i-39e8d07afb762967-1054" who="Q1581082">
            <seg>
              Om Sverige ska vara en kraft som agerar för HBT-personers rättigheter
              behöver det finnas kunskap på Sida om HBT-personers livssituation
              och de problem de möter för att man ska kunna identifiera problemen,
              för att man ska kunna formulera framgångsrika strategier.
            </seg>
          </u>
          <u xml:id="i-39e8d07afb762967-1065" prev="i-39e8d07afb762967-1054" who="Q1581082">
            <seg>
              Med Sidas nya handlingsplan har ett kompetenshöjande arbete inletts.
              Men det är ett arbete som går alldeles för sakta. Därför behöver
              Sidas regleringsbrev skärpas så att arbetet intensifieras.
            </seg>
          </u>
          <u xml:id="i-39e8d07afb762967-1066" prev="i-39e8d07afb762967-1054" who="Q1581082">
            <seg>
              Herr talman! Jag vill nu gå över till att lyfta fram den fråga
              som kanske är den viktigaste vi diskuterar i dag, nämligen biståndsbudgeten
              och de skuldavskrivningar som regeringen har beslutat ska ligga
              inom biståndsramen.
            </seg>
          </u>
          <u xml:id="i-39e8d07afb762967-1067" prev="i-39e8d07afb762967-1054" who="Q1581082">
            <seg>
              Varför är det så att Sverige bedriver utvecklingssamarbete? Det
              är i dag en berättigad fråga att ställa sig och som jag vill lyfta
              fram, för jag tror att i den här debatten är det stor risk att
              vi fastnar i sifferexercis och diskussioner om hur internationella
              regler ska tolkas.
            </seg>
          </u>
          <u xml:id="i-39e8d07afb762967-1068" prev="i-39e8d07afb762967-1054" who="Q1581082">
            <seg>
              Svensk biståndspolitik regleras i Sveriges politik för global
              utveckling, PGU. Där är det fastslaget att Sveriges bistånd ska
              gå till fattigdomsbekämpning och ha ett rättighetsperspektiv.
              Allt svenskt bistånd ska bidra till att minska fattigdomen i mottagarländerna
              och stärka rättigheterna för medborgarna.
            </seg>
          </u>
          <u xml:id="i-39e8d07afb762967-1069" prev="i-39e8d07afb762967-1054" who="Q1581082">
            <seg>
              Denna inriktning innebär att vi också definierar vad bistånd
              inte är. Bistånd är inte ett sätt att ge svenska företag marknadsandelar.
              Bistånd är inte någonting vi ger för att uppfylla OECD:s och Dacs
              riktlinjer. Biståndsmedel är inte något man under falska förespeglingar
              kunde låta ligga kvar i den svenska statskassan för framtida utgifter.
            </seg>
          </u>
          <u xml:id="i-39e8d07afb762967-1070" prev="i-39e8d07afb762967-1054" who="Q1581082">
            <seg>
              När vi nåddes av beskedet att regeringen avsåg att uppfylla enprocentsmålet
              blev jag personligen väldigt glad. Uppenbarligen hade Moderaternas
              biståndsskepsis fått ge vika. Men under den här processen, som
              ska avslutas här i kammaren, har den glädjen försvunnit. Den här
              budgeten innebär inte en ökning av det reella utvecklingssamarbetet.
              Det innebär en tydlig urholkning.
            </seg>
          </u>
          <u xml:id="i-39e8d07afb762967-1071" prev="i-39e8d07afb762967-1054" who="Q1581082">
            <seg>
              I den här processen har det blivit tydligt att det inte är Moderaterna
              som har vikt sig, utan snarare är det Moderaterna som har gått
              segrande ur de interna diskussionerna. Folkpartiet och Kristdemokraterna
              har sålt ut världens fattiga och svikit sina vallöften.
            </seg>
          </u>
          <u xml:id="i-39e8d07afb762967-1072" prev="i-39e8d07afb762967-1054" who="Q1581082">
            <seg>
              I den här budgeten har 1,5 miljarder avsatts för skuldavskrivningar.
              Vi i Vänsterpartiet har länge bedrivit ett aktivt arbete i och
              utanför riksdagen för en total skuldavskrivning. Jag var själv
              aktiv i Jubel 2000-rörelsen för ett par år sedan som drev just
              det kravet. Då var det Moderaterna som utgjorde de tydligaste
              motståndarna mot våra krav på total avskrivning, eftersom Moderaterna
              då betraktade skuldavskrivningarna som kontraproduktiva.
            </seg>
          </u>
          <u xml:id="i-39e8d07afb762967-1073" prev="i-39e8d07afb762967-1054" who="Q1581082">
            <seg>
              Om man ska vara lite optimistisk och försöka se någonting positivt
              med den här budgeten är det väl att Moderaterna så tydligt ändrat
              uppfattning när det kommer till skuldavskrivningar. Vi ser att
              skuldkrisen i de fattiga länderna utgör ett konkret hinder för
              utveckling och innebär en tydlig maktförskjutning från regeringar
              och ledare i syd till långivare och internationella finansinstitut
              i nord.
            </seg>
          </u>
          <u xml:id="i-39e8d07afb762967-1074" prev="i-39e8d07afb762967-1054" who="Q1581082">
            <seg>
              Lika tydligt och starkt som vi i Vänsterpartiet har krävt skuldavskrivningar
              har vi motsatt oss att skuldavskrivningar ska inräknas i biståndet.
              Det är orimligt att världens fattiga ska stå tillbaka och indirekt
              själva betala sina skulder genom uteblivet bistånd. Genom att
              använda biståndsmedel till skuldavskrivningar förskjuter vi ansvaret
              för skuldavsättningen till befolkningen i de fattiga länderna.
              I stället för att använda de tillgängliga resurserna för att stötta
              återuppbyggnaden av Liberia eller att ge stöd till den nyvaknade
              demokratin i Demokratiska republiken Kongo använder regeringen
              biståndsmedel till att skriva av skulder som befolkningar i Demokratiska
              republiken Kongo och Liberia aldrig beslutat om. Det kan knappast
              vara syftet med svensk biståndspolitik.
            </seg>
          </u>
          <u xml:id="i-39e8d07afb762967-1075" prev="i-39e8d07afb762967-1054" who="Q1581082">
            <seg>
              Vänsterpartiet anser att det borde vara precis tvärtom. Vi borde
              bära ansvaret för att vi på lösa grunder lånade ut pengar till
              genomkorrumperade och odemokratiska regimer. De skulder och exportkrediter
              vi diskuterar i dag utgör skolboksexempel på att vi som långivare
              inte tagit vårt ansvar och att skulderna är illegitima. Därför
              är det dags att vi tar vårt ansvar och skriver av de här skulderna
              utanför biståndsramen.
            </seg>
          </u>
          <u xml:id="i-39e8d07afb762967-1076" prev="i-39e8d07afb762967-1054" who="Q1581082">
            <seg>
              Jag måste säga att jag tycker att regeringen gömmer sig bakom
              OECD:s och Dacs regelverk som visserligen tillåter att skuldavskrivningar
              räknas som bistånd. Men man nämner inte med ett enda ord i sitt
              betänkande de utfästelser som den förra regeringen gjorde i Monterrey
              2002 om att inte använda biståndsmedel till just skuldavskrivningar.
              PGU ser ut att vara bortglömd av regeringen. Inte med ett ord
              diskuterar man PGU i betänkandet när man diskuterar skuldavskrivningar.
              Det är inte så konstigt. Det skulle till ett stort mått av politisk
              fantasi och politisk fingerfärdighet för att man skulle få in
              de här skuldavskrivningarna under PGU:s riktlinjer.
            </seg>
          </u>
          <u xml:id="i-39e8d07afb762967-1077" prev="i-39e8d07afb762967-1054" who="Q1581082">
            <seg>
              Gunilla Carlsson talade tidigare här om den goda samförståndsanda
              som finns i Sverige i utrikespolitiken. Men det har blivit allt
              tydligare med det här budgetförslaget att den goda samförståndsandan
              nu är bruten och att det är Moderaterna som har brutit mot den
              genom att tydligt lägga om kursen i svensk biståndspolitik.
            </seg>
          </u>
          <u xml:id="i-39e8d07afb762967-1078" prev="i-39e8d07afb762967-1054" who="Q1581082">
            <seg>
              De här skuldavskrivningarna innebär avskrivna och gamla exportkrediter,
              utfärdade av Exportkreditnämnden med syfte att gynna svenska företag.
              EKN:s verksamhet handlar över huvud taget inte om fattigdomsbekämpning
              och saknar ett rättighetsperspektiv. EKN har inga sådana mål,
              och affärerna utvärderas inte gentemot dessa mål. Det handlar
              helt enkelt om att stödja svensk export.
            </seg>
          </u>
          <u xml:id="i-39e8d07afb762967-1079" prev="i-39e8d07afb762967-1054" who="Q1581082">
            <seg>
              Det här är dessutom första gången i Sveriges historia som vi
              använder biståndsmedel för att direkt gå in och stötta EKN. Dessutom
              är EKN väldigt tydligt med att man inte är intresserad av de här
              pengarna. EKN går i dag finansiellt väldigt bra. Man är inte intresserad
              av att biståndspengar ska gå till dess verksamhet. Det är väl
              där som de tydliga omläggningarna och den nya kursen i svensk
              biståndspolitik ligger.
            </seg>
          </u>
          <u xml:id="i-39e8d07afb762967-1080" prev="i-39e8d07afb762967-1054" who="Q1581082">
            <seg>
              Moderaterna har gång på gång lyft fram frågan om biståndets effektivitet.
              Plötsligt har den frågan fallit, och det kanske inte är så konstigt.
              Det är svårt att hävda att den här biståndsbudgeten ökar effektiviteten
              i svenskt bistånd och ha hedern i behåll. Den här budgeten innebär
              att biståndet urholkas och att utvecklingssamarbetets andel av
              biståndet minskar. Det här är en budget som ökar ineffektiviteten
              i svensk biståndspolitik.
            </seg>
          </u>
          <u xml:id="i-39e8d07afb762967-1081" prev="i-39e8d07afb762967-1054" who="Q1581082">
            <seg>
              Herr talman! Under behandlingens gång har det blivit tydligt
              att situationen är värre än så. De exportkrediter som avses har,
              sedan de utfärdades på 70- och 80-talet, successivt skrivits ned.
              Kongos skulder som på papperet uppgår till 1,2 miljarder uppgår
              i stället i realiteten till 60 miljoner enligt EKN. Vart lejonparten
              av de här pengarna ska gå är i dag oklart. Trots en lång och omfattande
              behandling i utskottet har vi inte kunnat få några som helst svar
              från de borgerliga ledamöterna om vart pengarna ska gå. När vi
              i dag står här i kammaren för att diskutera svenskt bistånd vet
              vi fortfarande inte vad minst 1,14 miljarder ska användas till.
              Det är oacceptabelt.
            </seg>
          </u>
          <u xml:id="i-39e8d07afb762967-1082" prev="i-39e8d07afb762967-1054" who="Q1581082">
            <seg>
              En handläggare på Finansdepartementet sade i Sveriges Radio den
              28 november att pengarna kommer att ligga kvar i statskassan för
              att fritt kunna användas till andra saker i kommande budgetar,
              till exempel till skattesänkningar i Sverige. Det är fortfarande
              någonting som regeringen inte har dementerat. Då pratar vi inte
              längre om att biståndsmedel används till fel saker. Då pratar
              vi om att den här regeringen vilseleder riksdagen och vilseleder
              svenska folket när det gäller biståndspolitiken. Då pratar vi
              om att den här regeringen har passerat hederlighetens gränser.
            </seg>
          </u>
          <u xml:id="i-39e8d07afb762967-1083" prev="i-39e8d07afb762967-1054" who="Q1581082">
            <seg>
              Därför yrkar vi i Vänsterpartiet bifall till våra reservationer
              1 och 2 om att skuldavskrivningar, flyktingmottagande och EKN:s
              exportkrediter inte får räknas in i biståndsramen.
            </seg>
          </u>
          <note type="speaker">
            Anf. 174 BODIL CEBALLOS (mp):
          </note>
          <u xml:id="i-39e8d07afb762967-1084" next="i-39e8d07afb762967-1104" who="Q4942281">
            <seg>
              Herr talman! Under måndagens migrationsdebatt talade vi om att
              världen inte är rättvis. Men inte heller biståndet är rättvist,
              tyvärr.
            </seg>
          </u>
          <u xml:id="i-39e8d07afb762967-1085" prev="i-39e8d07afb762967-1084" who="Q4942281">
            <seg>
              När katastrofer inträffar, som tsunamin eller orkanen Katrina,
              och människor som vi kan identifiera oss med drabbas, svenskar
              på semester eller människor i Nordamerika är det lätt att öppna
              plånboken och hjälpa till. När vi matas i medierna med information
              om ett visst område där någonting har hänt får vi en förståelse
              för situationen och hjälper till. Stater, organisationer, migranter
              och enskilda personer är alla delar av biståndet, och ju mer publicitet,
              desto mer pengar strömmar till från alla håll. I morse hölls ett
              seminarium, som jag tyvärr inte kunde gå på, om just den här frågan.
            </seg>
          </u>
          <u xml:id="i-39e8d07afb762967-1086" prev="i-39e8d07afb762967-1084" who="Q4942281">
            <seg>
              När en katastrof kommer smygande, som hungersnöd på grund av
              matbrist som särskilt länder i Afrika drabbas av på grund av torkan
              klimatpåverkan, ni vet då vet den stora massan inget om den förrän
              människor flyr i massor och det uppstår ett problem med att ta
              hand om dem någonstans i världen, som medierna då rapporterar
              om. Men vem skickar då pengar?
            </seg>
          </u>
          <u xml:id="i-39e8d07afb762967-1087" prev="i-39e8d07afb762967-1084" who="Q4942281">
            <seg>
              Enligt World Disasters Report var tsunamin den bäst finansierade
              katastrofinsatsen någonsin med 8 584 kr per mottagare. Däremot
              fick de katastrofdrabbade i Tchad, Guyana, Elfenbenskusten, Malawi
              och Niger i snitt bara 187 kr per person. Men vi har ju inte lika
              många kopplingar dit. Vi känner inte till de platserna. De är
              inga semesterparadis som vi brukar åka till, som vi har minnen
              ifrån. Är det rättvist? Det är det knappast.
            </seg>
          </u>
          <u xml:id="i-39e8d07afb762967-1088" prev="i-39e8d07afb762967-1084" who="Q4942281">
            <seg>
              Fattigdomsbekämpning borde vara en av de allra mest prioriterade
              frågorna för världens länder i stället för att man i alla sammanhang
              bara talar om ekonomisk tillväxt. Fattigdomsbekämpning är ekonomisk
              tillväxt eller utveckling, som vi i Miljöpartiet föredrar att
              kalla det för. Det är ekonomisk utveckling för individer och därmed
              också en förutsättning för utveckling i de fattiga länderna. Och
              ekonomisk utveckling i fattiga länder leder inte, som vi vet,
              med automatik till färre fattiga. Fattigdomsbekämpning däremot
              leder med automatik till ekonomisk utveckling i de länderna. Det
              är också en förutsättning för en rättvis handel på lika villkor.
            </seg>
          </u>
          <u xml:id="i-39e8d07afb762967-1089" prev="i-39e8d07afb762967-1084" who="Q4942281">
            <seg>
              Ju färre fattiga, desto bättre fungerar samhället och desto bättre
              förutsättningar finns det för ett land att utvecklas. Ju färre
              fattiga, desto färre tvingas lämna hus och hem för att söka en
              dräglig tillvaro i andra delar av världen. Fattigdomsbekämpningen
              är en förutsättning för en hållbar utveckling i världen, och det
              är den som våra biståndsmedel ska gå till.
            </seg>
          </u>
          <u xml:id="i-39e8d07afb762967-1090" prev="i-39e8d07afb762967-1084" who="Q4942281">
            <seg>
              Med detta sagt vill jag övergå till själva budgetpropositionen.
              Som jag tidigare nämnde var det inte lätt att förstå sig på budgeten.
              När jag jämför fjolårets budget och den nuvarande ser jag att
              pengar har flyttats från olika poster, från biståndsbudgeten till
              internationell samverkan, med grund att det inte är bistånd enligt
              Dacs regler. Då kan man onekligen undra varför de låg under biståndsbudgeten
              tidigare, för det måste ju ha inneburit att medel även då tagits
              från fattigdomsbekämpning och lagts till något annat i gråzonen.
            </seg>
          </u>
          <u xml:id="i-39e8d07afb762967-1091" prev="i-39e8d07afb762967-1084" who="Q4942281">
            <seg>
              Nu omfattas vissa länder av bistånd som inte tidigare gjorde
              det. Det torde innebära att medel som tidigare kanske fallit under
              internationellt samarbete nu ska kanaliseras via biståndsbudgeten,
              samtidigt som andra medel för samma länder flyttas till internationell
              samverkan. För mig är det ett virrvarr av pengar hit och dit.
              Vissa länder ska lyftas fram för bistånd, men inget står om vilka
              länder som i stället dras ifrån.
            </seg>
          </u>
          <u xml:id="i-39e8d07afb762967-1092" prev="i-39e8d07afb762967-1084" who="Q4942281">
            <seg>
              Som Hans Linde talade om tillkom det plötsligt en ny post under
              avräkningar, det vill säga att vi gör skuldavskrivningar på 1,5
              miljarder kronor. Någon närmare förklaring fanns inte med.
            </seg>
          </u>
          <u xml:id="i-39e8d07afb762967-1093" prev="i-39e8d07afb762967-1084" who="Q4942281">
            <seg>
              När vi utarbetade Miljöpartiets alternativa budgetförslag utgick
              vi från att regeringen på det här sättet ville tydliggöra skuldavskrivningarna
              och lägga dem utanför själva biståndsramen, där de låg tidigare.
              Vi tyckte att det var ett rätt bra sätt att visa att så här mycket
              är det och att det inte ligger under biståndet. Med grund i propositionstexten
              förstod vi inte då att det handlade om en skuldavskrivning utöver
              den ordinarie skuldavskrivningen som fortfarande ligger kvar inom
              biståndsramen. Det fattade vi inte förrän vårt budgetförslag redan
              var inlämnat och jag såg det första utkastet till betänkande.
              Då visade det sig att det var något helt annat. Att det hade något
              med exportkrediter att göra förstod vi så småningom. Då uppkom
              förstås frågan om pengarna skulle betalas ut till Exportkreditnämnden.
              Det var egentligen ingen i utskottet som förstod vad det hela
              handlade om, inte heller alliansens företrädare upplevde jag det
              som.
            </seg>
          </u>
          <u xml:id="i-39e8d07afb762967-1094" prev="i-39e8d07afb762967-1084" who="Q4942281">
            <seg>
              Sedan fick vi beskedet att pengarna inte skulle betalas ut till
              Exportkreditnämnden. Så småningom kom ett besked om att inga pengar
              skulle betalas ut. Det innebär i realiteten att det är en ren
              besparing en bokföringsteknisk finess som drabbar de fattigaste
              i världen. Den är accepterad i Dacs regelsystem, såvitt jag förstått,
              men den har inte tidigare använts i Sverige. Det är ett uppenbart
              steg tillbaka när det gäller rekommendationen, som Hans också
              tog upp, att man inte ska ha med skuldavskrivningarna i biståndsramen.
            </seg>
          </u>
          <u xml:id="i-39e8d07afb762967-1095" prev="i-39e8d07afb762967-1084" who="Q4942281">
            <seg>
              Efter att ha läst utskottets betänkandetext förstår jag fortfarande
              inte vad vi egentligen gör. Det står inget konkret. Vi har fått
              veta att avskrivningarna är exportkrediter och att det handlar
              om Kongo och Liberia, men vilka projekt det är vet vi inte. Jag
              skulle vilja att ministern redogör för vad det egentligen handlar
              om. Är det kanske gamla dammbyggen eller är det något annat?
            </seg>
          </u>
          <u xml:id="i-39e8d07afb762967-1096" prev="i-39e8d07afb762967-1084" who="Q4942281">
            <seg>
              I princip anser Miljöpartiet att skuldavskrivningar och kostnader
              för flyktingmottagande inte ska belasta biståndsbudgeten. Vi har
              accepterat det i tidigare budgetförhandlingar, där vi drivit frågan
              om att nå enprocentsmålet. Vi accepterar fortfarande att de måste
              göra det under en övergångsperiod, men vår ambition är att de
              ska ligga utanför biståndsbudgeten. Vår ambition är också att
              nå över enprocentsmålet.
            </seg>
          </u>
          <u xml:id="i-39e8d07afb762967-1097" prev="i-39e8d07afb762967-1084" who="Q4942281">
            <seg>
              Vi har varit måna om att lägga fram en budget som är ansvarsfull
              och tar hänsyn till helheten i landets finanser, även om vi är
              helt och hållet i opposition, det vill säga att vi har lagt fram
              en budget som inte går med minus vare sig i år eller följande
              år. Därför har vi inte i vårt budgetförslag helt lyft bort vare
              sig skuldavskrivningar eller flyktingmottagande. Däremot lade
              vi 150 miljoner mer, det vill säga 10 % av det belopp som nu avräknas
              som skuldavskrivning, som ett första steg för att komma över enprocentsmålet.
              Men det förslaget har röstats ned i utskottet.
            </seg>
          </u>
          <u xml:id="i-39e8d07afb762967-1098" prev="i-39e8d07afb762967-1084" who="Q4942281">
            <seg>
              150 miljoner är bara en bit på vägen mot ett ökat bistånd, men
              i det uppkomna läget, när vi inser att biståndet urholkats genom
              den nya posten skuldavskrivningar, skulle det åtminstone kunna
              täcka en del av det bistånd som i stället försvinner.
            </seg>
          </u>
          <u xml:id="i-39e8d07afb762967-1099" prev="i-39e8d07afb762967-1084" who="Q4942281">
            <seg>
              Vi har hört att kriterierna för vad som beräknas som bistånd
              och inte varierar. Dacs regler säger en sak och rekommendationerna
              säger att man inte ska ha skuldavskrivningarna med. Vissa länder
              föregår med gott exempel, till exempel Norge. Varför skulle inte
              Sverige göra detsamma?
            </seg>
          </u>
          <u xml:id="i-39e8d07afb762967-1100" prev="i-39e8d07afb762967-1084" who="Q4942281">
            <seg>
              Det som är sorgligt är att Kristdemokraterna, Centern och Folkpartiet
              gått med på denna bokföringstekniska fint, med tanke på att ni
              gått till val på att inte finansiera skuldavskrivningar med biståndsmedel.
              Vad var det som hände? Blev ni lurade? Har ni ändrat uppfattning?
              Händer någonting annat? Det måste ju bero på någonting med tanke
              på att posten skuldavskrivningar står väldigt tydligt i budgeten.
              Ni kan inte ha missat den.
            </seg>
          </u>
          <u xml:id="i-39e8d07afb762967-1101" prev="i-39e8d07afb762967-1084" who="Q4942281">
            <seg>
              Det lades fram flera motioner om skuldavskrivningarna i utskottet.
              En av dem, från Kristdemokraterna, begär att Sverige ska verka
              för en skärpning av OECD:s regler för vad som ska kunna räknas
              som bistånd. Socialdemokraterna, Vänstern och Miljöpartiet ställde
              sig bakom motionen i utskottet.
            </seg>
          </u>
          <u xml:id="i-39e8d07afb762967-1102" prev="i-39e8d07afb762967-1084" who="Q4942281">
            <seg>
              Jag vill också yrka bifall till reservation 1.
            </seg>
          </u>
          <u xml:id="i-39e8d07afb762967-1103" prev="i-39e8d07afb762967-1084" who="Q4942281">
            <seg>
              Hans Linde talade också om sexuell och reproduktiv hälsa. Även
              Miljöpartiet lämnade en motion i frågan. Vi har också lämnat en
              motion om att tillgodose kvinnors tillgång till rent vatten i
              biståndet.
            </seg>
          </u>
          <u xml:id="i-39e8d07afb762967-1104" prev="i-39e8d07afb762967-1084" who="Q4942281">
            <seg>
              Jag yrkar också bifall till reservation 5. Den är lite annorlunda
              än Hans Lindes motion. Den är inte budgetpåverkande på samma sätt.
            </seg>
          </u>
          <note type="speaker">
            Anf. 175 CHRISTIAN HOLM (m):
          </note>
          <u xml:id="i-39e8d07afb762967-1105" next="i-39e8d07afb762967-1124" who="Q5109735">
            <seg>
              Herr talman! Jag vill yrka bifall till utskottets förslag.
            </seg>
          </u>
          <u xml:id="i-39e8d07afb762967-1106" prev="i-39e8d07afb762967-1105" who="Q5109735">
            <seg>
              Den internationella politiken och Sveriges internationella engagemang
              är en viktig del i Moderaternas och den borgerliga regeringens
              politik. Biståndet utgör givetvis en viktig del av detta arbete.
              Målet med vår utrikespolitik är att verka för en fredlig utveckling
              och att värna och öka friheten för människor i vårt geografiska
              närområde och i övriga delar av världen.
            </seg>
          </u>
          <u xml:id="i-39e8d07afb762967-1107" prev="i-39e8d07afb762967-1105" who="Q5109735">
            <seg>
              Att arbeta för att värna människors frihet och se till att motverka
              att mänskliga rättigheter kränks är grundläggande i vår politik.
              I en alltmer globaliserad värld ställs ökade krav på vår utrikespolitik.
              Biståndet är en del i arbetet med att bidra till en tryggare,
              säkrare och mer demokratisk värld.
            </seg>
          </u>
          <u xml:id="i-39e8d07afb762967-1108" prev="i-39e8d07afb762967-1105" who="Q5109735">
            <seg>
              I vår biståndspolitik prioriterar vi åtta områden. Jag kommer
              inte att gå in på alla de åtta områdena, men ta upp några av dem.
            </seg>
          </u>
          <u xml:id="i-39e8d07afb762967-1109" prev="i-39e8d07afb762967-1105" who="Q5109735">
            <seg>
              Ett område är demokrati och mänskliga rättigheter. Att arbeta
              för och ställa krav på en demokratisk utveckling ska vara en ledstjärna
              i vårt biståndsarbete. Det förutsätter samtidigt respekt för de
              mänskliga rättigheterna. Ett land som bryter mot dem har givetvis
              svårt att leva upp till demokratiska principer. En rättsstat som
              kan garantera sina invånare trygghet, säkerhet och rättvisa, ett
              lands demokratiska utveckling och ett ekonomiskt välstånd är faktorer
              som går hand i hand.
            </seg>
          </u>
          <u xml:id="i-39e8d07afb762967-1110" prev="i-39e8d07afb762967-1105" who="Q5109735">
            <seg>
              Ett annat viktigt prioriterat område som det inte talas så mycket
              om när det gäller bistånd är handelns betydelse. Frihandel och
              undanröjande av handelshinder i olika former är oerhört viktigt
              för fattiga länders möjlighet att ta sig från fattigdom till rikedom.
              En kombination av politisk och ekonomisk frihet öppnar dörrar
              för individer så att de kan påverka sin egen vardag i större utsträckning
              än man kan i dag. Man frigör helt enkelt människors kreativitet
              och eget entreprenörskap.
            </seg>
          </u>
          <u xml:id="i-39e8d07afb762967-1111" prev="i-39e8d07afb762967-1105" who="Q5109735">
            <seg>
              Möjligheten att handla över nationsgränser är viktig för alla
              länder, men kanske allra viktigast för dem som är fattigast. Handel
              och kontakt över gränserna är också bra för att underifrån skapa
              ett tryck för frihet, demokrati och förändring i de länder där
              detta saknas.
            </seg>
          </u>
          <u xml:id="i-39e8d07afb762967-1112" prev="i-39e8d07afb762967-1105" who="Q5109735">
            <seg>
              Tillsammans med äganderätt och en fungerande rättsstat är detta
              en förutsättning för en god och framgångsrik ekonomisk tillväxt
              som är ett av regeringens andra prioriterade områden.
            </seg>
          </u>
          <u xml:id="i-39e8d07afb762967-1113" prev="i-39e8d07afb762967-1105" who="Q5109735">
            <seg>
              Att vårt bistånd är effektivt och håller hög kvalitet är ytterligare
              ett prioriterat område och en mycket viktig fråga. Det är ett
              ansvar vi har gentemot alla som bor i fattiga länder där vi bedriver
              biståndsverksamhet, men det är också ett ansvar gentemot Sveriges
              skattebetalare. Vi måste försäkra oss om att vi får ut så mycket
              som möjligt av varje satsad krona. Det är viktigt både för dem
              vi vill hjälpa och för dem som är med och betalar.
            </seg>
          </u>
          <u xml:id="i-39e8d07afb762967-1114" prev="i-39e8d07afb762967-1105" who="Q5109735">
            <seg>
              Tyvärr upplever vi emellanåt att det finns en ovilja bland många
              att erkänna de brister som finns och de misstag som görs och dra
              lärdom av dem vad gäller biståndspolitiken. Det bistånd som går
              till regimer som gör sitt folk fattigare hamnar i bakgrunden utan
              att vi för någon kritisk diskussion om hur vi kan förändra och
              förbättra biståndet. För att vi ska kunna bidra på ett effektivt
              sätt är det viktigt att identifiera de sköra demokratier som finns
              i många utvecklingsländer och stötta dem till en utveckling med
              ett stort inslag av transparens och utvärdering för att hela tiden
              kunna förändra och förbättra.
            </seg>
          </u>
          <u xml:id="i-39e8d07afb762967-1115" prev="i-39e8d07afb762967-1105" who="Q5109735">
            <seg>
              Just effektiviteten i genomförandet av Sveriges politik för global
              utveckling, så kallad PGU, samt att reformera sättet att mäta
              resultatet är det viktigaste för en mer resultatorienterad biståndspolitik.
            </seg>
          </u>
          <u xml:id="i-39e8d07afb762967-1116" prev="i-39e8d07afb762967-1105" who="Q5109735">
            <seg>
              Sveriges ökade biståndsram, tillsammans med den nya politiken
              för global utveckling, ställer nya krav inom områdena normgivning,
              finansiering, operativ styrning och rapportering för att man kostnadseffektivt
              ska kunna verka för en minskad fattigdom. Bland annat behövs en
              sammanhållen mål- och ekonomistyrning för att ge bättre förutsättningar
              för Sidas verksamhet samt för att öka riksdagens insyn när det
              gäller effektiviteten och resultatuppfyllelsen i svenska biståndsinsatser.
            </seg>
          </u>
          <u xml:id="i-39e8d07afb762967-1117" prev="i-39e8d07afb762967-1105" who="Q5109735">
            <seg>
              Det nyligen upprättade institutet för utvärdering av internationellt
              utvecklingssamarbete, Sadev, som ska analysera och utvärdera Sveriges
              bilaterala och multilaterala bistånd är ett steg i rätt riktning.
              Utvärderingsmyndigheten kan förhoppningsvis bidra till en självständig
              och öppen granskning av hur svenska biståndspengar används och
              vilka effekter de har fått i mottagarländerna.
            </seg>
          </u>
          <u xml:id="i-39e8d07afb762967-1118" prev="i-39e8d07afb762967-1105" who="Q5109735">
            <seg>
              Sveriges biståndsram för år 2007 uppgår till 30,1 miljarder kronor
              varav anslaget till biståndsverksamhet uppgår till 25,9 miljarder.
              Det innebär att biståndsverksamheten får ett ökat anslag med ungefär
              600 miljoner kronor för 2007 jämfört med föregående år. Det beloppet
              gäller efter avräkning för bland annat skuldavskrivningar.
            </seg>
          </u>
          <u xml:id="i-39e8d07afb762967-1119" prev="i-39e8d07afb762967-1105" who="Q5109735">
            <seg>
              Biståndsbudgeten för 2007 innehåller bilaterala avskrivningar
              på knappt 1,5 miljarder kronor. Totalt ökar alliansen biståndet
              för år 2007 med drygt 2 miljarder kronor. Det är en ökning som
              bland annat inrymmer de här skuldavskrivningarna på 1,5 miljarder.
              Även om dessa skuldavskrivningar räknas bort från biståndet höjs
              det i verkligheten med, som jag sade tidigare, över en halv miljard
              svenska kronor under 2007.
            </seg>
          </u>
          <u xml:id="i-39e8d07afb762967-1120" prev="i-39e8d07afb762967-1105" who="Q5109735">
            <seg>
              Herr talman! Jag vill med detta säga att den nya borgerliga regeringen
              tydligt visat att den prioriterat biståndspolitiken och vill utveckla
              den för att höja kvaliteten och effektiviteten på det bistånd
              vi ger. Det är prioriteringar som syftar till långsiktig hjälp
              baserad på inställningen att det ska vara hjälp till självhjälp.
            </seg>
          </u>
          <u xml:id="i-39e8d07afb762967-1121" prev="i-39e8d07afb762967-1105" who="Q5109735">
            <seg>
              Ge människan en fisk och du föder henne för dagen. Ge människan
              ett metspö och hon får mat för hela livet. Det är ett gammalt
              klassiskt citat.
            </seg>
          </u>
          <u xml:id="i-39e8d07afb762967-1122" prev="i-39e8d07afb762967-1105" who="Q5109735">
            <seg>
              Det handlar om att även inom biståndspolitiken skapa verktyg
              för att människor ska kunna klara sig själva och leva och försörja
              sig av egen kraft.
            </seg>
          </u>
          <u xml:id="i-39e8d07afb762967-1123" prev="i-39e8d07afb762967-1105" who="Q5109735">
            <seg>
              Att då befria de allra mest skuldtyngda länderna från skulder
              som de inte har några möjligheter att betala tillbaka under nuvarande
              förutsättningar är ett bra sätt att hjälpa. Det är också helt
              i linje med de kriterier som OECD-kommittén Dac har arbetat fram
              om vad som bör betraktas och redovisas som bistånd.
            </seg>
          </u>
          <u xml:id="i-39e8d07afb762967-1124" prev="i-39e8d07afb762967-1105" who="Q5109735">
            <seg>
              Med detta vill jag, som sagt, yrka bifall till utskottets förslag.
            </seg>
          </u>
          <note>
            (Applåder)
          </note>
          <note type="speaker">
            Anf. 176 KERSTIN LUNDGREN (c):
          </note>
          <u xml:id="i-39e8d07afb762967-1125" next="i-39e8d07afb762967-1138" who="Q4964100">
            <seg>
              Herr talman! För 40 år sedan var livslängden i utvecklingsländerna
              20 år kortare än i dag. För 30 år sedan var analfabetismen i samma
              länder dubbelt så hög som i dag. Under 1990-talet har andelen
              absolut fattiga, enligt Världsbankens definition, sjunkit från
              29 till 23 %. Demokrati och styre genom val var det bara i 27
              % av länderna 1974. För fyra år sedan 2002 var det nära 70 % som
              styrdes genom val.
            </seg>
          </u>
          <u xml:id="i-39e8d07afb762967-1126" prev="i-39e8d07afb762967-1125" who="Q4964100">
            <seg>
              Internationell samverkan, handel, utbildning och människor som
              fått möjlighet att växa och förändra har också kunnat åstadkomma
              fantastiska resultat. Det finns naturligtvis många orsaker till
              den här utvecklingen. Det är en förändring som ändå måste lyftas
              fram som positiv. Det är en förändring som berört de fattigaste,
              ofta kvinnor och barn.
            </seg>
          </u>
          <u xml:id="i-39e8d07afb762967-1127" prev="i-39e8d07afb762967-1125" who="Q4964100">
            <seg>
              Biståndet är ett hjälpmedel till hållbar utveckling. Vårt mål
              är att skapa förutsättningar för fattiga människor att förbättra
              sina levnadsvillkor.
            </seg>
          </u>
          <u xml:id="i-39e8d07afb762967-1128" prev="i-39e8d07afb762967-1125" who="Q4964100">
            <seg>
              Visst är det ändå uppmuntrande när vi får ta del av att Nobelpristagare
              visar hur man med några hundralappar i egen insats kan förändra
              för så väldigt många. Man kan skapa utrymme för utveckling med
              några hundralappar som gjorde skillnad. Man byggde underifrån.
              Man inkluderade och kunde förändra.
            </seg>
          </u>
          <u xml:id="i-39e8d07afb762967-1129" prev="i-39e8d07afb762967-1125" who="Q4964100">
            <seg>
              Bistånd, rätt satsat och effektivt brukat kan helt klart hjälpa
              enskilda människor att förändra och verka internationellt för
              hållbar utveckling.
            </seg>
          </u>
          <u xml:id="i-39e8d07afb762967-1130" prev="i-39e8d07afb762967-1125" who="Q4964100">
            <seg>
              FN:s millenniemål, politik för global utveckling, är grundläggande.
            </seg>
          </u>
          <u xml:id="i-39e8d07afb762967-1131" prev="i-39e8d07afb762967-1125" who="Q4964100">
            <seg>
              Vi har från utskottets sida markerat att vi under våren 2007
              ska göra en andra uppföljning i den här delen. Det är bra att
              också regeringen tydliggjort att man avser att återkomma i särskild
              ordning när det gäller just detta.
            </seg>
          </u>
          <u xml:id="i-39e8d07afb762967-1132" prev="i-39e8d07afb762967-1125" who="Q4964100">
            <seg>
              Som nämnts tidigare har budgeten värkts fram under kort tid.
              Många av oss som är nya i utskottet har också känt att vi haft
              kort tid på oss i vårt arbete. Men jag noterar, och tycker att
              det finns anledning även för kammaren att göra det, att biståndsvolymen
              växt kraftigt under senare år. Nu är det viktigt att vi säkrar
              effektivitet, styrning och kontroll.
            </seg>
          </u>
          <u xml:id="i-39e8d07afb762967-1133" prev="i-39e8d07afb762967-1125" who="Q4964100">
            <seg>
              Herr talman! Det är möjligt att nå FN:s mål om en halvering av
              fattigdomen till 2015. EU har utfäst sig att nå 0,7 % av bni fram
              till 2015. Men det räcker inte att enbart höja biståndet. Vi måste
              visa resultat på demokratiområdet liksom vad gäller mänskliga
              rättigheter och hållbar utveckling för de fattigaste människorna
              i världen. Det finns därför skäl att understryka att en del i
              detta är att vi gemensamt lyckas i den Doharunda som uppenbarligen
              har ett fönster av möjligheter. Det är också viktigt att kunna
              åstadkomma förändringar i handelssystemet. Dessutom är det viktigt
              att vi samordnar EU:s bistånd så att vi får en politik som främjar
              global, hållbar utveckling på hela politikfältet.
            </seg>
          </u>
          <u xml:id="i-39e8d07afb762967-1134" prev="i-39e8d07afb762967-1125" who="Q4964100">
            <seg>
              Som jag nämnde växer Sveriges biståndsram. Tidigare har det anförts
              2 nya miljarder för 2007 mot den budget som Vänstern, Miljöpartiet
              och Socialdemokraterna lade fram 2006. Det är alltså 2 miljarder
              upp. I förhållande till den vårbudget som Vänstern, Miljöpartiet
              och Socialdemokraterna presenterade i våras har det skett en uppjustering
              med 299 miljoner.
            </seg>
          </u>
          <u xml:id="i-39e8d07afb762967-1135" prev="i-39e8d07afb762967-1125" who="Q4964100">
            <seg>
              Sverige har sedan årtionden uttalat målet att nå 1 % av bni i
              bistånd. Innevarande år har vi uppnått det. Vi har uppnått det
              genom skuldavskrivningar till Världsbanken och annat enligt Dacreglerna,
              och vi når det i den budget som vi lägger fram under 2007 och
              som också överensstämmer med OECD:s regler.
            </seg>
          </u>
          <u xml:id="i-39e8d07afb762967-1136" prev="i-39e8d07afb762967-1125" who="Q4964100">
            <seg>
              Det förs en mycket aktiv diskussion om den skuldavskrivning som
              anges som en ram på 1,5 miljarder, alltså en avräkning från ramen
              för 2007. Låt mig säga att de 1,5 miljarderna handlar om 2007,
              och jag utgår från att det kommer att röra sig om en skuldavskrivning
              enligt Dacreglerna till de fattigaste länderna, vilket utgör grunden
              för att kunna räkna hem avräkningen. Detta torde vi få anledning
              att diskutera även under 2007. Vi följer naturligtvis frågan och
              lär och drar slutsatser för framtiden.
            </seg>
          </u>
          <u xml:id="i-39e8d07afb762967-1137" prev="i-39e8d07afb762967-1125" who="Q4964100">
            <seg>
              Låt mig avslutningsvis, herr talman, kort säga något om Afrika
              söder om Sahara, vår fattigaste del i världen. Man kan konstatera
              att regeringen också här avser att återkomma. Det är bra. Jag
              vill kort lyfta in ett perspektiv inför det arbetet, nämligen
              människors brist på mat. Människor svälter. Livsmedelsbristen
              är tydlig. Trots att man någotsånär kommit till rätta med den
              i andra delar av världen grinar livsmedelsbristen där tydligt
              i ögonen.
            </seg>
          </u>
          <u xml:id="i-39e8d07afb762967-1138" prev="i-39e8d07afb762967-1125" who="Q4964100">
            <seg>
              Låt oss fundera på orsaken till att man inte nått längre i just
              södra Afrika. Jag vill betona vikten av bistånd till en tillväxtorienterad
              jordbrukspolitik som ju varit en historisk väg för att förbättra
              människors levnadsförhållanden och komma till rätta med svält.
            </seg>
          </u>
          <note>
            Med detta, herr talman, yrkar jag bifall till utskottets förslag
            i betänkandet och avslag på reservationerna.
          </note>
          <note type="speaker">
            Anf. 177 BODIL CEBALLOS (mp) replik:
          </note>
          <u xml:id="i-39e8d07afb762967-1139" next="i-39e8d07afb762967-1140" who="Q4942281">
            <seg>
              Herr talman! Kerstin Lundgren säger att de anslagit 2 miljarder
              mer än den tidigare regeringen under det här året. Det beror ju
              på att vi har ett enprocentsmål, inte på att ni varit så generösa
              att ni anslagit 2 miljarder mer. I stället är det 600 miljoner
              mer, vilket jag tror att Christian tog upp tidigare. Av de lite
              drygt 2 miljarderna, som med enprocentsmålet har blivit en höjning,
              har ni tagit 1,5 miljarder och räknat bort dem. Enligt mitt sätt
              att se det borde biståndet ha fått 2 miljarder. Nu får det inte
              det utan endast 600 miljoner mer. Det är inte så mycket om vi
              sagt att ramen ska vara 1 %.
            </seg>
          </u>
          <u xml:id="i-39e8d07afb762967-1140" prev="i-39e8d07afb762967-1139" who="Q4942281">
            <seg>
              Alliansen gick till val på att skuldavskrivningar inte ska finansieras
              inom biståndsramen. Nu säger du, Kerstin Lundgren, att denna skuldavskrivning
              är en engångsföreteelse. Men sedan finns ju de andra skuldavskrivningarna
              som också ligger inom biståndsramen. Är det er uppfattning att
              ni även fortsättningsvis kommer att arbeta för att få bort alla
              skuldavskrivningar från biståndsramen?
            </seg>
          </u>
          <note type="speaker">
            Anf. 178 KERSTIN LUNDGREN (c) replik:
          </note>
          <u xml:id="i-39e8d07afb762967-1141" next="i-39e8d07afb762967-1144" who="Q4964100">
            <seg>
              Herr talman! Det här är naturligtvis en fråga som vi får anledning
              att följa, för vi har ju internationella åtaganden. Vi har i OECD
              och Dac kommit överens om hur skuldavskrivningar ska räknas. Den
              diskussionen får vi fortsätta att föra. Hur ska vi jobba med det?
              Hur ska vi utveckla regelverket i den delen?
            </seg>
          </u>
          <u xml:id="i-39e8d07afb762967-1142" prev="i-39e8d07afb762967-1141" who="Q4964100">
            <seg>
              Det är viktigt att upprätthålla enprocentsnivån, också för att
              kunna gå före i diskussioner med andra länder och även inom ramen
              för EU. Där ligger ju ambitionen på 0,7-procentsnivån fram till
              2015.
            </seg>
          </u>
          <u xml:id="i-39e8d07afb762967-1143" prev="i-39e8d07afb762967-1141" who="Q4964100">
            <seg>
              Det finns alltså all anledning att följa denna fråga för att
              se hur den hanteras. Med tanke på den diskussion som var om Exportkreditnämnden
              konstaterar jag att vi här uppenbarligen har en historia, där
              den gamla regeringen angivit ett regelverk som vi nu tagit över
              och som vi får anledning att utvärdera för att se om det var det
              bästa beslutet regeringen fattade i början av 2006.
            </seg>
          </u>
          <u xml:id="i-39e8d07afb762967-1144" prev="i-39e8d07afb762967-1141" who="Q4964100">
            <seg>
              Vi har, som sagt, accepterat och godtagit att det nu görs en
              avräkning med 1,5 miljarder. Jag konstaterar att även Miljöpartiet
              accepterar skuldavräkningar från biståndsbudgeten när det gäller
              Världsbanken och andra. Jag skulle kunna misstänka att det inte
              är säkert att de projekten heller varit så väldigt fina. Däremot
              blir det tydligen bekymmersamt för Miljöpartiet när det handlar
              om svenska avräkningar till Exportkreditnämnden. Jag kan tycka
              att det är lite förvånande men noterar att så är fallet.
            </seg>
          </u>
          <note type="speaker">
            Anf. 179 BODIL CEBALLOS (mp) replik:
          </note>
          <u xml:id="i-39e8d07afb762967-1145" next="i-39e8d07afb762967-1148" who="Q4942281">
            <seg>
              Fru talman! Nej, det är inte alls så att vi accepterar det ena
              mer än det andra. Vi har under många år kämpat för att vi ska
              nå enprocentsmålet. Ekonomin har tidigare varit dålig, men så
              småningom har vi kommit upp till enprocentsmålet. Vi har, precis
              som ni, samarbetat med andra partier när det gällt budgeten, och
              då når man naturligtvis inte ända fram.
            </seg>
          </u>
          <u xml:id="i-39e8d07afb762967-1146" prev="i-39e8d07afb762967-1145" who="Q4942281">
            <seg>
              Vi har tidigare lagt skuldavskrivningarna under biståndsramen,
              de som alltså räknas under enprocentsmålet, men nu står vi i den
              situationen att det handlar om skuldavskrivningarna plus 1,5 miljarder
              i skuldavskrivningar. Det blir alltså dubbla skuldavskrivningar.
              Det är det som är skillnaden nu. Det är också det som är skillnaden
              mot hur vi i Sverige tidigare beräknat dessa skuldavskrivningar.
            </seg>
          </u>
          <u xml:id="i-39e8d07afb762967-1147" prev="i-39e8d07afb762967-1145" who="Q4942281">
            <seg>
              Vi vill helst ta bort alla skuldavskrivningar från biståndsramen,
              och vi kommer att jobba för att på sikt få bort dem. Det gäller
              även flyktingmottagandet, som vi inte tycker har under biståndsramen
              att göra. Inte heller har exportkrediter egentligen under biståndsramen
              att göra. Det kan även finnas annat.
            </seg>
          </u>
          <u xml:id="i-39e8d07afb762967-1148" prev="i-39e8d07afb762967-1145" who="Q4942281">
            <seg>
              Det jag undrar över är om Centerpartiet ändrat uppfattning eftersom
              ni gick till val på att ni inte ville ha skuldavskrivningarna
              under biståndsramen.
            </seg>
          </u>
          <note type="speaker">
            Anf. 180 KERSTIN LUNDGREN (c) replik:
          </note>
          <u xml:id="i-39e8d07afb762967-1149" who="Q4964100">
            <seg>
              Fru talman! Ambitionen är naturligtvis att nå dithän. Men vi
              är inte där i dag, och vi har kommit överens om en budget som
              har det innehåll som Bodil Ceballos är väl medveten om. Det är
              helt korrekt, också i förhållande till de OECD-regler och det
              Dacsystem som vi ju har att följa.
            </seg>
          </u>
          <note type="speaker">
            Anf. 181 HANS LINDE (v) replik:
          </note>
          <u xml:id="i-39e8d07afb762967-1150" next="i-39e8d07afb762967-1153" who="Q1581082">
            <seg>
              Fru talman! Nu har vi hört siffran 2 miljarder i flera omgångar.
              Jag tycker att den här diskussionen nästan blir lite komisk. Vi
              vet ju att av dessa 2 miljarder är det mesta luft.
            </seg>
          </u>
          <u xml:id="i-39e8d07afb762967-1151" prev="i-39e8d07afb762967-1150" who="Q1581082">
            <seg>
              I budgeten finns det 1,2 miljarder som avsätts för att skriva
              av gamla exportkrediter till Demokratiska republiken Kongo. Dessa
              fordringar sitter i dag EKN på. EKN uppger själva att det reella
              budgeterade värdet på dessa skulder inte är 1,2 miljarder utan
              60 miljoner.
            </seg>
          </u>
          <u xml:id="i-39e8d07afb762967-1152" prev="i-39e8d07afb762967-1150" who="Q1581082">
            <seg>
              Det här är min första budgetbehandling. Det kommer att bli flera,
              men jag måste säga att den genomförs på ett helt oacceptabelt
              sätt. Inga svar har getts på våra frågor om budgeten. Därför står
              vi här i dag. Vi kommer inte i dag men i nästa vecka att besluta
              om 1,14 miljarder som ingen verkar veta vad de ska gå till.
            </seg>
          </u>
          <u xml:id="i-39e8d07afb762967-1153" prev="i-39e8d07afb762967-1150" who="Q1581082">
            <seg>
              Kan inte Kerstin Lundgren nu använda sina två minuter och förklara
              för mig vad de 1,14 miljarderna ska gå till? Vi vet inte vad de
              ska gå till, EKN vet det inte, riksdagen vet det inte och svenska
              folket vet det inte.
            </seg>
          </u>
          <note type="speaker">
            Anf. 182 KERSTIN LUNDGREN (c) replik:
          </note>
          <u xml:id="i-39e8d07afb762967-1154" next="i-39e8d07afb762967-1155" who="Q4964100">
            <seg>
              Fru talman! Låt oss återkomma till den frågan när vi har utvärderat
              2007. Det här är en avräkning som ger utrymme för skuldavskrivning
              upp till den nivån. Vi har fortfarande inte tecknat de avtal som
              ska tecknas. Det kommer att ske under 2007.
            </seg>
          </u>
          <u xml:id="i-39e8d07afb762967-1155" prev="i-39e8d07afb762967-1154" who="Q4964100">
            <seg>
              Det exakta utfallet är något som vi får värdera och utvärdera
              under 2007. Men vi ger ett utrymme för skuldavskrivning på en
              och en halv miljard.
            </seg>
          </u>
          <note type="speaker">
            Anf. 183 HANS LINDE (v) replik:
          </note>
          <u xml:id="i-39e8d07afb762967-1156" next="i-39e8d07afb762967-1159" who="Q1581082">
            <seg>
              Fru talman! Den här riksdagen, Sveriges riksdag, ska besluta
              om 1,14 miljarder kronor utan att man vet vad de ska gå till.
              Det ska vi i stället få veta i efterhand. Jag tycker att det är
              ett ganska märkligt budgetarbete.
            </seg>
          </u>
          <u xml:id="i-39e8d07afb762967-1157" prev="i-39e8d07afb762967-1156" who="Q1581082">
            <seg>
              Kerstin Lundgren, vi pratar mycket om internationella åtaganden
              här. Den förra regeringen förband sig i Monterreyöverenskommelsen
              att man inte skulle använda biståndsmedel till skuldavskrivningar.
              Även EU:s ministerråd har sagt att biståndspolitiken i EU ska
              ligga i linje med Monterreyöverenskommelsen.
            </seg>
          </u>
          <u xml:id="i-39e8d07afb762967-1158" prev="i-39e8d07afb762967-1156" who="Q1581082">
            <seg>
              Vi hör här gång på gång pratas om OECD:s och Dacs regler. Jag
              tror att vi behöver reda ut detta. Detta är inget som förpliktar
              oss. Det är ett mål som vi kan utgå ifrån, men vi har alla möjligheter
              att genomföra skuldavskrivningar, även som medlemmar i OECD och
              Dac, utan att lägga in dem under biståndsramen. Så har Norge nyligen
              gjort. Varför kan då inte Sverige göra det?
            </seg>
          </u>
          <u xml:id="i-39e8d07afb762967-1159" prev="i-39e8d07afb762967-1156" who="Q1581082">
            <seg>
              Min fråga till Kerstin Lundgren blir såklart: Varför bryter ni
              mot de svenska åtagandena i Monterreyöverenskommelsen? Innebär
              beslutet i kammaren att den nya regeringen drar tillbaka det tidigare
              svenska stödet till Monterreyprocessen?
            </seg>
          </u>
          <note type="speaker">
            Anf. 184 KERSTIN LUNDGREN (c) replik:
          </note>
          <u xml:id="i-39e8d07afb762967-1160" next="i-39e8d07afb762967-1161" who="Q4964100">
            <seg>
              Fru talman! Om det fanns replikutrymme kvar skulle det vara intressant
              att få en tydlighet om var brottet begås. Brottet mot Monterreyöverenskommelsen
              baseras ju på 0,7-procentsnivån. Vi går utöver den nivån. Vi höjer
              biståndet och ligger på en högre nivå än man i övrigt har resonerat
              om och varit överens om i internationella sammanhang.
            </seg>
          </u>
          <u xml:id="i-39e8d07afb762967-1161" prev="i-39e8d07afb762967-1160" who="Q4964100">
            <seg>
              Vi följer Monterreyöverenskommelsen. Vi avser inte att förändra
              den. Vi följer OECD:s och Dacs regler, som jag utgår ifrån har
              förhandlats fram under socialdemokratisk ledning med stöd av Vänstern
              och Miljöpartiet. Det system som vi har att formera och hantera
              är ett system som vi har fått överta både när det gäller Exportkreditnämnden
              och när det gäller OECD och Dac. Det har vi att förhålla oss till.
              Naturligtvis ska vi också bedöma hur vi ska utveckla detta när
              vi nu har en regerings möjlighet att göra det.
            </seg>
          </u>
          <note type="speaker">
            Anf. 185 BIRGITTA OHLSSON (fp):
          </note>
          <u xml:id="i-39e8d07afb762967-1162" next="i-39e8d07afb762967-1192" who="Q429001">
            <seg>
              Fru talman!
            </seg>
          </u>
          <u xml:id="i-39e8d07afb762967-1163" prev="i-39e8d07afb762967-1162" who="Q429001">
            <seg>
              Detta är de viktigaste utmaningarna som vi parlamentariker i
              Sveriges riksdag står inför.
            </seg>
          </u>
          <u xml:id="i-39e8d07afb762967-1164" prev="i-39e8d07afb762967-1162" who="Q429001">
            <seg>
              Även om det sannerligen inte var bättre förr frihandeln, demokratin
              och friheten vinner nya segrar varje dag världen över och tar
              människor ur fattigdom är fortfarande svält, förtryck, naturkatastrofer
              och diktaturer dessvärre vardag för miljarder individer på jorden.
            </seg>
          </u>
          <u xml:id="i-39e8d07afb762967-1165" prev="i-39e8d07afb762967-1162" who="Q429001">
            <seg>
              Låt mig nämna några akuta händelser från gårdagen, luciadagen
              den 13 december.
            </seg>
          </u>
          <u xml:id="i-39e8d07afb762967-1166" prev="i-39e8d07afb762967-1162" who="Q429001">
            <seg>
              Tyfonen Durian drabbade det redan fattiga Filippinerna med uppemot
              1 000 döda och flera hundra tusen bostadslösa för lång tid framöver.
              I Burundi ökar undernäringen markant bland barn i de norra och
              östra delarna. På Zanzibar har en mässlingsepidemi brutit ut bland
              småbarn. Världshälsoorganisationen uppskattar att uppemot en halv
              miljon människor dör i mässling globalt varje år.
            </seg>
          </u>
          <u xml:id="i-39e8d07afb762967-1167" prev="i-39e8d07afb762967-1162" who="Q429001">
            <seg>
              Den 13 december, i går, fängslades 300 demokratiaktivister i
              Robert Mugabes diktaturland Zimbabwe under en demonstration. I
              det långsamma lidandets Darfur har uppemot 300 000 människor dött
              i massakrer eller svält under snart fyra år som det lealösa och
              principlösa världssamfundet låtit folkmordet pågå, medan Sudans
              diktaturpresident Umar al-Bashir och janjawidmilisen har tillåtits
              härja fritt.
            </seg>
          </u>
          <u xml:id="i-39e8d07afb762967-1168" prev="i-39e8d07afb762967-1162" who="Q429001">
            <seg>
              Målet för det svenska internationella utvecklingssamarbetet är
              att bidra till att skapa förutsättningar för fattiga människor
              att förbättra sina levnadsvillkor. Två perspektiv är vägledande:
              ett rättighetsperspektiv och de fattigas perspektiv på utveckling.
            </seg>
          </u>
          <u xml:id="i-39e8d07afb762967-1169" prev="i-39e8d07afb762967-1162" who="Q429001">
            <seg>
              För den borgerliga regeringen är det extra viktigt att just betona
              antikorruption, transparens, utvärdering och effektivitet i biståndet.
              Varje biståndskrona ska utnyttjas väl. Parisdeklarationen förpliktar.
            </seg>
          </u>
          <u xml:id="i-39e8d07afb762967-1170" prev="i-39e8d07afb762967-1162" who="Q429001">
            <seg>
              Samtliga partier i den svenska riksdagen står bakom Politik för
              global utveckling från 2003, dock med olika nyanser och olika
              tyngdpunkt. Vi bör också alla betänka att vi har en ny regering,
              som givetvis kommer att återkomma mer om innehållet i biståndet.
              Men som liberal och Folkpartiets utrikestalesman vill jag ta tillfället
              i akt att betona två fält där regeringen bör utveckla sin politik
              betydligt mer än i dag.
            </seg>
          </u>
          <u xml:id="i-39e8d07afb762967-1171" prev="i-39e8d07afb762967-1162" who="Q429001">
            <seg>
              Det första perspektivet är demokrati. Bara drygt 60 % av världsbefolkningen
              lever i fria stater. När regeringen klokt nog har valt att minska
              antalet mottagarländer för bilateralt bistånd bör vi prioritera
              ur effektivitetsaspekt, premiera värderingsmässigt och verbalt
              piska förtryckarregimer världen över.
            </seg>
          </u>
          <u xml:id="i-39e8d07afb762967-1172" prev="i-39e8d07afb762967-1162" who="Q429001">
            <seg>
              Vi i Folkpartiet liberalerna har länge krävt att biståndet till
              de mest odemokratiska länderna ska fasas ut. Det är länder som
              konsekvent vägrar genomföra politiska reformer när det gäller
              demokrati och frihet. När bistånd ska bedrivas i diktaturstater
              bör det i normalfallet kanaliseras via enskilda organisationer,
              FN eller EU. Självklart ska vi fortsätta ge akut humanitärt bistånd
              i krissituationer, exempelvis efter jordbävningar, även till människor
              som lever i diktaturer, men det måste finnas en uppstyrning.
            </seg>
          </u>
          <u xml:id="i-39e8d07afb762967-1173" prev="i-39e8d07afb762967-1162" who="Q429001">
            <seg>
              Det är omoraliskt om svenskt bistånd kan utnyttjas av förtryckarregimer
              världen över. En annan aspekt är att vi utmanar svenska folkets
              biståndsvilja. Inget skadar stödet för bistånd mer än om svenska
              folket får klart för sig att svenska skattepengar finansierar
              korrupta förtryckarregimer. Endast 4 av de 30 största mottagarna
              av svenskt bistånd är i dag att betrakta som fullgoda demokratier,
              enligt den oberoende tankesmedjan Freedom House.
            </seg>
          </u>
          <u xml:id="i-39e8d07afb762967-1174" prev="i-39e8d07afb762967-1162" who="Q429001">
            <seg>
              Hittills har bara drygt 20 % av det svenska biståndet gått till
              att just främja mänskliga rättigheter, demokrati, rättsstat, marknadsekonomi
              och good governance . Denna summa borde öka radikalt.
            </seg>
          </u>
          <u xml:id="i-39e8d07afb762967-1175" prev="i-39e8d07afb762967-1162" who="Q429001">
            <seg>
              Det andra perspektivet är geografi. Det är rätt och riktigt med
              regeringens Afrikafokus, eftersom problemen vad gäller fattigdom
              och lidande är störst där. Vi liberaler har länge krävt en Marshallplan
              för Afrikas horn, där inför julen ett storkrig hotar i Somalia,
              mellan islamister och en svag interimsregering, ledd av Abdullahi
              Yussuf. Detta riskerar att dra in hela hornet i konflikten. Och
              så har vi förstås det grymma folkmordet i Darfur.
            </seg>
          </u>
          <u xml:id="i-39e8d07afb762967-1176" prev="i-39e8d07afb762967-1162" who="Q429001">
            <seg>
              Jag besökte senast Afrikas horn och Somalia i juli månad, och
              jag har också besökt flyktinglägren i Darfur för några år sedan.
              Det är en skandal att vi inte satsar mer och prioriterar mer i
              denna del.
            </seg>
          </u>
          <u xml:id="i-39e8d07afb762967-1177" prev="i-39e8d07afb762967-1162" who="Q429001">
            <seg>
              Vi får absolut inte glömma Mellanöstern och arabvärlden. Här
              lever en halv miljard individer i diktaturstater och i vissa länder
              med ideal hämtade från medeltiden vad gäller kvinnosyn, avrättningar
              och tortyr.
            </seg>
          </u>
          <u xml:id="i-39e8d07afb762967-1178" prev="i-39e8d07afb762967-1162" who="Q429001">
            <seg>
              Utvecklingen kan upplevas som deprimerande i denna del av världen.
              Men här finns det en stark frihetspotential och åtskilliga ljusglimtar
              som vi verkligen bör stödja.
            </seg>
          </u>
          <u xml:id="i-39e8d07afb762967-1179" prev="i-39e8d07afb762967-1162" who="Q429001">
            <seg>
              Det första är att många människor i Mellanöstern och arabvärlden
              är unga. Exempelvis är två tredjedelar av Irans befolkning på
              70 miljoner under 30 år. De har samma frihetstörst och krav på
              mänskliga rättigheter som vi har i västvärlden.
            </seg>
          </u>
          <u xml:id="i-39e8d07afb762967-1180" prev="i-39e8d07afb762967-1162" who="Q429001">
            <seg>
              Det andra är att alltfler kvinnor utbildar sig i denna del av
              världen. Kvinnors frihet är nyckeln till framgång. Minns det gamla
              kinesiska talesättet: När man utbildar en man utbildas en individ.
              Utbildar man en kvinna utbildas en hel familj. Enligt FN:s UNDP
              Arab Human Development Report, som denna gång har inriktat sig
              på kvinnors rättigheter, stämmer denna goda utveckling.
            </seg>
          </u>
          <u xml:id="i-39e8d07afb762967-1181" prev="i-39e8d07afb762967-1162" who="Q429001">
            <seg>
              Det tredje är att vi kan se enstaka tendenser på smärre folkliga
              uppror i form av manifestationer. Människor kämpar mycket för
              frihet och demokrati. Häromdagen var det studentuppror i Teheran
              då unga modiga studenter protesterade mot president Ahmadinejads
              människofientliga politik med livet som insats, och många fängslades
              därefter.
            </seg>
          </u>
          <u xml:id="i-39e8d07afb762967-1182" prev="i-39e8d07afb762967-1162" who="Q429001">
            <seg>
              I tidigare budgetar har det bara varit ungefär 200 miljoner av
              svenskt bistånd som går till denna region bilateralt. Det är skandalöst
              lite och måste ökas radikalt. En svensk Greater Middle East-strategi
              med ett brett parlamentariskt stöd där vi kan stödja studentaktivister
              i Iran, fria fackföreningar i Jemen eller feministiska grupper
              i Saudiarabien vore önskvärd.
            </seg>
          </u>
          <u xml:id="i-39e8d07afb762967-1183" prev="i-39e8d07afb762967-1162" who="Q429001">
            <seg>
              Här har västvärlden en skuld. Vi har alltför länge misslyckats
              i att identifiera och stödja demokratiska krafter i regionen.
            </seg>
          </u>
          <u xml:id="i-39e8d07afb762967-1184" prev="i-39e8d07afb762967-1162" who="Q429001">
            <seg>
              Den föreslagna biståndsramen för år 2007 uppgår till 30,1 miljarder
              kronor, vilket motsvarar 1 % av beräknad bruttonationalinkomst,
              bni. Som liberal skulle jag vilja använda den gamla socialdemokratiska
              valklyschan: Jag är stolt, men inte nöjd.
            </seg>
          </u>
          <u xml:id="i-39e8d07afb762967-1185" prev="i-39e8d07afb762967-1162" who="Q429001">
            <seg>
              Jag är stolt över att vi i budgetförhandlingarna nådde vårt huvudmål
              om att biståndet ska uppgå till 1 % av bni. Jämfört med Moderaternas
              förslag när vi gick in i förhandlingarna på 0,73 % av bni var
              utfallet i förhandlingarna en stor seger för Folkpartiet, Kristdemokraterna
              och Centerpartiet. En konsekvens är att vi nu har lyckats etablera
              enprocentsmålet i svensk politik. Om vi ser till biståndsbudgeten
              i Finansdepartementets beräkningar ökar den totalt med nästan
              20 % under regeringens tre första år.
            </seg>
          </u>
          <u xml:id="i-39e8d07afb762967-1186" prev="i-39e8d07afb762967-1162" who="Q429001">
            <seg>
              Det jag är mycket mindre nöjd med är att skuldavskrivningar inkluderats
              i biståndsramen denna gång. Jag vill betona att det i budgetförhandlingarna
              slogs fast att det inte finns något principiellt beslut om framtida
              avräkningar. Inget sådant principbeslut har fattats. Vi ser därför
              från Folkpartiets perspektiv avräkningar på 1,5 miljarder i 2007
              års budgetproposition som en engångsföreteelse.
            </seg>
          </u>
          <u xml:id="i-39e8d07afb762967-1187" prev="i-39e8d07afb762967-1162" who="Q429001">
            <seg>
              Syftet är att en gång för alla etablera enprocentsmålet i den
              svenska biståndspolitiken. Det är något som borgerliga regeringar
              faktiskt tidigare har varit väldigt framgångsrika med. Det gäller
              inte minst Alf Svensson, som var biståndsminister under den förra
              borgerliga regeringen. Han hade till och med 1,03 % under vissa
              perioder under sin tid som minister.
            </seg>
          </u>
          <u xml:id="i-39e8d07afb762967-1188" prev="i-39e8d07afb762967-1162" who="Q429001">
            <seg>
              De skuldavskrivningar som Sverige gör nu sker inom ramen för
              den så kallade Parisklubben. De kommer fattiga länder till godo
              genom att dessa länder slipper betala tillbaka skulder som de
              dragit på sig historiskt.
            </seg>
          </u>
          <u xml:id="i-39e8d07afb762967-1189" prev="i-39e8d07afb762967-1162" who="Q429001">
            <seg>
              Vår första utgångspunkt är att de skulderna bör finansieras via
              statsbudgeten, eftersom det faktiskt är den svenska regeringen
              som har skrivit av skulderna.
            </seg>
          </u>
          <u xml:id="i-39e8d07afb762967-1190" prev="i-39e8d07afb762967-1162" who="Q429001">
            <seg>
              Vår andra utgångspunkt är att finansieringen av skuldavskrivningarna
              inte får ge upphov till subventionering av svenska exportföretag
              via Exportkreditnämnden, EKN. Jag får återkomma till detta i några
              repliker som jag antar att det blir på Socialdemokraternas koppling
              till detta, eftersom min talartid snart börjar ta slut.
            </seg>
          </u>
          <u xml:id="i-39e8d07afb762967-1191" prev="i-39e8d07afb762967-1162" who="Q429001">
            <seg>
              Den förra regeringen gjorde avräkningar på biståndsbudgeten på
              närmare 3 miljarder kronor. Det stämmer att den summan har ökat
              något i 2007 års budget. Men det betyder inte att regeringen har
              gjort avkall på enprocentsmålet ur ett principiellt perspektiv.
            </seg>
          </u>
          <u xml:id="i-39e8d07afb762967-1192" prev="i-39e8d07afb762967-1162" who="Q429001">
            <seg>
              Fru talman! Något som vi alla dock ska komma ihåg är att under
              alla förhållanden kommer det svenska biståndet under den nuvarande
              regeringen att öka under de kommande åren. Det kommer att ligga
              på en högre nivå än det gjorde under den socialdemokratiska regeringen.
              Detta om något är ett gott resultat.
            </seg>
          </u>
          <note type="speaker">
            Anf. 186 HANS LINDE (v) replik:
          </note>
          <u xml:id="i-39e8d07afb762967-1193" next="i-39e8d07afb762967-1196" who="Q1581082">
            <seg>
              Fru talman! Det ser ut att bli en lång natt i kammaren. Det beror
              framför allt på att den borgerliga alliansen vägrar att ge svar
              på de frågor vi har från oppositionen.
            </seg>
          </u>
          <u xml:id="i-39e8d07afb762967-1194" prev="i-39e8d07afb762967-1193" who="Q1581082">
            <seg>
              Det här är lite historiskt komiskt, måste jag säga. Birgitta
              Ohlsson och Folkpartiet har under de åtta år vi samarbetade med
              Socialdemokraterna stått här i kammaren i budgetdebatt efter budgetdebatt
              och kritiserat Vänsterpartiet för att vi inte har uppnått enprocentsmålet.
              Det är helt sant att det tog alldeles för lång tid att släpa Socialdemokraterna
              med sig mot enprocentsmålet. Det känns lite komiskt nu när Folkpartiet
              är med och beslutar om svensk biståndspolitik att man betecknar
              det som en stor seger att man är med och urholkar biståndet.
            </seg>
          </u>
          <u xml:id="i-39e8d07afb762967-1195" prev="i-39e8d07afb762967-1193" who="Q1581082">
            <seg>
              I biståndet ingår skulderna som vi gång på gång återkommer till.
              Skulderna har sedan de uppstod på 70- och 80-talet successivt
              skrivits ned av EKN från deras ursprungliga värden ned till de
              reella värden vi ser i dag. Men när ni nu skriver av skulder utgår
              ni inte från de reella värdena. Ni utgår inte från de budgeterade
              värdena hos EKN. Ni utgår från helt fiktiva siffror. Ni skriver
              av skulder som inte finns.
            </seg>
          </u>
          <u xml:id="i-39e8d07afb762967-1196" prev="i-39e8d07afb762967-1193" who="Q1581082">
            <seg>
              Min fråga till Birgitta Ohlsson är: Varför utgår ni från skuldernas
              fiktiva belopp och inte de reella beloppen?
            </seg>
          </u>
          <note type="speaker">
            Anf. 187 BIRGITTA OHLSSON (fp) replik:
          </note>
          <u xml:id="i-39e8d07afb762967-1197" next="i-39e8d07afb762967-1202" who="Q429001">
            <seg>
              Fru talman! Denna kammare beslutade år 1968 att man skulle ha
              ett mål med 1 % i bistånd av bruttonationalprodukten. Året efter
              beslutades i Förenta nationerna efter ett förslag från den liberala
              kanadensiske utrikesministern att FN skulle ha 0,7 % som utgångspunkt
              för de rika länderna.
            </seg>
          </u>
          <u xml:id="i-39e8d07afb762967-1198" prev="i-39e8d07afb762967-1197" who="Q429001">
            <seg>
              Jag tror inte att det är någon hemlighet i denna riksdag att
              sex av sju partier hela tiden en del har tillkommit under resans
              gång har stått bakom just enprocentsmålet. Ett parti har inte
              gjort det, och det är ett av regeringspartierna.
            </seg>
          </u>
          <u xml:id="i-39e8d07afb762967-1199" prev="i-39e8d07afb762967-1197" who="Q429001">
            <seg>
              Jag måste med en viss stolthet i ryggen säga att vi fick en framgång
              genom att gå från ett föreslaget 0,73 %, strax över FN:s rekommendation,
              upp till 1 %. Jag tycker inte att det är en optimal lösning. Det
              är inte en ultimat lösning. Jag kommer personligen att kämpa med
              näbbar och klor för att detta inte upprepas igen.
            </seg>
          </u>
          <u xml:id="i-39e8d07afb762967-1200" prev="i-39e8d07afb762967-1197" who="Q429001">
            <seg>
              När Hans Linde frågar vad exakt dessa 1,5 miljarder kronor kommer
              att gå till vad gäller skuldavskrivningarna kan jag inte svara
              på det exakt i detalj. På samma sätt kan jag heller inte svara
              på vad exakt de 28 miljarder kronorna i det resterande biståndet
              kommer att gå till. Det är fortfarande inte klarlagt i alla aspekter.
            </seg>
          </u>
          <u xml:id="i-39e8d07afb762967-1201" prev="i-39e8d07afb762967-1197" who="Q429001">
            <seg>
              Det vi vet är att två länder kommer att gynnas av denna skuldavskrivning.
              Det är först Kongo, där man för dryga tre veckor sedan fick resultatet
              från sina färska val där Joseph Kabila vann över Jean-Pierre Bemba.
              Det kan bli en bra start för detta land genom att det gynnas.
              Det samma gäller för Liberia, som har fått Afrikas första folkvalda
              kvinnliga president som har satt kvinnors rättigheter på agendan.
            </seg>
          </u>
          <u xml:id="i-39e8d07afb762967-1202" prev="i-39e8d07afb762967-1197" who="Q429001">
            <seg>
              Det är en bra start för dessa länder. Men jag kan inte heller
              där ge detaljer. Därför uppmanar jag dig att återkomma när biståndsministern
              talar lite senare. Hon kanske har fått mer exakta detaljer i budgeten.
            </seg>
          </u>
          <note type="speaker">
            Anf. 188 HANS LINDE (v) replik:
          </note>
          <u xml:id="i-39e8d07afb762967-1203" next="i-39e8d07afb762967-1206" who="Q1581082">
            <seg>
              Fru talman! Jag kan nog garantera kammaren att jag kommer att
              återkomma när det är Gunilla Carlssons tid här i talarstolen.
              Det behöver det inte vara någon tvekan om.
            </seg>
          </u>
          <u xml:id="i-39e8d07afb762967-1204" prev="i-39e8d07afb762967-1203" who="Q1581082">
            <seg>
              Birgitta Ohlsson talar här om att befolkningen i Liberia och
              Demokratiska republiken Kongo kommer att gynnas av skuldavskrivningarna.
              Det skulle vara väldigt intressant och spännande att höra Birgitta
              Ohlsson förklara hur det konkret bidrar till en positiv utveckling
              i Demokratiska republiken Kongo och Liberia.
            </seg>
          </u>
          <u xml:id="i-39e8d07afb762967-1205" prev="i-39e8d07afb762967-1203" who="Q1581082">
            <seg>
              Anledningen till att EKN har skrivit ned skulderna och beloppet
              är att man inte har förväntat sig att få tillbaka pengarna. De
              skulderna är klassiska exempel på illegitima skulder anser vi
              i Vänsterpartiet. Det är skulder som uppstod när vi som långivare
              inte tog vårt ansvar. Vi lånade ut till projekt som inte uppfyllde
              internationella normer. Vi samarbetade med regimer som var genomkorrumperade
              och odemokratiska.
            </seg>
          </u>
          <u xml:id="i-39e8d07afb762967-1206" prev="i-39e8d07afb762967-1203" who="Q1581082">
            <seg>
              Vad anser Birgitta Ohlsson om de skulderna? Är de att betrakta
              som illegitima? Eller är det som regeringen anser legitima skulder
              som vi ska belasta befolkningen i Liberia och Demokratiska republiken
              Kongo med genom att vi undandrar bistånd och använder pengar till
              att skriva av skulder, skulder som inte finns?
            </seg>
          </u>
          <note type="speaker">
            Anf. 189 BIRGITTA OHLSSON (fp) replik:
          </note>
          <u xml:id="i-39e8d07afb762967-1207" next="i-39e8d07afb762967-1211" who="Q429001">
            <seg>
              Fru talman! Såväl Kongo som Liberia är länder som jag tror att
              den borgerliga regeringen kommer att satsa på finansiellt. Det
              är länder som är bräckliga demokratier men där man för första
              gången historiskt sett har genomfört val. De kommer nog inte att
              missgynnas över lag.
            </seg>
          </u>
          <u xml:id="i-39e8d07afb762967-1208" prev="i-39e8d07afb762967-1207" who="Q429001">
            <seg>
              Över lag tycker jag till skillnad från Vänsterpartiets hållning,
              till skillnad från socialdemokratin och till skillnad från Miljöpartiet
              att man ska ställa ganska stora krav på skuldavskrivningar när
              det handlar exempelvis om att främja demokrati, mänskliga rättigheter,
              marknadsekonomi och annat. Där har vi nog olika hållning. Jag
              kan hålla med om att skulder i många fall är illegitima, och då
              är det bra att man skriver ned dem och kompenserar på annat sätt.
            </seg>
          </u>
          <u xml:id="i-39e8d07afb762967-1209" prev="i-39e8d07afb762967-1207" who="Q429001">
            <seg>
              Jag tycker också att det är ganska intressant att såväl Miljöpartiet
              som Vänsterpartiet, som har samarbetat finansiellt med socialdemokratin
              under många års tid, när vi förde biståndsdebatten under våren
              inte alls tog upp att de själva hade gått med på exempelvis att
              stora summor mycket större än dem vi använder som gäller avräkningar
              för kostnadsökningar, kostnader för asylsökande och annat var
              med.
            </seg>
          </u>
          <u xml:id="i-39e8d07afb762967-1210" prev="i-39e8d07afb762967-1207" who="Q429001">
            <seg>
              Man kan utgå från det regeringsmöte som ägde rum den 9 februari
              2006, då socialdemokratin gjorde en kostnadsfördelningsmodell
              som vi har följt upp här. Man undrar vad protesterna från Vänsterpartiet
              och Miljöpartiet då gällde. Jag såg inga moraliska, indignerade
              artiklar i pressen och hörde inte heller något sådant i denna
              kammare.
            </seg>
          </u>
          <u xml:id="i-39e8d07afb762967-1211" prev="i-39e8d07afb762967-1207" who="Q429001">
            <seg>
              Jag kan erkänna att det här inte är en optimal lösning. Jag är
              den första att säga det; jag är stolt men inte nöjd med det här.
              Det kan jag erkänna, men jag hörde aldrig minsta form av självreflexion
              från den andra sidan när det gällde.
            </seg>
          </u>
          <note type="speaker">
            Anf. 190 ALF SVENSSON (kd):
          </note>
          <u xml:id="i-39e8d07afb762967-1212" next="i-39e8d07afb762967-1228" who="Q944795">
            <seg>
              Fru talman! Jag är glad över att här i riksdagen få resonera
              om och debattera just de frågor som vi nu har aktualiserade. Den
              största utmaning som man kan lyfta fram här i riksdagen och över
              huvud taget i alla sammanhang, menar jag, är just det faktum att
              människovärdet kränks, förtrampas och berövas människor på ett
              brutalt sätt eller berövas människor på grund av fattigdom och
              förnedring. Vi vet att många miljoner medmänniskor upplever sig
              vara bortsorterade från allt vad värde och värdighet heter.
            </seg>
          </u>
          <u xml:id="i-39e8d07afb762967-1213" prev="i-39e8d07afb762967-1212" who="Q944795">
            <seg>
              Vi talar gärna med all rätt och det bör vi fortsätta att göra
              om jämlikhet och jämställdhet. Men vi vet att jämlikheten och
              jämställdheten är totalt ur balans i ett globalt perspektiv. Verkligheten
              på vår gemensamma jord är, om vi försöker se den i ett samlat
              perspektiv, helt absurd trots allt det positiva som har nämnts
              och naturligtvis bör nämnas.
            </seg>
          </u>
          <u xml:id="i-39e8d07afb762967-1214" prev="i-39e8d07afb762967-1212" who="Q944795">
            <seg>
              Medan vi här debatterar utrikesutskottets betänkande dör medmänniskor
              av svält trots att det finns mat som räcker till för alla. I dag
              slocknar tusentals barns liv för att det saknas rent vatten trots
              att tekniken finns för att rena vatten. Vi behöver egentligen
              inte upplysas med statistik och dokumentation; vi vet att ordet
              eller begreppet rättvisa är det mest malplacerade ord och uttryck
              som man kan hitta när eller om man jämför förhållandena mellan
              oss i Sverige och världen i övrigt.
            </seg>
          </u>
          <u xml:id="i-39e8d07afb762967-1215" prev="i-39e8d07afb762967-1212" who="Q944795">
            <seg>
              Det måste vara klart att ingen fråga kan ha djupare moralisk
              dimension eller kvalitet än det faktum att medmänniskor saknar
              möjligheter till liv.
            </seg>
          </u>
          <u xml:id="i-39e8d07afb762967-1216" prev="i-39e8d07afb762967-1212" who="Q944795">
            <seg>
              Fru talman! Vi har fått ett globaliseringsråd i vårt land. Det
              är säkert bra. Jag hade gärna sett att karaktären eller sammansättningen
              hade varit mer inriktad också på framtidens stora frågor. De världsvida
              miljöproblemen och de självklara kultur- och religionsmötena borde
              ha haft sin representation i rådet men lycka till!
            </seg>
          </u>
          <u xml:id="i-39e8d07afb762967-1217" prev="i-39e8d07afb762967-1212" who="Q944795">
            <seg>
              Akta er bara om jag får uttrycka det så för att tro att det enda
              angelägna är att utröna vad omvärlden kan göra för Sverige. Jag
              tycker att det finns vissa sådana tendenser i en del resonemang.
              Vi ska satsa när, eller rentav om, det gagnar oss själva, tycks
              det. Jovisst vi ska naturligtvis måna om oss själva. Men faktum
              i vår alltmer globaliserade värld är att när vår omvärld har det
              bra har Sverige det bra.
            </seg>
          </u>
          <u xml:id="i-39e8d07afb762967-1218" prev="i-39e8d07afb762967-1212" who="Q944795">
            <seg>
              Jag tror att vi nära nog som regel är för dåliga på att se sammanhangen
              mellan vad som sker ute i världen och den påverkan som dessa skeenden
              har på vårt eget lilla land och på vår vardag. Vi lever i en gränslös
              värld i ordets egentliga betydelse. Vi är gränslöst beroende av
              vad som händer eller inte händer i vår omvärld. Vi i den rika
              världen bedrar oss själva, menar jag, om vi inte inser att vi
              har ansvar för att jordens lungor, regnskogarna i Amazonas, inte
              skövlas för att nämna något exempel. Vi i den rika världen har
              ansvar för att fattigdomen trängs tillbaka i Afrika och ansvar
              för att hoppet om en ljusare morgondag kan gry i hela Mellanöstern,
              i Afghanistan, i Darfur etcetera.
            </seg>
          </u>
          <u xml:id="i-39e8d07afb762967-1219" prev="i-39e8d07afb762967-1212" who="Q944795">
            <seg>
              Våra tillkortakommanden och låt oss säga misslyckanden ute i
              vida världen påverkar vår situation och kommer helt visst i en
              framtid att göra det ännu mer. Så gott som dagligdags får vi besked
              om att den globala miljöförstöringen och förändringen av vårt
              klimat utgör det största hotet för vår framtid. Just det uttrycket
              används det största hotet för vår framtid! Därmed har vi sagt
              utifrån ytterligare ett perspektiv hur viktig fattigdomsbekämpningen
              är och hur angeläget det är att ansvaret för våra livsbetingelser
              tas både nationellt och internationellt.
            </seg>
          </u>
          <u xml:id="i-39e8d07afb762967-1220" prev="i-39e8d07afb762967-1212" who="Q944795">
            <seg>
              Det största hotet så uttrycker vi oss. Kanske kunde det vara
              rimligt att fundera över om det inte är dags för utrikesförvaltningen
              att mönstra miljöattachéer, precis som vi har hållit oss med militärattachéer,
              för att verkligen visa att vi bryr oss om det största hotet. Det
              räcker inte med megakonferenser; det vet vi. Det fordras att miljöfrågorna
              får en rejäl och resolut uppgradering inom all utrikesförvaltning.
            </seg>
          </u>
          <u xml:id="i-39e8d07afb762967-1221" prev="i-39e8d07afb762967-1212" who="Q944795">
            <seg>
              Fru talman! Vi är alla överens om att MR-frågorna ska vara prioriterade
              i vår verksamhet, och fattas bara annat! Med all rätt känner vi
              ett mått av rädsla för terrorismem, som har visat sin vidrighet
              i New York, i Madrid, i London, på Bali etcetera. Men vi vet också
              att miljontals människor tvingas uppleva en konstant terroriserande
              tillvaro, berövade sina mänskliga fri- och rättigheter dag efter
              dag och år ut och år in.
            </seg>
          </u>
          <u xml:id="i-39e8d07afb762967-1222" prev="i-39e8d07afb762967-1212" who="Q944795">
            <seg>
              Fru talman! Jag tror att vi i en alltmer globaliserad framtid,
              då information och relationer når vida världen över behöver en
              mer aktiv diplomati. Vi behöver få större resurser och vi ska
              inte, vilket har varit fallet i vårt land, till dels nedmontera
              våra diplomatiska resurser. Om en nation vill hålla sig ajour
              med situationen på MR-området och dra nytta av tillgänglig information
              för att främja respekten för fri- och rättigheter så stänger man
              inte sin ambassad i Vatikanen. Sverige borde ha haft sin ambassad
              kvar i Libanon; det kan det väl inte råda några delade meningar
              om här i dag. För att rädda människor som ofrivilligt drabbas
              av krig, fattigdom och ångest hade den ambassaden naturligtvis
              behövt vara öppen. Och vem inbillar sig att det har varit klokt
              att stänga ambassader i Libanon och Tunisien om man verkligen
              vill vara med och bygga broar av förståelse kulturer och länder
              emellan? På så sätt främjar man respekten för mänskliga fri- och
              rättigheter. Att främja respekten för mänskliga fri- och rättigheter
              kräver närvaro, menar jag. Det har ju också sagts här tidigare.
              Det kräver också det förtroendeskapande som närvaro i sig möjliggör.
            </seg>
          </u>
          <u xml:id="i-39e8d07afb762967-1223" prev="i-39e8d07afb762967-1212" who="Q944795">
            <seg>
              Utrikesförvaltningen dras med ett strukturellt budgetunderskott
              på 100 miljoner som man räknar med att genom diverse besparingar
              kunna få ned till 60 miljoner. Men fortfarande är det ett strukturellt
              underskott på 60 miljoner.
            </seg>
          </u>
          <u xml:id="i-39e8d07afb762967-1224" prev="i-39e8d07afb762967-1212" who="Q944795">
            <seg>
              Fru talman! Jag anser att det vore rimligt att fundera över om
              inte den diplomati som specifikt är inriktad på att skapa early
              warning system , på att bygga broar och bryggor av förståelse
              och som är inriktad på att bygga nätverk och skapa respekt för
              fri- och rättigheter borde kunna ses som bistånd. Utrikespolitik
              blir så ofta insatser när konflikter och bekymmer av skrämmande
              art blir akuta. Utrikespolitiken, diplomatin, kontaktskapandet,
              lyssnandet och lärandet måste komma tidigare än vad som alltför
              ofta är fallet. Och då krävs resurser. Bistånd och utveckling
              är sådana resurser som i varje fall är förutsättningar för detta.
            </seg>
          </u>
          <u xml:id="i-39e8d07afb762967-1225" prev="i-39e8d07afb762967-1212" who="Q944795">
            <seg>
              Fru talman! Det finns ingen anledning att hymla med innehållet
              i biståndsbudgeten. Socialdemokraterna har tidigare använt sig
              av metoden att kalla skuldavskrivningar för bistånd eller biståndssatsningar.
              Nu gör alliansregeringen detta, och man gör det genom att lägga
              beloppet utanför budgeten. Jag gillar inte det. Men det går faktiskt,
              om man till äventyrs skulle vilja se något positivt i detta, att
              förfäkta att en skuldavskrivning är bättre än ingenting och att
              biståndet under alla omständigheter de facto har ökat.
            </seg>
          </u>
          <u xml:id="i-39e8d07afb762967-1226" prev="i-39e8d07afb762967-1212" who="Q944795">
            <seg>
              Fru talman! När biståndet debatteras och när vi relativt kortfattat
              ska orda om fattigdomsbekämpningen och om situationen för medmänniskor,
              blir det som sagt ofta mycken dysterhet som lyfts fram. Därför
              vill jag än en gång erinra om det som Kerstin Lundgren tog upp.
              Vi har under de senaste veckorna fått höra och läsa om de beundransvärda
              insatser fredspristagaren Muhammad Yunus och Grameen Bank har
              åstadkommit, inte minst i Bangladesh, där man främjar entreprenörskap
              med små medel och lyckas. När man talar om möjligheten att förpassa
              fattigdomen i världen till museer, som Muhammad Yunus har gjort,
              känner vi alla en särskild glädje.
            </seg>
          </u>
          <u xml:id="i-39e8d07afb762967-1227" prev="i-39e8d07afb762967-1212" who="Q944795">
            <seg>
              Fru talman! Avslutningsvis vill jag i detta sammanhang också
              stryka under de mer än imponerande insatser som många frivilligorganisationer
              gör för biståndet. Det är inte bara de beslut som fattas här som
              kommer fattiga människor till del. Om inte deras insatser fanns
              skulle vår odelbara jord vara ännu mer fylld av hopplöshet. Vare
              sig man har en tro eller inte tror jag att man kan säga att det
              är saligare att ge än att ta. Jag är säker på att både i juletid
              och vid andra tillfällen mår vi mentalt bra av att få finnas med
              i biståndsverksamheten.
            </seg>
          </u>
          <u xml:id="i-39e8d07afb762967-1228" prev="i-39e8d07afb762967-1212" who="Q944795">
            <seg>
              Fru talman! Jag ber att få yrka bifall till utskottsmajoritetens
              förslag.
            </seg>
          </u>
          <note type="speaker">
            Anf. 191 BODIL CEBALLOS (mp) replik:
          </note>
          <u xml:id="i-39e8d07afb762967-1229" next="i-39e8d07afb762967-1231" who="Q4942281">
            <seg>
              Fru talman! Jag tycker att det du tog upp var bra, Alf Svensson.
              Du pratade om vårt allra största hot mot världen, miljöfrågorna
              och klimatet. Du föreslog till exempel att vi ska ha miljöattachéer.
              Vi har ju kulturattachéer, handelsattachéer och väldigt mycket
              annat. Nu är ni ju i den situationen att ni har möjlighet att
              påverka, och då undrar jag om det är något du tänker föra fram
              till regeringen för att utveckla den här frågan. För oss är det
              väldigt viktigt att bistånd till stor del utgår ifrån det som
              du har pratat om, nämligen miljön, men det ska också vara förebyggande.
              Om vi inte förebygger konflikter utan kommer in när katastrofen
              redan är ett faktum, som du också pratade om, har vi inte nått
              särskilt långt.
            </seg>
          </u>
          <u xml:id="i-39e8d07afb762967-1230" prev="i-39e8d07afb762967-1229" who="Q4942281">
            <seg>
              Sedan verkar det som om du tror, precis som jag trodde från början,
              att man lyfter upp den skuldavskrivning som förut gömdes i biståndsramen,
              och som fortfarande finns kvar där, och sätter den under avräkningar.
              När vi först tittade på detta tyckte vi att det var rätt sjyst
              att man lägger det under avräkningar. Då ser man hur mycket det
              är. Det är gömt någon annanstans. Men sedan kom jag underfund
              med att skuldavskrivningarna ligger kvar inom biståndsramen och
              att det här är en ytterligare skuldavskrivning. Jag vet inte om
              du missuppfattade saken på samma sätt som jag, men så var det.
            </seg>
          </u>
          <u xml:id="i-39e8d07afb762967-1231" prev="i-39e8d07afb762967-1229" who="Q4942281">
            <seg>
              Låt mig ta upp en annan sak. Under de år som vi har samarbetat
              regeringen har vi också blivit kritiserade för att vi har låtit
              skuldavskrivningarna finnas inom biståndsramen. Nu ser jag att
              tiden är slut, så jag får återkomma.
            </seg>
          </u>
          <note type="speaker">
            Anf. 192 ALF SVENSSON (kd) replik:
          </note>
          <u xml:id="i-39e8d07afb762967-1232" next="i-39e8d07afb762967-1233" who="Q944795">
            <seg>
              Fru talman! Det är självklart att jag inte står här och bara
              talar ut i tomma luften. När jag talar om miljöattachéer sitter
              ju ministern här och lyssnar. Jag utgår ifrån att flera än vi
              som är här tar till sig det som sägs, annars vore det inte mycket
              mening med att vi höll på här i sen timma. Jag tror alltså att
              det här är någonting som vi kommer att acceptera väldigt brett
              inom partierna. Vi måste finnas där med diplomati i en alltmer
              globaliserad värld, och då förstås bry oss om de hot som är reella
              och påtagliga och som vi vardagligt talar om.
            </seg>
          </u>
          <u xml:id="i-39e8d07afb762967-1233" prev="i-39e8d07afb762967-1232" who="Q944795">
            <seg>
              När jag talar om skuldavskrivningar handlar det alltså om den
              1 ½ miljard som vi har debatterat och tvistat om. Jag har absolut
              inget mandat att tala om några andra skuldavskrivningar än dem.
              Där har jag sagt, och det är inget att hymla om, att jag inte
              gillar det sätt på vilket det här är budgetmässigt arrangerat.
              Men precis som ni en gång i världen, för inte så länge sedan,
              fick finna er i ett och annat får vi också finna oss i ett och
              annat. Det tillhör liksom spelreglerna.
            </seg>
          </u>
          <note type="speaker">
            Anf. 193 BODIL CEBALLOS (mp) replik:
          </note>
          <u xml:id="i-39e8d07afb762967-1234" next="i-39e8d07afb762967-1235" who="Q4942281">
            <seg>
              Fru talman! Jag är väldigt medveten om att det tillhör spelreglerna.
              Men vi är ett antal partier som svarat på en enkät från Diakonia
              och där sagt att vi kommer att verka för att skuldavskrivningarna
              inte ska finnas inom biståndsramen. Då menar vi de skuldavskrivningar
              som redan nu är gömda inom biståndsramen. Kristdemokraterna, Centern
              och Folkpartiet har ju lovat det, och vi också.
            </seg>
          </u>
          <u xml:id="i-39e8d07afb762967-1235" prev="i-39e8d07afb762967-1234" who="Q4942281">
            <seg>
              Därför undrar jag om det är Alf Svenssons avsikt att arbeta vidare
              för att få bort de här avskrivningarna från biståndsramen. Det
              gäller den här tillfälliga skuldavskrivningen att den aldrig uppstår
              igen och även de andra skuldavskrivningarna. Vi har fått väldigt
              mycket kritik för att vi har gått med på detta, men det är spelets
              regler, precis som Alf Svensson sade. Man får ge och ta.
            </seg>
          </u>
          <note type="speaker">
            Anf. 194 ALF SVENSSON (kd) replik:
          </note>
          <u xml:id="i-39e8d07afb762967-1236" who="Q944795">
            <seg>
              Fru talman! Ingen behöver föreställa sig något annat än att jag
              ska göra vad som står i min lilla makt för att verka för att biståndet
              blir så omfattande och så effektivt som bara är möjligt. Det är
              väldigt lätt att stå här och lova både det ena och det andra.
              Vi kunde ju fortsätta med det som ryms inom ramen för flyktingmottagandet,
              som en gång i tiden jag minns det väldigt väl var det stora debattämnet
              här i kammaren. Men låt oss koncentrera oss på att göra så mycket
              som möjligt tillsammans. Det vi nu har varit mest tvistande om
              är trots allt denna 1 ½ miljard. Jag hoppas att det sätt som vi
              har rett ut det på budgetmässigt ska vara en engångsföreteelse.
            </seg>
          </u>
          <note type="speaker">
            Anf. 195 HANS LINDE (v) replik:
          </note>
          <u xml:id="i-39e8d07afb762967-1237" next="i-39e8d07afb762967-1240" who="Q1581082">
            <seg>
              Fru talman! Låt mig börja med att säga att jag känner en stor
              respekt för att Alf Svensson faktiskt erkänner att han inte är
              nöjd med den här modellen. Jag tycker att det kräver lite politiskt
              mod att erkänna att man har gått med på en uppgörelse som man
              egentligen inte står bakom. Jag tycker att det är ett bättre förhållningssätt
              till den här situationen än vad andra har haft här i kammaren.
            </seg>
          </u>
          <u xml:id="i-39e8d07afb762967-1238" prev="i-39e8d07afb762967-1237" who="Q1581082">
            <seg>
              Jag tycker också att Alf Svensson pratade väldigt förtjänstfullt
              om att biståndet inte har till syfte att gynna oss själva i Sverige
              och att biståndet inte får vara ett medel att till exempel gynna
              svenskt näringsliv. Jag håller verkligen helt med Alf Svensson.
              Problemet med den här budgeten är att det är just det som sker.
              Genom de här skuldavskrivningarna som vi har diskuterat så många
              gånger ger man ett direkt stöd till EKN. Det är för övrigt ett
              stöd som EKN inte alls vill ha.
            </seg>
          </u>
          <u xml:id="i-39e8d07afb762967-1239" prev="i-39e8d07afb762967-1237" who="Q1581082">
            <seg>
              EKN har i dag helt finansierat sin verksamhet med premier från
              de företag som gör exportaffärer. EKN fungerar således som ett
              försäkringsbolag för de företag som driver exportaffärer och har
              tidigare, fram till dags dato, inte mottagit några anslag ur statsbudgeten.
              EKN:s uppgift är inte att bekämpa fattigdom, inte att verka för
              mänskliga rättigheter och inte att verka för hållbar utveckling.
              EKN:s uppgift är att gynna svenskt näringsliv.
            </seg>
          </u>
          <u xml:id="i-39e8d07afb762967-1240" prev="i-39e8d07afb762967-1237" who="Q1581082">
            <seg>
              Då blir min fråga till Alf Svensson: Innebär inte den här budgeten
              att vi avsätter mer biståndspengar just till den typ av bistånd
              som avser att gynna oss själva och inte människorna i syd?
            </seg>
          </u>
          <note type="speaker">
            Anf. 196 ALF SVENSSON (kd) replik:
          </note>
          <u xml:id="i-39e8d07afb762967-1241" next="i-39e8d07afb762967-1242" who="Q944795">
            <seg>
              Fru talman! Jag tycker kanske att det har svarats på den här
              frågan ganska många gånger nu, Hans Linde. Det är en skuldavskrivning
              som går via EKN. Så är det. Men samtidigt tror jag att det är
              viktigt säga att vi inte behöver göra gällande att allt som gynnar
              svenskt näringsliv skulle missgynna fattigdomsbekämpning.
            </seg>
          </u>
          <u xml:id="i-39e8d07afb762967-1242" prev="i-39e8d07afb762967-1241" who="Q944795">
            <seg>
              Jag kan mycket väl tänka mig att, i varje fall som något sekundärt,
              se det positiva i att svenskt näringsliv får möjligheter framför
              att satsningar ska ske på låt oss säga amerikanskt näringsliv.
              Jag minns väldigt väl när vi hade en debatt om huruvida det handlade
              om Volvos lastbilar eller lastbilar från USA. Där fick vi höja
              rösten och tycka att vi hade lika bra lastbilar som man hade i
              USA. Man behöver inte framställa det här som att det som är till
              gagn för svenskt näringsliv vore till förfång eller elände för
              länder som behöver bistånd.
            </seg>
          </u>
          <note type="speaker">
            Anf. 197 HANS LINDE (v) replik:
          </note>
          <u xml:id="i-39e8d07afb762967-1243" next="i-39e8d07afb762967-1245" who="Q1581082">
            <seg>
              Fru talman! Jag håller helt med. Det kan vara en positiv bieffekt
              av svenskt bistånd att också gynna det svenska näringslivet och
              svenska företag. Problemet är när det, som i den här budgeten,
              blir det primära syftet med biståndet.
            </seg>
          </u>
          <u xml:id="i-39e8d07afb762967-1244" prev="i-39e8d07afb762967-1243" who="Q1581082">
            <seg>
              Jag vill lyfta fram en annan fråga till Alf Svensson, även om
              han tycker att jag upprepar mina frågor. Det finns en anledning
              till det, nämligen att vi har tre partier i den här kammaren som
              sviker sina vallöften och fyra partier som inte kan redovisa vad
              de här skuldavskrivningarna egentligen ska gå till. Jag vill lyfta
              fram frågan om millenniemålet om att halvera världsfattigdomen.
              Det är en målsättning som också Sverige har ställt sig bakom.
              Då måste det vara tydligt från världssamfundet att det krävs både
              skuldavskrivningar och ett högt bistånd.
            </seg>
          </u>
          <u xml:id="i-39e8d07afb762967-1245" prev="i-39e8d07afb762967-1243" who="Q1581082">
            <seg>
              Det skulle vara intressant att höra om Alf Svensson anser att
              den här biståndsbudgeten med sina skuldavskrivningar på ett bättre
              sätt bidrar till att millenniemålen uppfylls.
            </seg>
          </u>
          <note type="speaker">
            Anf. 198 ALF SVENSSON (kd) replik:
          </note>
          <u xml:id="i-39e8d07afb762967-1246" next="i-39e8d07afb762967-1249" who="Q944795">
            <seg>
              Fru talman! Jag tycker att det är lite magstarkt när Linde säger
              att det primära i det här biståndet är att gynna näringslivet.
              Där det gick det lite för fort. Så är det inte. Vi talar alltså
              om en liten del.
            </seg>
          </u>
          <u xml:id="i-39e8d07afb762967-1247" prev="i-39e8d07afb762967-1246" who="Q944795">
            <seg>
              Jag blir också lite nervös när jag hör, som tidigare har sagts
              här, att 600 miljoner inte är så mycket. Jag ställde här in i
              sammanhanget den situation som utrikesförvaltningen har, att man
              får kämpa med 100 miljoner i underskott som är strukturellt. Vi
              ska komma ihåg att det är 30 miljarder vi talar om här, så det
              är verkligen summor som är svåra att omfatta.
            </seg>
          </u>
          <u xml:id="i-39e8d07afb762967-1248" prev="i-39e8d07afb762967-1246" who="Q944795">
            <seg>
              När vi sedan talar om att halvera fattigdomen är det självklart
              att Sverige inte behöver skämmas för sina insatser, vare sig under
              den tidigare regeringen eller under den nuvarande. Det finns en
              lång rad ekonomiskt utomordentligt starka stater det behöver jag
              inte upplysa Linde om som verkligen bör strama upp sin situation
              budgetmässigt när det gäller att hjälpa dem som ingenting har
              eller har väldigt lite.
            </seg>
          </u>
          <u xml:id="i-39e8d07afb762967-1249" prev="i-39e8d07afb762967-1246" who="Q944795">
            <seg>
              Jag har öppet och ärligt sagt att min strävan är att se till
              att vi får 1 % av bni i bistånd, utan att Hans Linde eller någon
              annan ska kunna säga att vi snöt 1 ½ miljard, eller vad det nu
              är för siffra, inom biståndsramen till någonting annat än just
              fattigdomsbekämpning.
            </seg>
          </u>
          <note type="speaker">
            Anf. 199 Statsrådet GUNILLA CARLSSON (m):
          </note>
          <u xml:id="i-39e8d07afb762967-1250" next="i-39e8d07afb762967-1262" who="Q458162">
            <seg>
              Fru talman! Internationellt bistånd är ett av flera instrument
              för att bekämpa fattigdomen och därmed ett sätt att bidra till
              en rikare, säkrare och mer demokratisk värld för alla. I budgeten
              bekräftas att det svenska biståndet ligger kvar på en hög nivå.
              Budskapet är tydligt. Sverige fortsätter att vara en ledande nation
              inom utvecklingssamarbetet, detta som ett led i en aktiv utrikespolitik
              och ett ökat globalt engagemang.
            </seg>
          </u>
          <u xml:id="i-39e8d07afb762967-1251" prev="i-39e8d07afb762967-1250" who="Q458162">
            <seg>
              År 2007 uppgår biståndsramen till 30,1 miljarder kronor och anslaget
              till biståndsverksamheten till 25,9 miljarder kronor. Det här
              betyder bland annat att anslaget för biståndsverksamhet ökar nästa
              år med 600 miljoner kronor, vilket har upprepats flera gånger
              här i dag.
            </seg>
          </u>
          <u xml:id="i-39e8d07afb762967-1252" prev="i-39e8d07afb762967-1250" who="Q458162">
            <seg>
              Arbetet med framtagandet av politiken för global utveckling,
              PGU, som vi antog här i kammaren 2003 blev en viktig manifestation
              för den grundläggande samsyn som finns vad gäller Sveriges internationella
              ansvar för utveckling. Jag ser mycket fram emot att få arbeta
              tillsammans med riksdagen under mandatperioden, inte minst med
              tanke på att vi måste arbeta vidare på dels en bättre tillämpning
              av just PGU, dels flera viktiga reformfrågor, som jag får återkomma
              till vid senare tillfälle.
            </seg>
          </u>
          <u xml:id="i-39e8d07afb762967-1253" prev="i-39e8d07afb762967-1250" who="Q458162">
            <seg>
              Låt mig i dag få lyfta fram några av våra åtta prioriterade områden
              inom utgiftsområde 7.
            </seg>
          </u>
          <u xml:id="i-39e8d07afb762967-1254" prev="i-39e8d07afb762967-1250" who="Q458162">
            <seg>
              För det första: Biståndets kvalitet och effektivitet måste sättas
              i centrum och samordningen mellan givarna förbättras. Vi i den
              rika världen har ett gemensamt ansvar gentemot världens fattiga
              att slå vakt om biståndets effektivitet och kvalitet. Det är bara
              så vi kan vara säkra på att biståndet når fram. Att slå vakt om
              kvalitet och effektivitet är också ett sätt att visa för den svenska
              allmänheten att biståndet verkligen gör nytta. Det är bara på
              så sätt som vi på sikt kan värna biståndets legitimitet på hemmaplan.
            </seg>
          </u>
          <u xml:id="i-39e8d07afb762967-1255" prev="i-39e8d07afb762967-1250" who="Q458162">
            <seg>
              Därför ska också arbetet med sektorskoncentration intensifieras.
              Målsättningen är även att begränsa antalet samarbetsländer. Både
              riksdagen och regeringen har konstaterat att antalet samarbetsländer
              givet våra personalresurser är alltför stort för att vi ska klara
              av att bedriva ett effektivt utvecklingssamarbete. Ökningen av
              antalet samarbetsländer och samarbetsstrategier, i kombination
              med ett alltmer komplicerat bistånd, riskerar att tunna ut våra
              resurser och leda till minskad kvalitet i biståndet. Landkoncentration
              handlar därför om att bättre utnyttja våra egna resurser. Det
              handlar också om en effektivare användning av samarbetsländernas
              förmåga och resurser. Det är exempelvis inte rationellt att uppemot
              30 bilaterala givare och internationella finansiärer är aktiva
              i samma land.
            </seg>
          </u>
          <u xml:id="i-39e8d07afb762967-1256" prev="i-39e8d07afb762967-1250" who="Q458162">
            <seg>
              För det andra: Respekt för de mänskliga rättigheterna bidrar
              till och är i stor utsträckning en förutsättning för demokratisering.
              Demokrati, rättsstat och välstånd är varandras förutsättningar.
              Därför är det också självklart att det svenska utvecklingssamarbetet
              ska stödja pågående demokratiseringsprocesser i samarbetsländerna
              och ansträngningar att värna de mänskliga rättigheterna. Rättsstatens
              principer måste värnas. Det är exempelvis bara så vi kan stärka
              och säkra kvinnors, flickors och ungdomars rättigheter och möjligheter
              i utvecklingsländerna.
            </seg>
          </u>
          <u xml:id="i-39e8d07afb762967-1257" prev="i-39e8d07afb762967-1250" who="Q458162">
            <seg>
              För det tredje: Ett kraftfullt agerande krävs för att bromsa
              spridningen av hiv/aids och bistå de drabbade. Det är ett viktigt
              led i kampen mot fattigdomen och strävandena mot millenniemålens
              uppfyllelse. Vårt arbete sker nu inom ramen för bland annat Sveriges
              ordförandeskap för Unaids under 20062007. För en vecka sedan var
              jag ordförande för Unaids styrelsemöte i Lusaka, Zambia. Trots
              den pågående mänskliga katastrof som hiv/aids utgör var mötet
              positivt. Det förutsättningslösa sätt på vilket frågor som kopplingen
              mellan hiv/aids och säkerhet, den så kallade feminiseringen av
              epidemin samt näringslivets roll i kampen mot sjukdomen diskuterades
              ingav hopp.
            </seg>
          </u>
          <u xml:id="i-39e8d07afb762967-1258" prev="i-39e8d07afb762967-1250" who="Q458162">
            <seg>
              Jag tyckte att det var intressant att i dag höra Hans Linde tala
              om SRHR-frågorna, sexuell reproduktiv hälsa och rättigheter, och
              vikten av att stärka kvinnor i de politiska processerna. Jag tror
              att vi får ökad anledning att återkomma till detta och att utvecklingssamarbetet
              i än högre grad måste komma kvinnor och flickor till del för att
              vi ska få bäst effekt. Då handlar det inte bara om demokratiseringsprocesser
              utan också om att säkerställa att kvinnor har lika rätt att äga,
              företaga och arbeta som männen för att vi ska få en riktigt bra
              förutsättning för utveckling. Om vi räknar samman det svenska
              biståndet i dag kring hiv/aids, smittsjukdomar och specifika bidrag
              för SRHR-frågor är det faktiskt mer än de 10 % Linde krävde.
            </seg>
          </u>
          <u xml:id="i-39e8d07afb762967-1259" prev="i-39e8d07afb762967-1250" who="Q458162">
            <seg>
              Fru talman! Låt mig avsluta med en reflexion. Det finns flera
              perspektiv på tillväxt och fattigdomsbekämpning. Jag kände mig
              hedrad när jag i går stod värd för en lunch för professor Muhammad
              Yunus, grundaren av Grameen Bank och årets mottagare av Nobels
              fredspris. Grameen Bank har varit framgångsrik. 97 % av bankens
              låntagare är, som ni säkert vet, kvinnor. De är inte objekt för
              någon välvilja. De är inte passiva mottagare av bistånd. Däri
              ligger professor Yunus storhet: att med små medel frigöra individers
              inneboende skaparkraft och entreprenörskap och därmed lägga grund
              för utveckling, stabilitet, fattigdomsbekämpning och just det!
              fred.
            </seg>
          </u>
          <u xml:id="i-39e8d07afb762967-1260" prev="i-39e8d07afb762967-1250" who="Q458162">
            <seg>
              Det som Grameen Bank har lyckats med stämmer till eftertanke
              för oss som arbetar med utvecklingssamarbete. Biståndets historia
              är tyvärr full av storslagna planer och projekt som har tagits
              fram av välmenande människor i den rika världen. De har ofta gjorts
              utan hänsyn till verkligheten på marken i utvecklingsländerna.
              Och de har gjorts utan hänsyn till att det som kvinnorna och männen
              i dessa länder kanske framför allt vill ha är möjligheten att
              precis som vi förverkliga sina egna drömmar om ett bättre liv
              på egna villkor.
            </seg>
          </u>
          <u xml:id="i-39e8d07afb762967-1261" prev="i-39e8d07afb762967-1250" who="Q458162">
            <seg>
              Det som professor Yunus vädjade om när vi hade vårt lunchsamtal
              var att vi skulle våga tänka nytt. Han talade inte om att tänka
              stort. Men han krävde lite mer av mod och fantasi i dagens utvecklingssamarbete.
            </seg>
          </u>
          <u xml:id="i-39e8d07afb762967-1262" prev="i-39e8d07afb762967-1250" who="Q458162">
            <seg>
              Och visst står vi i dag inför en mängd nya utmaningar som vi
              måste tackla gemensamt. Vi tillsammans, riksdag och regering i
              Sverige, måste se till att vi på ett bättre sätt kan vässa gamla
              verktyg och finna nya vägar för att på så sätt tillsammans bättre
              bidra till att skapa förutsättningar för fattiga människor att
              förbättra sina levnadsvillkor.
            </seg>
          </u>
          <note type="speaker">
            Anf. 200 BIRGITTA OHLSSON (fp) replik:
          </note>
          <u xml:id="i-39e8d07afb762967-1263" next="i-39e8d07afb762967-1267" who="Q429001">
            <seg>
              Fru talman! Jag vill tacka biståndsministern för många inspirerande
              ord. Inte minst positivt att nämna var vad det småskaliga biståndet
              kan innebära för enskilda individer. Och jag hoppas att mikrolånen
              kommer att få ett än större inflytande i svensk biståndspolitik.
            </seg>
          </u>
          <u xml:id="i-39e8d07afb762967-1264" prev="i-39e8d07afb762967-1263" who="Q429001">
            <seg>
              Men jag har två perspektiv som jag tog upp i mitt anförande och
              som jag skulle vilja att biståndsministern utvecklar lite grann.
              Vi vet förstås allihop att vi har fått en ny regering som hade
              ytterst kort tid på sig att ta fram en budget. Och det är klart
              att alla inriktningar inte finns på plats.
            </seg>
          </u>
          <u xml:id="i-39e8d07afb762967-1265" prev="i-39e8d07afb762967-1263" who="Q429001">
            <seg>
              Men jag skulle för det första vilja veta lite mer om demokratibiståndet.
              Vi ser i dag att bara en dryg femtedel av biståndet går till good
              governance , att stödja rättsstaten, demokrati, mänskliga rättigheter,
              marknadsekonomisk utveckling och annat. Och ur mitt liberala perspektiv
              tycker jag gott att denna andel skulle kunna vara mycket mycket
              större, då vi vet att demokrati är den bästa grunden, inte bara
              för att försvara kvinnors rättigheter och friheter utan också
              för att skapa ett stabilt samhälle där ingen behöver svälta.
            </seg>
          </u>
          <u xml:id="i-39e8d07afb762967-1266" prev="i-39e8d07afb762967-1263" who="Q429001">
            <seg>
              Nu på lördag ska jag resa till Kuba. Det vore därför trevligt
              att få höra vad jag kan ge för budskap till våra fängslade politiska
              vänner som kämpar för demokrati. Vad kan oppositionella grupper
              i diktaturländer förvänta sig för stöd av den nya borgerliga regeringen,
              och vad har biståndsministern för strategi när det gäller bräckliga
              stater som kämpar i rätt riktning?
            </seg>
          </u>
          <u xml:id="i-39e8d07afb762967-1267" prev="i-39e8d07afb762967-1263" who="Q429001">
            <seg>
              Jag har en annan fråga som har geografisk karaktär. Jag nämnde
              arabvärlden och Mellanöstern i mitt anförande. När vi hade den
              förra regeringen var det bara drygt 200 miljoner kronor som gick
              till hela denna gigantiska region där en halv miljard människor
              lever i ofria stater och där man inte får tycka, tänka och tro
              fritt. Jag tycker gott att en borgerlig regering kan anlägga ett
              kraftigare perspektiv och skapa en riktig plan för ett fritt Mellanöstern
              och en stabil demokratisk arabvärld.
            </seg>
          </u>
          <note type="speaker">
            Anf. 201 Statsrådet GUNILLA CARLSSON (m) replik:
          </note>
          <u xml:id="i-39e8d07afb762967-1268" next="i-39e8d07afb762967-1271" who="Q458162">
            <seg>
              Fru talman! Vad gäller både Mellanöstern och Afrika, som har
              tagits upp tidigare, hoppas jag kunna återkomma till riksdagen
              för att tala om vikten av att vi har bra och genomarbetade strategier.
              Det är ibland svårt att klumpa ihop hela Mellanöstern. Det är
              ännu svårare att klumpa ihop hela Afrika. Men vi bör återkomma
              till detta och få mer uttömmande diskussioner.
            </seg>
          </u>
          <u xml:id="i-39e8d07afb762967-1269" prev="i-39e8d07afb762967-1268" who="Q458162">
            <seg>
              Däremot tror jag att diskussioner om bräckliga stater och om
              att stärka demokratiska processer inte bara handlar om utvecklingssamarbetet
              och biståndsbudgeten, utan det handlar väldigt mycket om diplomati,
              om internationella kontakter och om företags närvaro i olika regioner
              för att man ska kunna främja värderingar och välståndsskapande
              krafter men också bidra till upplysning och delaktighet. Därför
              tycker jag att man ska se hela politiken. Jag tror att det finns
              all anledning att på olika sätt nu uppmuntra olika aktörer.
            </seg>
          </u>
          <u xml:id="i-39e8d07afb762967-1270" prev="i-39e8d07afb762967-1268" who="Q458162">
            <seg>
              När jag talade om att vässa gamla verktyg så tror jag till exempel
              att de partianknutna stiftelserna kan ha en väldigt viktig roll
              att spela såväl i Mellanöstern som i Afrika och i vårt närområde
              för att understödja kampen inte bara för mänskliga fri- och rättigheter
              utan också för bättre samhällsstyrning och demokrati.
            </seg>
          </u>
          <u xml:id="i-39e8d07afb762967-1271" prev="i-39e8d07afb762967-1268" who="Q458162">
            <seg>
              Vi tittar alltså på olika sätt att kunna öka och effektivisera
              även demokratibiståndet.
            </seg>
          </u>
          <note type="speaker">
            Anf. 202 BIRGITTA OHLSSON (fp) replik:
          </note>
          <u xml:id="i-39e8d07afb762967-1272" next="i-39e8d07afb762967-1277" who="Q429001">
            <seg>
              Fru talman! Det är glädjande att biståndsminister Gunilla Carlsson
              nämner just de partinära organisationerna. Många av oss är aktiva
              i dem just för att kanske stödja partikamrater som sitter i fängelse
              exempelvis på Kuba, i Vitryssland och i andra regioner. Kristdemokraterna
              har KIC, och Folkpartiet har Svenskt internationellt liberalt
              center. Det finns också Olof Palme-institutet och Jarl Hjalmarson-stiftelsen.
              De är väldigt viktiga och kan vara en kraftig brygga.
            </seg>
          </u>
          <u xml:id="i-39e8d07afb762967-1273" prev="i-39e8d07afb762967-1272" who="Q429001">
            <seg>
              Jag vill också betona många av de projekt som vi faktiskt gör
              tillsammans, över partigränserna. Exempelvis har Folkpartiets
              Silc tillsammans med Jarl Hjalmarson-stiftelsen och Olof Palme-institutet
              jobbat mycket med Singapore, en glömd diktatur där den enda oppositionsledaren,
              liberalen dr Chee Soon Juan, för tillfället sitter i fängelse.
            </seg>
          </u>
          <u xml:id="i-39e8d07afb762967-1274" prev="i-39e8d07afb762967-1272" who="Q429001">
            <seg>
              Jag vill också betona att det är viktigt att vi i demokratibiståndet,
              när vi stöder good governance använder det klassiska amerikanska
              uttrycket money talks . Det är ofta väldigt effektivt i biståndssammanhang.
              Det finns en del partier i Sveriges riksdag som tycker att man
              ska ha ett helt kravlöst bistånd och att man inte ska ställa krav
              på demokratiska förändringar, mänskliga rättigheter, rättsstater,
              utveckling av marknadsekonomi och annat. Men jag tycker att man
              ska ställa sådana krav.
            </seg>
          </u>
          <u xml:id="i-39e8d07afb762967-1275" prev="i-39e8d07afb762967-1272" who="Q429001">
            <seg>
              I till exempel Uganda framtvingade man genom biståndspengar att
              det blev ett flerpartisystem. Också i Tanzania antog man åsikter
              som kom från den demokratiska världen för att få fortsatt stöd.
            </seg>
          </u>
          <u xml:id="i-39e8d07afb762967-1276" prev="i-39e8d07afb762967-1272" who="Q429001">
            <seg>
              Avslutningsvis vill jag betona att det är viktigt att se att
              man också värderingsmässigt försöker premiera de ledare som tar
              goda initiativ. Det tror jag är en viktig effektivitetsaspekt.
              Ett folk ska inte behöva bli lämnat i sticket bara därför att
              man råkar har fötts i ett ofritt land. Men där vi ser goda resultat
              ska vi också uppmuntra.
            </seg>
          </u>
          <u xml:id="i-39e8d07afb762967-1277" prev="i-39e8d07afb762967-1272" who="Q429001">
            <seg>
              Jag blev väldigt glad häromdagen då jag i Amnestys medlemstidning
              läste att man i exempelvis Rwanda, där det skedde ett folkmord
              för bara tolv år sedan då 800 000 människor dödades på 100 dagar,
              nu diskuterar att förbjuda dödsstraff i sitt eget land. Det är
              en fantastisk utveckling i ett sådant krigsplågat land att man
              tänker så framåt. Den typen av initiativ bör stödjas.
            </seg>
          </u>
          <note type="speaker">
            Anf. 203 Statsrådet GUNILLA CARLSSON (m) replik:
          </note>
          <u xml:id="i-39e8d07afb762967-1278" next="i-39e8d07afb762967-1281" who="Q458162">
            <seg>
              Fru talman! Jag tror att dessa frågor är otroligt centrala för
              att vi ska kunna uppnå ett effektivt men också väl förankrat svenskt
              bistånd. Och det pågår redan arbete på detta område. Inte minst
              märker jag efter min resa i Tanzania och Zambia hur man jobbar
              med givarsamordning och just sätter upp goda kriterier, inte bara
              för good governance , utan man diskuterar också hur man ytterligare
              kan stärka demokratiska processer.
            </seg>
          </u>
          <u xml:id="i-39e8d07afb762967-1279" prev="i-39e8d07afb762967-1278" who="Q458162">
            <seg>
              Jag tror att vi från Sveriges sida och i de svenska partierna
              har ett jättestort ansvar. Vi har sett att vi i regeringsställning
              också på ett helt annat sätt kan stödja internationella organisationer
              som jobbar med demokratifrämjande. Det finns alltså många olika
              vägar att gå.
            </seg>
          </u>
          <u xml:id="i-39e8d07afb762967-1280" prev="i-39e8d07afb762967-1278" who="Q458162">
            <seg>
              Jag tror också att det är väldigt viktigt att vi i en del länder
              Tanzania och Zambia också ser att arbetet inte är klart bara för
              att man har infört ett flerpartisystem. Det är också oerhört viktigt
              att diskutera välståndsfördelningen i länderna, och det är oerhört
              viktigt att diskutera rättsstatens principer och också som enskilda
              individer uppmuntra politiker som finns där och tala om hur viktigt
              det är att kunna axla ett ledarskap och att inte söka mandat i
              den lilla politiska eliten utan gå ut och möta folket och därmed
              också fördjupa demokratin.
            </seg>
          </u>
          <u xml:id="i-39e8d07afb762967-1281" prev="i-39e8d07afb762967-1278" who="Q458162">
            <seg>
              Här tror jag att de partinära stiftelserna är ett av de bästa
              verktygen som vi har i Sverige. Men det finns många andra sätt
              också. Och jag tror att vi har goda förutsättningar att i den
              här frågan ha ett bra debattklimat om dessa frågor i Sveriges
              riksdag men också många goda idéer om hur vi skulle kunna vässa
              detta demokrativerktyg för att det ska kunna bli ännu bättre.
              Jag tror nämligen att alla håller med mig om att det är en förutsättning
              för att vi ska kunna ha en effektiv fattigdomsbekämpning.
            </seg>
          </u>
          <note type="speaker">
            Anf. 204 HANS LINDE (v) replik:
          </note>
          <u xml:id="i-39e8d07afb762967-1282" next="i-39e8d07afb762967-1284" who="Q1581082">
            <seg>
              Fru talman! Jag har förstått att Gunilla Carlsson här i dagarna
              ska träffa sin norska kollega om jag nu inte fått alldeles fel
              information. Jag hoppas att ni har givande samtal och att du kan
              ta intryck av de norska erfarenheterna. Norge valde ju för ett
              par veckor sedan att avskriva sina bilaterala fordringar på Ecuador,
              Jamaica, Peru och Egypten utan att belasta biståndsbudgeten. Det
              gjordes med hänvisning till att man ansåg att lånen var illegitima,
              att man inte kunde kräva in de pengarna igen.
            </seg>
          </u>
          <u xml:id="i-39e8d07afb762967-1283" prev="i-39e8d07afb762967-1282" who="Q1581082">
            <seg>
              Jag har om och om igen i kväll frågat utan att få svar. Flera
              av dina allianskamrater har hänvisat till dig, så nu hoppas jag
              att jag äntligen kan få svar på den fråga som inte bara jag ställer
              mig utan som också en stor del av Sveriges biståndsorganisationer,
              ett flertal kyrkor och religiösa samfund ställer sig. Det gäller
              då de minst 1,14 miljarder som ni avsätter i budgeten för avskrivning
              av skulder som inte finns. Vart ska de pengarna gå?
            </seg>
          </u>
          <u xml:id="i-39e8d07afb762967-1284" prev="i-39e8d07afb762967-1282" who="Q1581082">
            <seg>
              Inte heller har vi ännu fått någon dementi beträffande den handläggare
              på Finansdepartementet som till Sveriges Radio uppgett att de
              här pengarna kommer att ligga kvar i statskassan för att nästa
              år kunna användas till skattesänkningar i Sverige. Det skulle
              vara jättebra om Gunilla Carlsson äntligen kunde dementera de
              här uppgifterna från handläggaren på Finansdepartementet.
            </seg>
          </u>
          <note type="speaker">
            Anf. 205 Statsrådet GUNILLA CARLSSON (m) replik:
          </note>
          <u xml:id="i-39e8d07afb762967-1285" next="i-39e8d07afb762967-1289" who="Q458162">
            <seg>
              Fru talman! Ja, det är helt riktigt att, som gång på gång sagts
              här i dag, vi har en överenskommelse inom ramen för FN. I givarsamfundet
              är man överens om att skuldavskrivningar ska vara additionella,
              att de inte ska räknas in i biståndsramen. Sverige har i dag en
              biståndsvolym som uppgår till ungefär 1 % av bni. Vi ligger alltså
              inte under de 0,7 % som vi har kommit överens om.
            </seg>
          </u>
          <u xml:id="i-39e8d07afb762967-1286" prev="i-39e8d07afb762967-1285" who="Q458162">
            <seg>
              Det totala svenska biståndet för år 2007 ökar med 2 miljarder
              kronor. Det innebär inte att skuldavskrivningarna på 1 ½ miljard
              kronor utgör avvikelser från överenskommelsen.
            </seg>
          </u>
          <u xml:id="i-39e8d07afb762967-1287" prev="i-39e8d07afb762967-1285" who="Q458162">
            <seg>
              Jag har själv här i riksdagen varit med om att det är Moderaterna
              som tagit initiativ till just skuldavskrivningarna. Vi blev väldigt
              inspirerade av Jubel 2000 och tycker att skuldavskrivningar är
              ett bra sätt att kunna ge länder en ny start.
            </seg>
          </u>
          <u xml:id="i-39e8d07afb762967-1288" prev="i-39e8d07afb762967-1285" who="Q458162">
            <seg>
              Det som händer med den 1 ½ miljard som vi har prognostiserat
              vad gäller möjliga skuldavskrivningar för år 2007 är att till
              exempel Kongo och Liberia slipper betala dessa pengar. För Kongo
              och Liberia spelar det ju ingen roll om man får nya biståndspengar
              eller om man kan avskriva gamla skulder. Det är detta som vi har
              försökt visa i årets budget genom att avräkna det och genom att
              redovisa på samma sätt som vi redovisar till OECD och Dac.
            </seg>
          </u>
          <u xml:id="i-39e8d07afb762967-1289" prev="i-39e8d07afb762967-1285" who="Q458162">
            <seg>
              Därför tycker jag att det är fel att tala om en urholkning. Biståndet
              ökar med 600 miljoner, förutom de planerade avskrivningarna.
            </seg>
          </u>
          <note type="speaker">
            Anf. 206 HANS LINDE (v) replik:
          </note>
          <u xml:id="i-39e8d07afb762967-1290" next="i-39e8d07afb762967-1293" who="Q1581082">
            <seg>
              Fru talman! Det här med urholkning är inte någonting som jag
              på min kammare har hittat på, utan det är någonting som också
              ett stort antal biståndsorganisationer i Sverige och religiösa
              ledare talat om. Vi hade ju en biskop som var ute och kritiserade
              just regeringen för att använda biståndspengar till skuldavskrivningar.
              Det ansågs urholka biståndsbudgeten.
            </seg>
          </u>
          <u xml:id="i-39e8d07afb762967-1291" prev="i-39e8d07afb762967-1290" who="Q1581082">
            <seg>
              Jag får väl säga att jag, liksom många av de biståndsorganisationer
              vi har i Sverige Diakonia och Forum Syd till exempel känner en
              väldigt stor oro för framtiden. Den oron blir inte mindre av att
              inte ens biståndsministern kan redovisa vad pengarna ska gå till.
              Då kan man undra vem man ska vända sig till om man vill veta vad
              dessa minst 1 miljard kronor ska gå till som vi har att behandla
              i biståndsbudgeten.
            </seg>
          </u>
          <u xml:id="i-39e8d07afb762967-1292" prev="i-39e8d07afb762967-1290" who="Q1581082">
            <seg>
              Jag förstår att de borgerliga partierna inte är överens i den
              här frågan. I kväll har det blivit väldigt tydligt vem som har
              fått ge vika och vem som har fått sätta dagordningen när det gäller
              biståndspolitiken. Jag förstår också att det kommer framtida diskussioner.
              Jag hoppas att de andra i framtiden tydligare kommer att stå på
              sig i diskussionerna med Moderaterna.
            </seg>
          </u>
          <u xml:id="i-39e8d07afb762967-1293" prev="i-39e8d07afb762967-1290" who="Q1581082">
            <seg>
              Det skulle egentligen vara intressant att höra hur Gunilla Carlsson
              som biståndsminister ser på framtiden. Kommer du som biståndsminister
              att agera för att det här bara blir en engångsföreteelse, eller
              ser du en möjlighet att även i framtiden använda biståndsmedel
              för att skriva av skulder skulder som dessutom inte finns? Kan
              du dessutom i framtiden tänka dig att använda delar av de kostnader
              som vi i dag har för militära insatser och skjuta in dem i biståndsramen?
            </seg>
          </u>
          <note type="speaker">
            Anf. 207 Statsrådet GUNILLA CARLSSON (m) replik:
          </note>
          <u xml:id="i-39e8d07afb762967-1294" next="i-39e8d07afb762967-1296" who="Q458162">
            <seg>
              Fru talman! Hans Linde, det här är lån som finns. Det är lån
              till två länder lån som vi tror att vi inom ramen för det internationella
              samarbetet under år 2007 har möjlighet att skriva av. Det är två
              länder som vi har diskuterat inom ramen för departementets beredning,
              och det är Liberia och Kongo.
            </seg>
          </u>
          <u xml:id="i-39e8d07afb762967-1295" prev="i-39e8d07afb762967-1294" who="Q458162">
            <seg>
              Vi vet att det har skett ett fruktansvärt krig i Kongo och att
              vi äntligen har ett fredsavtal. Det är en situation som är rätt
              bräcklig, men vi vill nu på alla sätt stärka Kongos egen möjlighet
              att ta sig fram till en framtid med fred, försoning, stabilitet
              och välståndsutveckling, och därmed fattigdomsbekämpning.
            </seg>
          </u>
          <u xml:id="i-39e8d07afb762967-1296" prev="i-39e8d07afb762967-1294" who="Q458162">
            <seg>
              Jag utgår från att Hans Linde inte tycker att det är dåligt att
              Kongo blir av med en skuldbörda på någon miljard just nu när man
              ska starta på nytt. Det är just de lån som vi avskriver i den
              planeringen som vi öppet redovisat för riksdagen. Jag vänder mig
              mot att man kallar detta med 600 miljoner mer i friska pengar
              in i biståndsverksamheten för en urholkning.
            </seg>
          </u>
          <note type="speaker">
            Anf. 208 KENT HÄRSTEDT (s):
          </note>
          <u xml:id="i-39e8d07afb762967-1297" next="i-39e8d07afb762967-1328" who="Q3359013">
            <seg>
              Fru talman! Först vill jag som företrädare för Socialdemokraterna
              hälsa biståndsministern välkommen till biståndsdebatten. Vi har
              ju varit kolleger i utrikesutskottet, men nu är det ombytta roller.
              Jag önskar dig välkommen i din nya roll.
            </seg>
          </u>
          <u xml:id="i-39e8d07afb762967-1298" prev="i-39e8d07afb762967-1297" who="Q3359013">
            <seg>
              Vi närmar oss jul som av många brukar betraktas som glädjens
              och givmildhetens högtid. Till många kommer tanken om att inte
              bara ge gåvor till nära och kära och njuta av ledighet och gemenskap,
              utan hos många finns det också plats för eftertanke och solidariskt
              handlande.
            </seg>
          </u>
          <u xml:id="i-39e8d07afb762967-1299" prev="i-39e8d07afb762967-1297" who="Q3359013">
            <seg>
              Inte vid något annat tillfälle på året visar så många konkret
              sin solidaritet med dem som har det svårt i vårt eget land och
              i andra delar av världen. Kanske är det en tanke att det just
              nu går för högtryck såväl i handeln som hos våra hårt arbetande
              biståndsorganisationer. Så är det ju. Det finns plats för bådeoch
              både för att njuta av jul och allt den för med sig och för att
              samtidigt ägna tankar och visa handling i relation till dem som
              har det svårt.
            </seg>
          </u>
          <u xml:id="i-39e8d07afb762967-1300" prev="i-39e8d07afb762967-1297" who="Q3359013">
            <seg>
              Dessa sista dagar i riksdagen före juluppehållet har vi alltså
              kommit till debatten om biståndet. Det är nästan som vore det
              en tanke. Bara några få månader har ju hunnit förflyta sedan valet,
              så det är kanske inte så konstigt att man i den borgerliga regeringen
              inte har hunnit ändra alltför mycket i det goda arbete som vår
              tidigare biståndsminister Carin Jämtin lagt ned. Således kommer
              debatten denna gång att fokusera på de förändringar som den nya
              regeringen hunnit med att skriva in.
            </seg>
          </u>
          <u xml:id="i-39e8d07afb762967-1301" prev="i-39e8d07afb762967-1297" who="Q3359013">
            <seg>
              Mitt anförande kommer att ägnas åt skuldavskrivningar. Jag beklagar
              att mitt anförande på grund av ett missöde kommer så sent i debatten.
              Det gör att en del av det som redan diskuterats kommer att upprepas.
              Jag beklagar detta. Icke desto mindre måste jag också från mitt
              partis sida ta upp en del av dessa frågor.
            </seg>
          </u>
          <u xml:id="i-39e8d07afb762967-1302" prev="i-39e8d07afb762967-1297" who="Q3359013">
            <seg>
              Den borgerliga regeringen behåller på det stora hela enprocentsmålet
              i biståndet. Det är viktigt i sig. Men jag vill göra kammaren
              och allmänheten uppmärksam på det faktum att regeringen samtidigt
              som man säger sig behålla den höga ambitionen och enprocentsmålet
              faktiskt öppnar en bakdörr, en bakväg, för att urholka det svenska
              biståndet.
            </seg>
          </u>
          <u xml:id="i-39e8d07afb762967-1303" prev="i-39e8d07afb762967-1297" who="Q3359013">
            <seg>
              Hur har det egentligen kunnat bli på det här sättet? När Diakonia
              frågade de politiska partierna före valet löd en av frågorna:
              Tycker ni att det är fel att biståndspengar används till skuldavskrivningar
              eftersom det behövs både skuldavskrivningar och ökat bistånd om
              de fattiga länderna ska komma upp till FN:s millenniemål?
            </seg>
          </u>
          <u xml:id="i-39e8d07afb762967-1304" prev="i-39e8d07afb762967-1297" who="Q3359013">
            <seg>
              På denna fråga svarade Folkpartiet med ett kort och konkret ja.
            </seg>
          </u>
          <u xml:id="i-39e8d07afb762967-1305" prev="i-39e8d07afb762967-1297" who="Q3359013">
            <seg>
              Kristdemokraterna svarade: Ja. Vi har länge krävt att skuldavskrivningarna
              måste öka, men de ökade avskrivningarna av skulderna får naturligtvis
              inte leda till att pengar tas från andra biståndsinsatser.
            </seg>
          </u>
          <u xml:id="i-39e8d07afb762967-1306" prev="i-39e8d07afb762967-1297" who="Q3359013">
            <seg>
              Centerpartiet svarade: Ja. Biståndet ska gå till renodlade biståndsinsatser,
              vilket alltså inte inkluderar skuldavskrivningar.
            </seg>
          </u>
          <u xml:id="i-39e8d07afb762967-1307" prev="i-39e8d07afb762967-1297" who="Q3359013">
            <seg>
              Om det inte är helt olika från parti till parti är det väl dessutom
              några av dem som nu sitter här i kammaren som har utformat svaren
              för respektive parti.
            </seg>
          </u>
          <u xml:id="i-39e8d07afb762967-1308" prev="i-39e8d07afb762967-1297" who="Q3359013">
            <seg>
              Jag frågar mig igen: Hur har det kunnat bli så här? Från flera
              av partierna är detta inte bara en fråga bland många andra, utan
              sådant här är profilfrågor för några av partierna i denna kammare.
            </seg>
          </u>
          <u xml:id="i-39e8d07afb762967-1309" prev="i-39e8d07afb762967-1297" who="Q3359013">
            <seg>
              Genom att regeringen från år 2007 års biståndsram avsätter 1
              ½ miljard till avskrivningar för privata fordringar som svenska
              företag har i utvecklingsländerna försvinner dessa pengar från
              fattigdomsbekämpningen.
            </seg>
          </u>
          <u xml:id="i-39e8d07afb762967-1310" prev="i-39e8d07afb762967-1297" who="Q3359013">
            <seg>
              Exportkreditnämnden har i uppgift att garantera dessa skulder,
              och de har redan de resurser som krävs. Det finns reserver som
              man inte heller tagit i anspråk. När Exportkreditnämnden nyttjas
              betalar man dessutom en premie, en avgift, för denna tjänst. Att
              nu i stället börja finansiera skuldavskrivningar via biståndsbudgeten
              är ett sätt att beröva fattiga människor välbehövligt bistånd.
            </seg>
          </u>
          <u xml:id="i-39e8d07afb762967-1311" prev="i-39e8d07afb762967-1297" who="Q3359013">
            <seg>
              Enligt uppgifter i medier kan, som tidigare nämnts här, dessa
              pengar som nu avsätts i stället användas exempelvis till skattesänkningar
              i Sverige. Detta är inte fattigdomsbekämpning, utan det blir i
              så fall en omfördelning från dem som bäst behöver det till dem
              som har det ganska hyggligt.
            </seg>
          </u>
          <u xml:id="i-39e8d07afb762967-1312" prev="i-39e8d07afb762967-1297" who="Q3359013">
            <seg>
              Jag har inte heller ännu hört, något som förekommit här i debatten
              vid flera tillfällen, något svar på vart de här pengarna ska gå.
              Jag har pratat med chefen för Exportkreditnämnden, och det är
              inte så att man har skrivit ned fordringarna. De är värderade
              till bara 5 % av sin faktiska kostnad. Det innebär att det finns
              mycket luft i det här. Jag frågar mig, på samma sätt som har frågats
              tidigare: Vart ska de här pengarna gå? Det finns ingen förfrågan
              från Exportkreditnämnden att få pengar. Det kunde vara intressant
              att få biståndsministerns svar på frågan: Vem är det som har begärt
              att få de här pengarna? Varför har vi fått den här frågeställningen?
              Vem har begärt den här 1 ½ miljarden?
            </seg>
          </u>
          <u xml:id="i-39e8d07afb762967-1313" prev="i-39e8d07afb762967-1297" who="Q3359013">
            <seg>
              Fru talman! Jag är medveten om att den tidigare s-regeringen
              i ett principbeslut i februari i år beslöt om en formel för ersättningar
              till EKN, som nämnts tidigare här i dag. Detta skiljer sig dock
              rejält från det beslut vi är på väg att fatta. Först och främst
              var pengarna nedskrivna till sitt verkliga värde. Det var inte
              hela skulden från början utan de 510 % som skulden faktiskt var
              värd. 90 % av dem skulle gå utanpå biståndsramen och 10 % innanför
              biståndsramen.
            </seg>
          </u>
          <u xml:id="i-39e8d07afb762967-1314" prev="i-39e8d07afb762967-1297" who="Q3359013">
            <seg>
              Jag ska försöka vara lika ärlig och uppriktig som Alf Svensson
              tidigare i debatten och säga att vi i s-riksdagsgruppen aldrig
              haft att ta ställning till detta beslut. Jag vill här och nu säga
              att vi klart anser att detta är ett felaktigt sätt att agera.
              Så ska inte skuldavskrivningar hanteras. De ska ligga ovanför
              biståndsramen.
            </seg>
          </u>
          <u xml:id="i-39e8d07afb762967-1315" prev="i-39e8d07afb762967-1297" who="Q3359013">
            <seg>
              Så har jag gjort det glasklart från vår sida.
            </seg>
          </u>
          <u xml:id="i-39e8d07afb762967-1316" prev="i-39e8d07afb762967-1297" who="Q3359013">
            <seg>
              Visserligen håller sig den nya högerregeringen inom de kriterier
              som satts upp av OECD och Dac för vad som räknas som bistånd.
              Men Sverige brukar inte utgå från golvet. Vi har inte 0,7 i bistånd.
              Vi ligger betydligt högre än så. Vi brukar inte gå på miniminorm.
              Vi brukar vara föregångsland i biståndssammanhang. Sverige har
              skrivit på mer långtgående principer vid FN:s givarkonferens i
              Monterrey 2002. Det är viktigt att vi fullföljer detta åtagande,
              inte minst mot bakgrund av att upp till en tredjedel av EU-ländernas
              bistånd används till annat än fattigdomsbekämpning.
            </seg>
          </u>
          <u xml:id="i-39e8d07afb762967-1317" prev="i-39e8d07afb762967-1297" who="Q3359013">
            <seg>
              Vi har självklart satt upp mål för vårt bistånd. Jag vet inte
              om det är någon som skulle räcka upp handen och säga eller som
              känner på sig att skuldavskrivningar når till dem som behöver
              dem mest och att de verkligen anses vara fattigdomsbekämpande.
              Det innebär inte att skuldavskrivningar i sig inte är något nödvändigt.
              Självklart är de det, och vi behöver skuldavskrivningar. Men man
              måste lätta på det trycket. Sverige har varit drivande för skuldavskrivningar.
              Det råder ingen tvekan om det, men de ska ligga ovanpå biståndsramen.
            </seg>
          </u>
          <u xml:id="i-39e8d07afb762967-1318" prev="i-39e8d07afb762967-1297" who="Q3359013">
            <seg>
              Även om det handlar om OECD-godkända poster som skuldlättnader
              eller flyktingverksamhet inom EU-länderna handlar det om stora
              summor som inte går direkt till fattigdomsbekämpning, det som
              är biståndets uppgift. Sverige bör i stället verka för skärpningar
              av OECD:s regler och vilka insatser som får klassificeras som
              bistånd. Detta skulle leda till bättre kvalitet i biståndet. Därför
              ställer vi socialdemokrater oss bakom den kristdemokratiska motion
              som Rosita Runegrund har skrivit. Vi har också reserverat oss
              till förmån för den, för vi delar den uppfattningen. Det är flera
              andra som har skrivit liknande motioner.
            </seg>
          </u>
          <u xml:id="i-39e8d07afb762967-1319" prev="i-39e8d07afb762967-1297" who="Q3359013">
            <seg>
              Genom olika budgettekniska manövrer har den svenska regeringen
              flyttat stora summor från biståndet till världens fattiga utan
              att öppet behöva säga att man på det sättet gröper ur biståndet.
            </seg>
          </u>
          <u xml:id="i-39e8d07afb762967-1320" prev="i-39e8d07afb762967-1297" who="Q3359013">
            <seg>
              Folkpartiet och Kristdemokraterna gick till val på att behålla
              enprocentsmålet. I förhandlingarna har vi hört att de har blivit
              överkörda av Moderaterna. Jag kan förstå Gunilla Carlsson och
              Moderaterna, för de vill egentligen inte ha så här högt bistånd.
              Det måste vara en tuff uppgift att vara biståndsminister och hantera
              en budget som egentligen är alldeles för stor. Naturligtvis är
              såväl finansministern som biståndsministern moderater, och då
              är det läge för moderat arkitektur för att se till att formeln
              blir på det här sättet och att biståndet undergrävs.
            </seg>
          </u>
          <u xml:id="i-39e8d07afb762967-1321" prev="i-39e8d07afb762967-1297" who="Q3359013">
            <seg>
              I medier har jag hört Folkpartiets talesperson säga att detta
              är en engångsföreteelse. Det har vi hört upprepas här i kammaren.
              Jag vet inte riktigt hur mycket det egentligen är värt. I går
              hörde jag en kristdemokratisk kollega i utrikesutskottet som hade
              en annan uppfattning, nämligen att man inte alls har kommit överens
              om hur det ska bli med de här frågorna i framtiden. Så det återstår
              att se. Men det kanske är en engångsföreteelse för Birgitta Ohlsson
              personligen. Men överenskommelsen är väl inte klar för nästa år
              biståndsbudget efter vad jag förstår.
            </seg>
          </u>
          <u xml:id="i-39e8d07afb762967-1322" prev="i-39e8d07afb762967-1297" who="Q3359013">
            <seg>
              Med tanke på Moderaternas syn på biståndet är det viktigt att
              ni kristdemokrater, folkpartister och centerpartister står på
              er, för tillsammans med er finns det en väldigt stor majoritet
              här i denna kammare i synen på skuldavskrivningar.
            </seg>
          </u>
          <u xml:id="i-39e8d07afb762967-1323" prev="i-39e8d07afb762967-1297" who="Q3359013">
            <seg>
              Fru talman! Biståndsministern har tidigare sagt att biståndets
              kvalitet ska stå i centrum. Så långt är vi naturligtvis överens.
              Man har nu vidareutvecklat sitt resonemang med att säga att länder
              och sektorer ska bli färre. Det finns väl ingenting som säger
              att det är vare sig positivt eller negativt innan man ser på vilka
              bevekelsegrunder man ska koncentrera biståndet. Jag hörde nämnas
              i dag att Afrika är det man ska ha fokus på. Ja, men samtidigt
              lever hälften av jordens fattiga människor i Asien. Några av världens
              fattigaste länder finns i Asien. Nepal är ett sådant land.
            </seg>
          </u>
          <u xml:id="i-39e8d07afb762967-1324" prev="i-39e8d07afb762967-1297" who="Q3359013">
            <seg>
              Jag vet att ministern i morgon träffar Norges biståndsminister,
              och det skulle förvåna mig om Nepal inte kom upp på dagordningen,
              eller snarare vet jag att det kommer upp på dagordningen i morgon.
              Då kommer diskussionen att föras om varför Sverige inte är närvarande
              i Nepal när en förfrågan har gått till Sverige via FN och från
              Nepals regering om att ställa upp i den kritiska fas som Nepal
              nu befinner sig i. Man är på väg att gå ur ett kaos genom ett
              fredsavtal. De kommande sex månaderna blir helt avgörande för
              de kommande åren i Nepal, ett av världens fattigaste länder. Men
              det är klart att de kanske inte ingår i fokuseringen eller i de
              här sektorerna. Det blir ganska intressant när nu regeringens
              biståndspolitik kommer att ställas på sin spets de kommande dagarna.
              Det blir intressant att höra på presskonferensen i morgon hur
              Gunilla Carlsson kommer att ge respons på den frågeställningen.
            </seg>
          </u>
          <u xml:id="i-39e8d07afb762967-1325" prev="i-39e8d07afb762967-1297" who="Q3359013">
            <seg>
              I dag spenderar hela världen ca 900 miljarder US-dollar på militära
              uppgifter jämför det med biståndet som ligger på 50 miljarder.
            </seg>
          </u>
          <u xml:id="i-39e8d07afb762967-1326" prev="i-39e8d07afb762967-1297" who="Q3359013">
            <seg>
              Jag vill avrunda med att ställa ett par frågor. Ska biståndsmedel
              gå till privata företags exportkrediter? Ska biståndsmedel i framtiden
              användas till militära insatser? På vilket sätt ska koncentrationen
              av länder och sektorer genomföras och på vilka bevekelsegrunder?
            </seg>
          </u>
          <u xml:id="i-39e8d07afb762967-1327" prev="i-39e8d07afb762967-1297" who="Q3359013">
            <seg>
              Fokusering och koncentration kan vara bra, men det kan också
              vara något dåligt. Jag skulle gärna vilja höra biståndsministern
              utveckla det en aning.
            </seg>
          </u>
          <u xml:id="i-39e8d07afb762967-1328" prev="i-39e8d07afb762967-1297" who="Q3359013">
            <seg>
              Slutligen den fråga som har tagits upp hela kvällen här: Vart
              ska pengarna gå, de 1 ½ miljarder som vi har hört talas om? Den
              verkliga skulden utgör ju bara 5 % av värdet.
            </seg>
          </u>
          <note type="speaker">
            Anf. 209 BODIL CEBALLOS (mp) replik:
          </note>
          <u xml:id="i-39e8d07afb762967-1329" next="i-39e8d07afb762967-1333" who="Q4942281">
            <seg>
              Fru talman! Vi har tidigare pratat om hur alliansen har resonerat
              för att komma fram till enprocentsmålet. Vi har också pratat om
              hur vi har gjort tidigare när vi har lagt fram budgetar. Det har
              naturligtvis varit ett kompromissande. Vi har kämpat för att komma
              högre upp i skalan och för att få bort skuldavskrivningarna, men
              vi har inte nått hela vägen fram. Nu säger Kent Härstedt att han
              också tycker att skuldavskrivningarna ska ligga utanför biståndsramen.
              Det tycker jag är positivt.
            </seg>
          </u>
          <u xml:id="i-39e8d07afb762967-1330" prev="i-39e8d07afb762967-1329" who="Q4942281">
            <seg>
              I och med att vi har fått en bättre ekonomi skulle det vara möjligt
              att lägga skuldavskrivningarna utanför biståndsramen. Vi har ju
              kämpat med en sämre ekonomi tidigare. Det har därför varit svårt
              att nå enprocentsmålet.
            </seg>
          </u>
          <u xml:id="i-39e8d07afb762967-1331" prev="i-39e8d07afb762967-1329" who="Q4942281">
            <seg>
              Vad svarade ni på Diakonias enkät? Det skulle jag vilja veta.
              Jag har nämligen inte läst svaren.
            </seg>
          </u>
          <u xml:id="i-39e8d07afb762967-1332" prev="i-39e8d07afb762967-1329" who="Q4942281">
            <seg>
              Vi har flera gånger hört om de 2 miljarderna. I takt med att
              det har gått bättre för Sverige har biståndet höjts. Det borde
              också innebära att mer medel ska gå till fattigdomsbekämpning.
              Nu blev det bara 600 miljoner. Någon sade här tidigare att det
              inte är så bara. Nej, 600 miljoner är inte bara, men om man jämför
              det med 2 miljarder så är det inte mycket.
            </seg>
          </u>
          <u xml:id="i-39e8d07afb762967-1333" prev="i-39e8d07afb762967-1329" who="Q4942281">
            <seg>
              I det här ärendet är det bara Miljöpartiet som har yrkat på mer
              medel. Jag vet att Socialdemokraterna hade en motion om att anslå
              mer medel, men ni hade det inte med i ert budgetförslag.
            </seg>
          </u>
          <note type="speaker">
            Anf. 210 KENT HÄRSTEDT (s) replik:
          </note>
          <u xml:id="i-39e8d07afb762967-1334" next="i-39e8d07afb762967-1336" who="Q3359013">
            <seg>
              Fru talman! När det först och främst gäller de 600 miljonerna,
              som vi har hört talas om här, får man inte glömma att 400 miljoner
              av dessa går till Swedfund. Det går inte till det traditionella
              fattigdomsbekämpande biståndet, men med det säger jag inte att
              det inte går till en bra verksamhet.
            </seg>
          </u>
          <u xml:id="i-39e8d07afb762967-1335" prev="i-39e8d07afb762967-1334" who="Q3359013">
            <seg>
              Varför lade vi inte mer pengar? Det har ju varit en kort process
              också för oss. Den budget som läggs fram i dag är naturligtvis
              till stora delar förberedd av oss i den förra regeringen. Det
              är bara avvikelser på marginalen som än så länge har gjorts av
              den nya regeringen. Jag har inget bättre svar på frågan varför
              inte mer pengar har avsatts. Det är klart att man kan avsätta
              ännu mer pengar. Men vi tar kliv mot enprocentsmålet och vi står
              bakom stora delar av den budget som är framlagd. Det är avvikelsen
              som vi tar strid mot. I övrigt står vi bakom den. Man får inte
              heller glömma att det finns en stor samstämmighet kring biståndspolitiken.
            </seg>
          </u>
          <u xml:id="i-39e8d07afb762967-1336" prev="i-39e8d07afb762967-1334" who="Q3359013">
            <seg>
              I dag diskuterar vi 1 ½ miljard av de 30 miljarder som ligger
              på bordet, så det är inte en debatt om de 30 miljarderna.
            </seg>
          </u>
          <note type="speaker">
            Anf. 211 BODIL CEBALLOS (mp) replik:
          </note>
          <u xml:id="i-39e8d07afb762967-1337" next="i-39e8d07afb762967-1340" who="Q4942281">
            <seg>
              Fru talman! Då undrar jag hur Socialdemokraterna ställer sig
              till att andra skuldavskrivningar ligger i biståndsbudgeten. När
              vi allihop svarade på Diakonias enkät utgick vi ju från dessa
              skuldavskrivningar. Jag blev glad när du sade att skuldavskrivningarna
              inte ska ligga inom biståndsramen. Det innebär att vi är många
              partier här i kammaren som vill ha en annan ordning.
            </seg>
          </u>
          <u xml:id="i-39e8d07afb762967-1338" prev="i-39e8d07afb762967-1337" who="Q4942281">
            <seg>
              Vi har hört från alliansen att de har kämpat med Moderaterna,
              som ville ha ett annat mål från början, och att de alla också
              står bakom att skuldavskrivningarna inte ska ligga inom biståndsramen.
              Det innebär att vi är väldigt många partier mot bara ett parti.
            </seg>
          </u>
          <u xml:id="i-39e8d07afb762967-1339" prev="i-39e8d07afb762967-1337" who="Q4942281">
            <seg>
              Min förhoppning är att vi tillsammans under de kommande åren
              arbetar för att höja biståndsnivån genom att ta bort skuldavskrivningarna
              från biståndsbudgeten. Jag skulle naturligtvis också vilja ta
              bort flyktingmottagandet, för det hör inte heller hemma inom biståndsramen.
            </seg>
          </u>
          <u xml:id="i-39e8d07afb762967-1340" prev="i-39e8d07afb762967-1337" who="Q4942281">
            <seg>
              Jag är fullt på det klara med att det inte går att göra allt
              på en gång, för pengarna räcker inte till allt. Men kan vi tillsammans
              arbeta för att fasa ut de delar inom biståndsramen som inte borde
              vara där? Det är egentligen en uppmaning till alla, men nu är
              det du som står i talarstolen så du får svara.
            </seg>
          </u>
          <note type="speaker">
            Anf. 212 KENT HÄRSTEDT (s) replik:
          </note>
          <u xml:id="i-39e8d07afb762967-1341" next="i-39e8d07afb762967-1344" who="Q3359013">
            <seg>
              Fru talman! Vi har haft skuldavskrivningar tidigare, och vi har
              lagt dem utanför ramen. Det har inneburit att biståndet faktiskt
              har varit större än biståndsramen. Vi kommer att fortsätta att
              ha skuldavskrivningar.
            </seg>
          </u>
          <u xml:id="i-39e8d07afb762967-1342" prev="i-39e8d07afb762967-1341" who="Q3359013">
            <seg>
              Jag tror att Hans Linde har tagit fram uppgifter via utredningstjänsten
              om när vi senast hade skuldavskrivningar, så du kan ta del av
              underlagen. Senast vi hade skuldavskrivningar i biståndet var
              för tio år sedan. De har alltså inte legat inom biståndsramen
              de senaste tio åren.
            </seg>
          </u>
          <u xml:id="i-39e8d07afb762967-1343" prev="i-39e8d07afb762967-1341" who="Q3359013">
            <seg>
              Däremot fattades ett principbeslut i februari i år om en formel
              för hur man skulle hantera de förluster som EKN gjorde. Om vi
              säger att förlusten är 1 miljard, skriver man ned skulden med
              ungefär 95 % och säljer sedan papperen på den internationella
              marknaden. Det låter kaotiskt, men så fungerar det i alla fall.
              Då får man bara ut 5 % av vad skulden faktiskt är värd. Det är
              det vi har pratat om i dag, att det bara är värt 50 miljoner om
              skulden är 1 miljard. Det är det faktiska värdet på skulden. Vi
              har försökt få besked om varför man tar hela 1 ½ miljard när skulden
              är nedskriven. Man måste ha en principiell hållning för att inte
              gå ned flera lager i detaljdiskussionerna kring detta. Men vi
              är bestämda motståndare till att skuldavskrivningarna ska ligga
              inom biståndsramen. De ska läggas utanför.
            </seg>
          </u>
          <u xml:id="i-39e8d07afb762967-1344" prev="i-39e8d07afb762967-1341" who="Q3359013">
            <seg>
              Den tidigare regeringens beslut från februari i år har vi i riksdagsgruppen
              aldrig tagit ställning till. Men jag säger nu som talesman för
              vår riksdagsgrupp att vi är motståndare till det och tycker att
              det var ett felaktigt beslut.
            </seg>
          </u>
          <note type="speaker">
            Anf. 213 KERSTIN LUNDGREN (c) replik:
          </note>
          <u xml:id="i-39e8d07afb762967-1345" who="Q4964100">
            <seg>
              Fru talman! Jag är intresserad av att höra vad Kent Härstedt
              och Socialdemokraterna har gjort när de har haft makten under
              så många år för att förändra OECD:s regelverk, Dacreglerna. Vad
              gjorde riksdagsgruppen efter den dåvarande regeringens beslut
              den 9 februari när det gällde EKN-modellen?
            </seg>
          </u>
          <note type="speaker">
            Anf. 214 KENT HÄRSTEDT (s) replik:
          </note>
          <u xml:id="i-39e8d07afb762967-1346" next="i-39e8d07afb762967-1347" who="Q3359013">
            <seg>
              Fru talman! Vi har helt enkelt inte agerat mot innehållet i beslutet.
              Det är mitt raka svar. Riksdagen över huvud taget har inte haft
              kännedom om det.
            </seg>
          </u>
          <u xml:id="i-39e8d07afb762967-1347" prev="i-39e8d07afb762967-1346" who="Q3359013">
            <seg>
              Hur vi har agerat i övrigt? Vi är ju ett föregångsland i en rad
              av de här sammanhangen. Sverige är ett pådrivande land. Vi betraktas
              i internationella forum som ett pådrivande land. Jag har själv
              agerat inom FN och inom Unicef, och i alla sammanhang där jag
              har varit med har vi varit en pådrivande kraft för förändringar
              för rättvisa, ökad solidaritet och ett starkt bistånd. Det ryktet
              har vi internationellt. Vi är också pådrivande inom OECD.
            </seg>
          </u>
          <note type="speaker">
            Anf. 215 KERSTIN LUNDGREN (c) replik:
          </note>
          <u xml:id="i-39e8d07afb762967-1348" next="i-39e8d07afb762967-1349" who="Q4964100">
            <seg>
              Fru talman! Kent Härstedt säger att Socialdemokraterna i en av
              reservationerna backar upp en motion. Men vad har ni då gjort
              för att förändra OECD-regelverket när ni har haft makten? Att
              vi är ett pådrivande land javisst. Med det förslag som alliansen
              lägger fram intar vi en tätposition när det gäller bistånd och
              vårt agerande.
            </seg>
          </u>
          <u xml:id="i-39e8d07afb762967-1349" prev="i-39e8d07afb762967-1348" who="Q4964100">
            <seg>
              Frågan är: Vad har ni gjort under er regeringsperiod för att
              förändra regelverket i Dac, som ni nu är så kritiska till.
            </seg>
          </u>
          <note type="speaker">
            Anf. 216 KENT HÄRSTEDT (s) replik:
          </note>
          <u xml:id="i-39e8d07afb762967-1350" who="Q3359013">
            <seg>
              Fru talman! Vi har varit en konstruktiv och progressiv kraft
              i alla internationella forum. Jag vet inte vilka uppgifter du
              har och varifrån du har fått dem, men vi har varit pådrivande.
              Det har kanaliserats genom vår biståndsministers medverkan i de
              här sammanhangen. Eftersom vi har varit progressiva och pådrivande
              i regeringsställning vill vi se den linjen fullföljas under den
              tid som vi är i opposition. Därför stöder vi progressiva motioner.
            </seg>
          </u>
          <note type="speaker">
            Anf. 217 LARS LINDÉN (kd):
          </note>
          <u xml:id="i-39e8d07afb762967-1351" next="i-39e8d07afb762967-1386" who="Q5955199">
            <seg>
              Fru talman! Jag börjar med att yrka bifall till utskottets förslag
              till beslut.
            </seg>
          </u>
          <u xml:id="i-39e8d07afb762967-1352" prev="i-39e8d07afb762967-1351" who="Q5955199">
            <seg>
              För många svenskar är detta med bistånd tyvärr det som beskrevs
              i Hylands Hörnas ABC-bok för många år sedan. Där kunde man under
              bokstaven u läsa: U-landshjälp är att försaka, då och då en pepparkaka.
            </seg>
          </u>
          <u xml:id="i-39e8d07afb762967-1353" prev="i-39e8d07afb762967-1351" who="Q5955199">
            <seg>
              Många svenskar tycker nog inte att bistånd är så viktigt.
            </seg>
          </u>
          <u xml:id="i-39e8d07afb762967-1354" prev="i-39e8d07afb762967-1351" who="Q5955199">
            <seg>
              När vi i dag gläder oss åt ett historiskt sett rekordstort bistånd
              i kronor räknat, även med skuldavskrivningarna borträknade, måste
              vi erkänna att vi i paritet med ökningen av biståndet inte förmått
              öka medvetandegraden hos svenska folket medvetandet om nödvändigheten
              av ett högt bistånd för att skapa fred, mindre av terrorism och
              flyktingströmmar i världen.
            </seg>
          </u>
          <u xml:id="i-39e8d07afb762967-1355" prev="i-39e8d07afb762967-1351" who="Q5955199">
            <seg>
              Här tror jag att flera av oss politiker har en hemläxa att göra.
            </seg>
          </u>
          <u xml:id="i-39e8d07afb762967-1356" prev="i-39e8d07afb762967-1351" who="Q5955199">
            <seg>
              Trade is better than aid handel är bättre än bistånd, är en formulering
              vi ibland hör i biståndsdebatten. Jag delar den åsikten. Handeln
              är utan tvekan det mest effektiva verktyget för att utrota fattigdomen.
              Christian Holm nämnde det tidigare i debatten. När vi i detta
              betänkande säger att det krävs att fattigdomsbekämpningen organiseras
              på ett långt bredare sätt än hittills måste vi nyttja kraften
              i handeln mycket mer. Vi ska naturligtvis inte nyttja biståndsbudgeten
              för att stödja olika affärsprojekt och enskilda företag. Det handlar
              snarare om att stödja och påverka en utveckling inom handeln som
              gynnar världens fattiga. Det får inte bara bli prat om handeln.
              Det måste bli handling.
            </seg>
          </u>
          <u xml:id="i-39e8d07afb762967-1357" prev="i-39e8d07afb762967-1351" who="Q5955199">
            <seg>
              Vi vet att globaliseringen och frihandeln har hjälpt många länder
              att få en bättre ekonomi. Men de allra fattigaste länderna har
              tyvärr inte kunnat dra nytta av frihandeln, utan snarare tvärtom.
              Men det finns möjligheter att få med även dessa, de allra fattigaste
              länderna, i en positiv utveckling.
            </seg>
          </u>
          <u xml:id="i-39e8d07afb762967-1358" prev="i-39e8d07afb762967-1351" who="Q5955199">
            <seg>
              Fru talman! Jag vill lyfta fram tre viktiga verktyg som finns
              inom handelns område, för att minska fattigdomen hos de allra
              fattigaste:
            </seg>
          </u>
          <u xml:id="i-39e8d07afb762967-1359" prev="i-39e8d07afb762967-1351" who="Q5955199">
            <seg>
              Mer av etiskt och socialt ansvarig handel minskar fattigdomen.
              Det handlar om corporative social responsibility , CSR-tänkandet.
              Ansvaret ligger framförallt på medelstora och stora företag inom
              världshandeln och på oss konsumenter.
            </seg>
          </u>
          <u xml:id="i-39e8d07afb762967-1360" prev="i-39e8d07afb762967-1351" who="Q5955199">
            <seg>
              Rättvis handel, Fair Trade, och rättvisemärkta varor som hjälper
              fattiga småproducenter i syd att ta sig ur fattigdom är det andra
              verktyget.
            </seg>
          </u>
          <u xml:id="i-39e8d07afb762967-1361" prev="i-39e8d07afb762967-1351" who="Q5955199">
            <seg>
              Det tredje verktyget är mikrokrediter för att starta och utveckla
              småföretag, små lån som gör stor skillnad. Det har Kerstin Lundgren,
              Alf Svensson och Gunilla Carlsson nämnt som viktigt att vi börjar
              jobba med framöver. Vi borde styra över mycket mer av biståndsbudgeten
              för att få dessa tre områden att växa.
            </seg>
          </u>
          <u xml:id="i-39e8d07afb762967-1362" prev="i-39e8d07afb762967-1351" who="Q5955199">
            <seg>
              Vi kan titta lite mer på de här tre verktygen. Det första var
              mer av etiskt och socialt ansvarig handel. När FN 1999 tog initiativ
              till Global Compact, bildades ganska snart en motsvarande avdelning
              på UD, Globalt ansvar. Utgångspunkten för Globalt ansvars verksamhet
              är OECD:s riktlinjer och normer för multinationella företag och
              FN:s Global Compacts tio principer.
            </seg>
          </u>
          <u xml:id="i-39e8d07afb762967-1363" prev="i-39e8d07afb762967-1351" who="Q5955199">
            <seg>
              Här skulle vi vilja satsa mer resurser.
            </seg>
          </u>
          <u xml:id="i-39e8d07afb762967-1364" prev="i-39e8d07afb762967-1351" who="Q5955199">
            <seg>
              I dag upplever jag att frivilligorganisationerna Swedwatch och
              Fair Trade Center är betydligt duktigare än vad Globalt ansvar
              är på att föra företag till skampålen när de inte tar etiskt och
              socialt ansvar ute i världen. Globalt ansvar borde bli lite tuffare.
            </seg>
          </u>
          <u xml:id="i-39e8d07afb762967-1365" prev="i-39e8d07afb762967-1351" who="Q5955199">
            <seg>
              Vi i näringsutskottet var på en Kinaresa förra året och fick
              se goda exempel på många svenska företag som följde Global Compacts
              tio etiska och sociala principer. Volvobuss i Kina betalade till
              exempel tre gånger så hög lön som vad facket krävde. Arbetsmiljö
              och arbetstider var sjysta. Man berättade för oss att andra kinesiska
              företag i samma region påverkades av dessa goda anställningsvillkor
              och började förstå att man kunde få svårt att sälja i västvärlden
              till mer och mer etiskt medvetna konsumenter om man inte själv
              började tänka etisktsocialt.
            </seg>
          </u>
          <u xml:id="i-39e8d07afb762967-1366" prev="i-39e8d07afb762967-1351" who="Q5955199">
            <seg>
              CSR-kurser om betydelsen av etik och socialt ansvar börjar nu
              sakta men tydligt att få kinesiska företag till skolbänken.
            </seg>
          </u>
          <u xml:id="i-39e8d07afb762967-1367" prev="i-39e8d07afb762967-1351" who="Q5955199">
            <seg>
              Mer resurser till Globalt ansvar, Swedwatch och Fair Trade Center
              skulle alltså ge resultat.
            </seg>
          </u>
          <u xml:id="i-39e8d07afb762967-1368" prev="i-39e8d07afb762967-1351" who="Q5955199">
            <seg>
              Det andra verktyg som jag nämnde, Rättvis handel, Fair Trade,
              är en handel som bidrar till att odlare, producenter och anställd
              arbetskraft i utvecklingsländerna får bättre betalt för sitt arbete,
              bättre arbetsförhållanden och möjlighet till en demokratisk utveckling.
              Fler och fler av dessa varor blir nu rättvisemärkta. Det är en
              oberoende märkning som hjälper konsumenterna att hitta dessa varor
              och därmed vara förvissade om att man stöder producenter som får
              sjyst betalt, inte utsätts för dåliga arbetsvillkor och inte nyttjar
              barnarbete.
            </seg>
          </u>
          <u xml:id="i-39e8d07afb762967-1369" prev="i-39e8d07afb762967-1351" who="Q5955199">
            <seg>
              Allt förutsätter upplysta konsumenter som frivilligt betalar
              mer för en vara, av etiska och sociala skäl.
            </seg>
          </u>
          <u xml:id="i-39e8d07afb762967-1370" prev="i-39e8d07afb762967-1351" who="Q5955199">
            <seg>
              Redan har denna relativt nya sorts handel på tio år hjälpt över
              fem miljoner småproducenter ur fattigdom, trots liten omsättning
              än så länge. Handeln omsatte förra året i 18 länder totalt 1314
              miljarder kronor. I Sverige ca 100 miljoner kronor.
            </seg>
          </u>
          <u xml:id="i-39e8d07afb762967-1371" prev="i-39e8d07afb762967-1351" who="Q5955199">
            <seg>
              Hur ska vi få Rättvis handel att öka i Sverige och lyfta flera
              fattiga ur fattigdom? Vi ligger på en generande 14:e plats av
              18 länder som säljer Rättvis handels produkter.
            </seg>
          </u>
          <u xml:id="i-39e8d07afb762967-1372" prev="i-39e8d07afb762967-1351" who="Q5955199">
            <seg>
              Det som gjort att vi i Sverige nästan ligger sämst till när det
              gäller Rättvis handel är att vi inte förrän 2004 började ge ekonomiskt
              stöd från regering och riksdag för opinionsbildning för denna
              handel. Delvis får vi tacka Miljöpartiet för att den förra regeringen
              fick lite fart där.
            </seg>
          </u>
          <u xml:id="i-39e8d07afb762967-1373" prev="i-39e8d07afb762967-1351" who="Q5955199">
            <seg>
              De senaste tre åren har Föreningen för Rättvisemärkt fått detta
              stöd på 1,6 miljoner kronor per år. Det har resulterat i att denna
              handel ökat med närmare 50 % per år. Snart blir valet av denna
              märkning lika självklart för konsumenterna som miljömärkningen,
              gissar jag och många med mig.
            </seg>
          </u>
          <u xml:id="i-39e8d07afb762967-1374" prev="i-39e8d07afb762967-1351" who="Q5955199">
            <seg>
              Förra året handlade svenskarna rättvisemärkt för endast 11 kr
              per svensk och ser ut att hamna på närmare 16 kr per individ det
              här året.
            </seg>
          </u>
          <u xml:id="i-39e8d07afb762967-1375" prev="i-39e8d07afb762967-1351" who="Q5955199">
            <seg>
              I går fick jag veta att konsumentminister Nyamko Sabuni kommer
              att fortsätta att betala ut detta stöd, alltså 1,6 miljoner, till
              Föreningen för Rättvisemärkt för kommande år för opinionsbildning
              på detta område, inom ramen för konsumentpolitiken. Det var ett
              klokt beslut av konsumentministern.
            </seg>
          </u>
          <u xml:id="i-39e8d07afb762967-1376" prev="i-39e8d07afb762967-1351" who="Q5955199">
            <seg>
              Pengar från biståndsbudgeten skulle också behövas för att få
              ännu mer fart på denna verksamhet. Sida har skjutit till en del
              resurser, men här borde vi tillsammans med Ifat, The International
              Fair Trade Association , utforma en bättre strategi. Det här är
              fortfarande en väldigt marginell handel, men den betyder redan
              mycket för fem miljoner.
            </seg>
          </u>
          <u xml:id="i-39e8d07afb762967-1377" prev="i-39e8d07afb762967-1351" who="Q5955199">
            <seg>
              Det tredje verktyg som jag vill lyfta fram är mikrokrediter,
              som i år uppmärksammats med Nobels fredspris. Det är en verksamhet
              som hjälper män och framför allt kvinnor att bygga upp en liten
              näringsverksamhet med små lån som gör stor skillnad.
            </seg>
          </u>
          <u xml:id="i-39e8d07afb762967-1378" prev="i-39e8d07afb762967-1351" who="Q5955199">
            <seg>
              Det kan till exempel handla om en kvinna som i gryningen varje
              morgon går ned till hamnen och köper fisk från en fiskebåt för
              att sedan sälja vidare. Hon kan inte ta så mycket fisk eftersom
              den förstörs efter några timmars försäljning på torget. Nu har
              hon fått ett mikrolån på några hundralappar och har fått möjlighet
              att köpa en kylbox. Nu säljer hon fisk hela dagen och hennes inkomst
              har tredubblats. Så enkelt kan det fungera för att en familj ska
              kunna lämna sin fattigdom. Det här är alltså en fantastisk metod
              som vi har förstått av de senaste dagarnas uppmärksamhet på mikrokrediter.
            </seg>
          </u>
          <u xml:id="i-39e8d07afb762967-1379" prev="i-39e8d07afb762967-1351" who="Q5955199">
            <seg>
              Mellan 30 och 100 miljoner personer i världen har tillgång till
              mikrokrediter enligt Sidas uppskattning. Vi bör i Sverige satsa
              på mer mikrokrediter i vårt internationella utvecklingssamarbete.
              Ett lån är bättre än en gåva. För att denna framgångsrika mikrokreditverksamhet
              ska kunna utvecklas i snabbare takt bör vi nyttja bättre metoder
              där risken för valutaförluster minimeras. Svårigheten i dag ligger
              i att få flera kapitalister att gå in med pengar. Vi har en kristdemokratisk
              motion i betänkandet där vi tar upp detta. Holland har en bra
              modell för att minimera valutaförluster när det gäller mikrokrediter.
            </seg>
          </u>
          <u xml:id="i-39e8d07afb762967-1380" prev="i-39e8d07afb762967-1351" who="Q5955199">
            <seg>
              Tänk nytt, sade årets Nobelpristagare till Gunilla Carlsson.
              Det är det vi måste göra. Det verkar småttigt, men det betyder
              oerhört mycket.
            </seg>
          </u>
          <u xml:id="i-39e8d07afb762967-1381" prev="i-39e8d07afb762967-1351" who="Q5955199">
            <seg>
              Fru talman! Betänkandets skrivning om att det krävs en långt
              bredare ansats än hittills i biståndspolitiken om det ska finnas
              möjlighet att nå FN:s millenniemål, att halvera fattigdomen till
              2015, kan uppfyllas om vi bättre börjar nyttja de tre verktyg
              jag lyft fram i den här debatten.
            </seg>
          </u>
          <u xml:id="i-39e8d07afb762967-1382" prev="i-39e8d07afb762967-1351" who="Q5955199">
            <seg>
              Jag hoppas att biståndsministern och handelsministern delar min
              uppfattning i detta.
            </seg>
          </u>
          <note>
            Överläggningen var härmed avslutad.
          </note>
          <note>
            13 § Bordläggning
          </note>
          <note>
            Anmäldes och bordlades
          </note>
          <note>
            14 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 14 december
          </note>
          <note>
            Hans Stenberg
          </note>
          <u xml:id="i-39e8d07afb762967-1383" prev="i-39e8d07afb762967-1351" who="Q5955199">
            <seg>
              Luciano Astudillo
            </seg>
          </u>
          <u xml:id="i-39e8d07afb762967-1384" prev="i-39e8d07afb762967-1351" who="Q5955199">
            <seg>
              Mats Pertoft
            </seg>
          </u>
          <note>
            Wiwi-Anne Johansson
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 19 december.
          </note>
          <note>
            15 § Anmälan om frågor för skriftliga svar
          </note>
          <u xml:id="i-39e8d07afb762967-1385" prev="i-39e8d07afb762967-1351" who="Q5955199">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 14 december
          </note>
          <note>
            Lars-Ivar Ericson
          </note>
          <note>
            Carina Hägg
          </note>
          <note>
            Carina Hägg
          </note>
          <note>
            Carina Hägg
          </note>
          <note>
            Carina Hägg
          </note>
          <note>
            Cecilia Widegren
          </note>
          <note>
            Cecilia Widegren
          </note>
          <note>
            Finn Bengtsson
          </note>
          <note>
            Ulla Löfgren
          </note>
          <note>
            Nina Larsson
          </note>
          <note>
            Anita Brodén
          </note>
          <note>
            Allan Widman
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 19 december.
          </note>
          <note>
            16 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 14 december
          </note>
          <note>
            Hans Linde
          </note>
          <note>
            Peter Rådberg
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 19 december.
          </note>
          <note>
            17 § Kammaren åtskildes kl. 20.08.
          </note>
          <u xml:id="i-39e8d07afb762967-1386" prev="i-39e8d07afb762967-1351" who="Q5955199">
            <seg>
              Förhandlingarna leddes
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
