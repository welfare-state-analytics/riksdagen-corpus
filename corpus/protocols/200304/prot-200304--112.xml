<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Protokoll</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Protokoll</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>prot-200304--112</head>
        <docDate when="2004-05-10">2004-05-10</docDate>
      </div>
    </front>
    <body>
      <div type="commentSection" xml:id="i-6JHx7x1AjxAMYL6e6oZ9pz">
        <pb facs="http://data.riksdagen.se/fil/E0D8371D-6BDA-467F-9B48-71F53077E6A8#page=1"/>
        <note xml:id="i-NXnh1CAa4jpDfxET5Uo2oo">
          Riksdagens protokoll
        </note>
        <note xml:id="i-BtsXvxKALKvKVZmLutTnqM">
          2003/04:112
        </note>
        <note xml:id="i-2KkgdVt9BHN1sNFzK8vDx6">
          Måndagen den 10 maj
        </note>
        <note xml:id="i-KXwFA3P9jtqpqKpS7UDsnK">
          Kl. 12:00 - 12:27
        </note>
      </div>
      <div type="commentSection" xml:id="i-GVuBUeQnXZHkuXwyuRMWhV">
        <note xml:id="i-X5vwJEf7uWw7BkUwAyHNbJ">
          1 § Justering av protokoll
        </note>
        <note xml:id="i-MKjhD2oXbf85YKSU2eKUcm">
          Justerades protokollen för den 3 och 4 maj.
        </note>
      </div>
      <div type="commentSection" xml:id="i-JPoYzjPN318o35NgEGbgiS">
        <note xml:id="i-UAGCHYNxTJ3csD4kGMCy8E">
          2 § Meddelande om ändring i kammarens sammanträdesplan
        </note>
        <note xml:id="i-BJ6D1Kcfv5tz11e84dov8L">
          Förste vice talmannen meddelade att voteringen onsdagen den 12
          maj kl. 9.00 skulle utgå. Voteringen kl. 16.00 skulle äga rum
          enligt tidigare planering.
        </note>
      </div>
      <div type="commentSection" xml:id="i-ETT9F9sgRg3DbWsNDeQjGU">
        <note xml:id="i-LbBvWm2gUbDEXYXAHJuq7i">
          3 § Meddelande om frågestund
        </note>
        <note xml:id="i-HYom2GBPaqPeWkipxmriFh">
          Förste vice talmannen meddelade att vid frågestunden torsdagen
          den 13 maj kl. 14.00 skulle följande statsråd närvara:
        </note>
        <note xml:id="i-CeSwZL59hKcA3N3jbTBh1a">
          Statsrådet Pär Nuder, utrikesminister Laila Freivalds, utbildningsminister
          Thomas Östros, miljöminister Lena Sommestad och statsrådet Morgan
          Johansson.
        </note>
      </div>
      <div type="debateSection" xml:id="i-3Gre2UuagLmNR2YmHATcGB" subtype="interpellationDebate">
        <note xml:id="i-QRHW6u3aNRYiCkkMzfxqsq">
          4 § Svar på interpellation 2003/04:430 om Sveriges linje i Världsbanken
        </note>
        <note type="speaker" xml:id="i-LzAKeRbgfXkA43Yg6PJpai">
          Anf. 1 Statsrådet GUNNAR LUND (s):
        </note>
        <u xml:id="i-42d00445696bf473-0" next="i-42d00445696bf473-1" who="i-GRX2GfDazmcwmcRyZSiKdA">
          <seg xml:id="i-5VsQ21dcMVu7Z3mJLtd2zz">
            Herr talman! I en interpellation om Sveriges linje i Världsbanken
            ställer Lotta Nilsson Hedström en rad frågor med anknytning till
            några rapporter där delar av det civila samhället varit med och
            tagit fram rekommendationer för hur bland annat Världsbanken ska
            agera.
          </seg>
        </u>
        <u xml:id="i-42d00445696bf473-1" prev="i-42d00445696bf473-0" who="i-GRX2GfDazmcwmcRyZSiKdA" next="i-42d00445696bf473-2">
          <seg xml:id="i-WLqUR5xEMAsRuUjgDPxUD8">
            Världsbanken har under de senaste åren engagerat sig aktivt i
            dialog med det så kallade civila samhället, representerat genom
            olika organisationer från hela världen. Sverige har välkomnat
            och stött bankens ledning i detta, framför allt i länder där det
            funnits brister i hur demokratin fungerat. I denna dialog har
            också förekommit en avsevärd kritik gentemot Världsbanken, ibland
            rättmätig, ibland inte. Världsbanken har tagit till sig mycket
            av den kritik som riktats mot banken för att alltför ensidigt
            ha fokuserat på ekonomiska strukturreformer i fattiga länder,
            utan att analysera de sociala effekterna av dessa. I dialogen
            med det civila samhället har banken emellertid också i en rad
            avseenden tagit avstånd från den analys som görs och de policyrekommendationer
            som lämnas i de rapporter som nämns i interpellationen.
          </seg>
        </u>
        <pb facs="http://data.riksdagen.se/fil/E0D8371D-6BDA-467F-9B48-71F53077E6A8#page=2"/>
        <u xml:id="i-42d00445696bf473-2" prev="i-42d00445696bf473-1" who="i-GRX2GfDazmcwmcRyZSiKdA" next="i-42d00445696bf473-3">
          <seg xml:id="i-WLfcbu43ew7gAgsY5aGpru">
            Världsbanken av i dag är en global institution som självfallet
            kan förbättras, men som i huvudsak fungerar effektivt och som
            utgör en viktig del av det globala multilaterala samarbetet. För
            att stimulera en aktiv debatt om Bretton Woods-institutionerna
            har Sverige bidragit finansiellt till olika projekt om bankens
            och fondens verksamhet, också sådana projekt där vi själva inte
            haft något inflytande på vare sig formerna för projektet eller
            rapporternas innehåll.
          </seg>
        </u>
        <u xml:id="i-42d00445696bf473-3" prev="i-42d00445696bf473-2" who="i-GRX2GfDazmcwmcRyZSiKdA" next="i-42d00445696bf473-4">
          <seg xml:id="i-9TfU6AVaHSuhS6LeYPZ7mb">
            Vi är angelägna om att ta del av olika synpunkter på bankens
            och fondens arbete, men detta betyder självklart inte att vi håller
            med om all kritik.
          </seg>
        </u>
        <u xml:id="i-42d00445696bf473-4" prev="i-42d00445696bf473-3" who="i-GRX2GfDazmcwmcRyZSiKdA" next="i-42d00445696bf473-5">
          <seg xml:id="i-6CNmZ1kiLXmuTVWbnuEZsa">
            I interpellationen nämns tre studier: Structural Adjustment Participatory
            Review Initiative (SAPRI), World Commission on Dams (WCD) och
            Extractive Industries Review (EIR). Sverige har i de styrelsediskussioner
            som hållits om dessa rapporter uppmanat banken att ta intryck
            av rapporterna och till styrelsen utförligt redovisa vilka av
            slutsatserna ledningen anser sig vilja och kunna ta fasta på.
            Denna linje har vi drivit tillsammans med övriga nordiska länder
            och de baltiska länderna.
          </seg>
        </u>
        <u xml:id="i-42d00445696bf473-5" prev="i-42d00445696bf473-4" who="i-GRX2GfDazmcwmcRyZSiKdA" next="i-42d00445696bf473-6">
          <seg xml:id="i-QF8QAkp7cN2CijmARo2XDa">
            Vad gäller vår egen bedömning av de enskilda rapporterna kan
            jag först konstatera att SAPRI-rapporten lägger i det närmaste
            allt ansvar på IMF och Världsbanken för de misstag som begåtts
            i u-länder en analys som brister rejält i trovärdighet. Världsbanken
            har också under den nuvarande chefens, James Wolfensohn, ledning
            genomgått stora förändringar och arbetar i dag aktivt med frågor
            rörande bland annat social utveckling. En del resonemang i rapporten
            är mot denna bakgrund direkt uppseendeväckande och långt ifrån
            invändningsfria. Således förespråkar man indirekt hög inflation
            och protektionism som lösningen på u-ländernas ekonomiska problem,
            i stället för exportorienterade strategier, ökad integration i
            världsekonomin och stabil makroekonomi.
          </seg>
        </u>
        <u xml:id="i-42d00445696bf473-6" prev="i-42d00445696bf473-5" who="i-GRX2GfDazmcwmcRyZSiKdA" next="i-42d00445696bf473-7">
          <seg xml:id="i-KApYJYvqUjnkdTSHh8yive">
            Rapporten om fossila bränslen (EIR) är generellt kritisk till
            att över huvud taget använda sig av kolkraft och olja i utvecklingsländerna.
            I EIR-rapporten rekommenderas Världsbanken att helt sluta finansiera
            projekt eller program i olje- och kolsektorerna. Detta kan ifrågasättas
            inte bara ur ett utvecklingsekonomiskt perspektiv utan också ur
            ett rättviseperspektiv. De fattiga länderna har, i Världsbankens
            styrelse, kraftigt protesterat mot dessa rekommendationer som
            upplevs som starkt begränsande för deras utvecklingsmöjligheter.
            Samtidigt vill jag understryka att vi har drivit att Världsbanken
            ska öka finansieringen av alternativa energikällor och aktivt
            diskutera rekommendationerna från Extractive Industries Review
            i styrelsen. Vårt stöd ligger också i linje med de rekommendationer
            som gavs vid världstoppmötet om hållbar utveckling i Johannesburg
            för knappt två år sedan.
          </seg>
        </u>
        <pb facs="http://data.riksdagen.se/fil/E0D8371D-6BDA-467F-9B48-71F53077E6A8#page=3"/>
        <u xml:id="i-42d00445696bf473-7" prev="i-42d00445696bf473-6" who="i-GRX2GfDazmcwmcRyZSiKdA" next="i-42d00445696bf473-8">
          <seg xml:id="i-S9MHwC8obfKvZ2u6zTEAvx">
            Rapporten om vattenförsörjning och dammbyggen (WCD) lyfter i
            sin kritik fram problem med processerna för hur stora dammprojekt
            beslutas och ifrågasätter delvis de positiva effekter som dammar
            har medfört. En del av de rekommendationer som lämnas i WCD-rapporten
            har tagits i beaktande, inte minst genom att de juridiska systemen
            i många utvecklingsländer förändrats till det bättre. Analysen
            som WCD-rapporten gör är emellertid inte helt oproblematisk; rapporten
            undviker att diskutera dammars roll i strävandena att främja ekonomisk
            tillväxt, bekämpa fattigdom och vattenbrist. Rapporten diskuterar
            inte heller några realistiska alternativ till dammar. Sverige
            har, trots att det finns vissa analytiska brister i rapporten,
            drivit ståndpunkten att denna rapport är en god utgångspunkt för
            att diskutera frågan om el- och vattenförsörjning och dammbyggen.
            Sverige var även pådrivande för att Världsbanken skulle lägga
            fram sina ståndpunkter till WCD-rapporten i institutionens vattenresursstrategi
            som antogs 2003.
          </seg>
        </u>
        <u xml:id="i-42d00445696bf473-8" prev="i-42d00445696bf473-7" who="i-GRX2GfDazmcwmcRyZSiKdA" next="i-42d00445696bf473-9">
          <seg xml:id="i-4SvPsLDdoPM6ypmGvJn98i">
            En annan god utgångspunkt för en sådan diskussion är rapporten
            från World Panel on Financing Water Infrastructure. I interpellationen
            ställs också frågan om jag gör en koppling mellan den senare rapporten
            och det pågående WTO/GATS-arbetet. Någon direkt koppling mellan
            dessa två processer ser jag inte. Vad gäller sakfrågan om den
            infrastruktur som behövs för vattenförsörjningen har World Panel
            on Financing Water Infrastructure kritiserats för att alltför
            ensidigt förespråka privatisering av vattenförsörjningen. Förhandlingarna
            i WTO/GATS gäller bland annat driften av den infrastruktur som
            är nödvändig för att distribuera vatten och kunskapen om hur vatten
            renas och distribueras. EU driver i denna förhandling att utländska
            tjänsteleverantörer ska få konkurrera på lika villkor i länder
            som redan i dag har privatiserat vissa vattentjänster. Samtidigt
            görs klart att dessa krav inte syftar till en privatisering eller
            nedmontering av offentliga tjänster och att det är viktigt att
            tjänstemarknader, inte minst i u-länder, är adekvat reglerade
            nationellt.
          </seg>
        </u>
        <u xml:id="i-42d00445696bf473-9" prev="i-42d00445696bf473-8" who="i-GRX2GfDazmcwmcRyZSiKdA" next="i-42d00445696bf473-10">
          <seg xml:id="i-4NcEM7nTbmYw4asU1xrVSS">
            De fattiga länderna behöver ekonomisk utveckling för att kunna
            bekämpa fattigdom. Som ett led i detta behöver dessa länder vår
            hjälp att på ett så miljövänligt och hållbart sätt som möjligt
            kunna utnyttja sina naturtillgångar. En annan fråga rör tillgång
            till grundläggande samhällsservice som el och vatten. Vi kan inte
            bortse från vattenkraftens betydelse när det handlar om att leverera
            vatten och el till fattiga människor och dessa länders industrier.
            Banken, med sina väl utvecklade policyer på miljöområdet, vad
            gäller till exempel miljökonsekvensanalyser, är en viktig garant
            för att detta sker på ett så miljömässigt, socialt och ekonomiskt
            hållbart sätt som möjligt.
          </seg>
        </u>
        <u xml:id="i-42d00445696bf473-10" prev="i-42d00445696bf473-9" who="i-GRX2GfDazmcwmcRyZSiKdA">
          <seg xml:id="i-AFT1M59QZERZJX8seZfnSr">
            Lotta Nilsson Hedström ställer också frågan hur jag avser att
            kommunicera med riksdagen inför ställningstaganden i dessa frågor
            när de aktualiseras. Regeringen har tagit en rad initiativ för
            att förbättra informationsutbytet med riksdagen. Som ett första
            steg organiserade vi i januari en konferens där riksdagens ledamöter
            kunde lyssna till representanter för IMF och Världsbanken samt
            diskutera svensk politik i dessa institutioner med ansvariga statsråd.
            Vidare har jag tillsammans med biståndsministern inför finans-
            och utrikesutskotten redovisat regeringens ståndpunkter i aktuella
            frågor inför Världsbankens och IMF:s vårmöten. Sådana redovisningar
            avser vi att göra regelbundet inför viktigare möten i Valutafonden
            och Världsbanken. Slutligen vill jag nämna att vi regelbundet
            offentliggör tal och årsrapporter med nordisk-baltiska ståndpunkter,
            samt att vi kommer att leverera en årlig skrivelse till riksdagen,
            där svenska ståndpunkter och prioriteringar redovisas. Sammantaget
            är detta uttryck för regeringens höjda ambitioner vad gäller att
            stärka dialogen med riksdagen i dessa frågor.
          </seg>
        </u>
        <pb facs="http://data.riksdagen.se/fil/E0D8371D-6BDA-467F-9B48-71F53077E6A8#page=4"/>
        <note type="speaker" xml:id="i-7yH8RRP6Bh5uTkjhb4Usw1">
          Anf. 2 LOTTA N HEDSTRÖM (mp):
        </note>
        <u xml:id="i-42d00445696bf473-11" next="i-42d00445696bf473-12" who="i-Q6T8pKy9pERdSQEuTcARyR">
          <seg xml:id="i-ERVFrUmXNzny17Wmg1MFsG">
            Herr talman! Tack, statsrådet, för ett tämligen fylligt svar.
            Vad den här diskussionen handlar om för det är ju litet väl mycket
            initierat prat är möjligheten för Sverige att påverka de stora
            finansiella institutionerna att arbeta i de fattigas tjänst och
            med ett hållbarhetsideal framför ögonen. Det handlar om tre viktiga
            rapporter som faktiskt är beställda, som man mer eller mindre
            har förkastat. Vad jag förstår håller Gunnar Lund och den svenska
            regeringen i allt väsentligt med Världsbanken om kritiken mot
            rapporterna och att man i princip inte beaktar dem.
          </seg>
        </u>
        <u xml:id="i-42d00445696bf473-12" prev="i-42d00445696bf473-11" who="i-Q6T8pKy9pERdSQEuTcARyR" next="i-42d00445696bf473-13">
          <seg xml:id="i-PmWcT9KFJvcvn3F9mjHSjo">
            Vi kan börja med den rapport som behandlar hur man har arbetat
            med att reformera ekonomierna i utvecklingsländerna under de gångna
            20 åren, den rapport som heter SAPRI, Structural Adjustment Participatory
            Review Initiative ett långt namn. Jag ser att Gunnar Lund för
            det första inte har besvarat min konkreta fråga om man är nöjd
            med den rapportering som har givits om rapporten. Som helhet misstror
            man rapporten och dess inriktning på lokal närvaro och lokalt
            deltagande. Det gör också Gunnar Lund. I stället vill man ha en
            handelsliberal linje.
          </seg>
        </u>
        <u xml:id="i-42d00445696bf473-13" prev="i-42d00445696bf473-12" who="i-Q6T8pKy9pERdSQEuTcARyR" next="i-42d00445696bf473-14">
          <seg xml:id="i-RLA8GsbNzKc7BZq6bwBhbU">
            I dag har man övergivit SAP, Structural Adjustment Program, och
            pratar i stället mycket om så kallade PRSP, Poverty Reduction
            Strategy Papers , som i allt väsentligt är en förlängning av SAP.
          </seg>
        </u>
        <u xml:id="i-42d00445696bf473-14" prev="i-42d00445696bf473-13" who="i-Q6T8pKy9pERdSQEuTcARyR" next="i-42d00445696bf473-15">
          <seg xml:id="i-Qj1ExpcKhiQGvSkEV1KgeS">
            Dessa PRSP måste nå ut till, ledas av och ta hänsyn just till
            lokalsamhällets representanter. Därför är min fråga till Gunnar
            Lund hur regeringen arbetar för att påverka Världsbanken och de
            finansiella institutionerna för att få en förankring av PRSP och
            därmed kunna tillämpa så kallade fattigdoms- och sociala konsekvensbedömningar,
            PSIAS. Det finns nog ingen värld som är så full av förkortningar
            som den här.
          </seg>
        </u>
        <u xml:id="i-42d00445696bf473-15" prev="i-42d00445696bf473-14" who="i-Q6T8pKy9pERdSQEuTcARyR">
          <seg xml:id="i-TdJdwPB7ceUDCpGNtsyiK9">
            När det gäller miljökonsekvensanalyser har jag ett vackert citat
            från ett nätverk som arbetar med just Bretton Woods-institutionerna.
            Där sägs: PRSP från vitt skilda länder uppvisar en betydande uniform
            stil i ordval, process, form, innehåll och även i råden och föreskrifterna.
            Med några undantag erbjuder PRSP betydande bevis för att makroperspektivet
            styr det nationella perspektivet, det globala styr det lokala,
            det teoribaserade styr det praktiska, och slutligen det tekniska
            styr det politisk-ekonomiska. Det här är alltså en förlängning
            av SAP. Hur vill ni arbeta med PRSP så att det blir bättre än
            vad SAP var?
          </seg>
        </u>
        <note type="speaker" xml:id="i-Ai97ifvtUVQ8nP5FWkoFd">
          Anf. 3 Statsrådet GUNNAR LUND (s):
        </note>
        <u xml:id="i-42d00445696bf473-16" next="i-42d00445696bf473-17" who="i-GRX2GfDazmcwmcRyZSiKdA">
          <seg xml:id="i-WJ4fze6o9PW8ybonUoqX4C">
            Herr talman! Till att börja med håller jag verkligen med Lotta
            N Hedström om att den värld vi nu talar om är lite speciell, vilket
            den inte borde vara. Bretton Woods-institutionerna, Valutafonden
            och Världsbanken, sysslar med mycket viktiga förhållanden, nämligen
            världsekonomin och inte minst världsfattigdomen. Att vi då alla
            begravs i en enormt krånglig terminologi med många förkortningar
            och så vidare är i sig bedrövligt, och jag tycker att vi gemensamt
            ska anstränga oss och vägra finna oss i den situationen.
          </seg>
        </u>
        <u xml:id="i-42d00445696bf473-17" prev="i-42d00445696bf473-16" who="i-GRX2GfDazmcwmcRyZSiKdA" next="i-42d00445696bf473-18">
          <seg xml:id="i-PX8Pwhoai42JvWoWrrY7w2">
            Jag var i mitt svar angelägen om att vara rätt utförlig och gå
            in i detalj även i fråga om de rapporter som Lotta N Hedström
            tar upp i sin interpellation just för att visa att vi från regeringens
            sida tagit dem på stort allvar och noggrant studerat dem. Men
            som framgår av svaret har vi kommit fram till att de är av mycket
            varierande kvalitet och värde för den politik som vi ska bidra
            med för att utforma Valutafonden och Världsbanken.
          </seg>
        </u>
        <pb facs="http://data.riksdagen.se/fil/E0D8371D-6BDA-467F-9B48-71F53077E6A8#page=5"/>
        <u xml:id="i-42d00445696bf473-18" prev="i-42d00445696bf473-17" who="i-GRX2GfDazmcwmcRyZSiKdA" next="i-42d00445696bf473-19">
          <seg xml:id="i-FnVBDXQbMR3jagGfQGJpKg">
            Den första rapport som jag berörde, om strukturanpassning, kan
            svårligen betraktas som ett seriöst arbete. Jag noterade att den,
            för omkring två år sedan, fick en hel del uppmärksamhet i Sverige
            genom en stort uppslagen artikel i Dagens Nyheter. Det visade
            sig senare att artikeln kommit till genom att en praktikant på
            DN, som satt i ATTAC:s styrelse, hade intervjuat en annan styrelsemedlem
            i ATTAC och låtit detta utgöra beskrivningen av rapporten. Men
            det kan vi lämna därhän. Jag tror emellertid att rapporten därmed
            fick en något felaktig lansering i vår debatt, och DN:s övriga
            journalister tog så småningom också avstånd från den.
          </seg>
        </u>
        <u xml:id="i-42d00445696bf473-19" prev="i-42d00445696bf473-18" who="i-GRX2GfDazmcwmcRyZSiKdA" next="i-42d00445696bf473-20">
          <seg xml:id="i-GBhMyn282AHVyr9RcdGJMa">
            Andra av dessa rapporter är dock klart seriöst inriktade, och
            vi har konsekvent uppmanat i det här fallet styrelsen i Världsbanken
            där vi ju själva sitter som företrädande de nordiska och baltiska
            länderna att ta rapporterna på större allvar än vad som hittills
            skett och att tillgodogöra sig rapporternas slutsatser. Och framför
            allt har vi uppmanat dem att föda tillbaka till oss som sitter
            i styrelserna som medlemsregeringar, som ägare av banken, en reaktion
            från bankens ledning om vad man kan ta fasta på och vad som måste
            ratas. En fullgod sådan redovisning har vi ännu inte fått, men
            vi eftersträvar detta.
          </seg>
        </u>
        <u xml:id="i-42d00445696bf473-20" prev="i-42d00445696bf473-19" who="i-GRX2GfDazmcwmcRyZSiKdA">
          <seg xml:id="i-3QpPjjppVNMHHpQZ4q9P1w">
            Låt mig slutligen säga att jag ingalunda tror att Världsbanken
            är någon perfekt institution. Den har, liksom de flesta regeringar
            och internationella organisationer, då och då klampat fel genom
            historien. I huvudsak menar jag dock att den är en mycket effektiv
            och väldigt viktig institution. Den har också de senaste åren
            visat stor förmåga att lära av sina erfarenheter, till exempel
            genom att man nu alltmer styr in de senaste fattigdomsbekämpande
            programmen på en för varje enskilt land anpassad analys där man
            bland annat mycket seriöst analyserar konsekvenserna av programmen
            miljömässigt, socialt och ekonomiskt.
          </seg>
        </u>
        <note type="speaker" xml:id="i-KTFN2ydJnTsBYJCh6Fwm8b">
          Anf. 4 LOTTA N HEDSTRÖM (mp):
        </note>
        <u xml:id="i-42d00445696bf473-21" next="i-42d00445696bf473-22" who="i-Q6T8pKy9pERdSQEuTcARyR">
          <seg xml:id="i-PPxaR4T5edDbZDTqZLmz9Q">
            Herr talman! Vad gäller utvärderingen av SAP kan vi lämna den
            därhän eftersom rapporten ju bara var en ingång till diskussionen
            om framtida strategier. Jag antar att ministern återkommer till
            just hur man vill arbeta med Poverty Reduction Strategy Papers
            .
          </seg>
        </u>
        <u xml:id="i-42d00445696bf473-22" prev="i-42d00445696bf473-21" who="i-Q6T8pKy9pERdSQEuTcARyR" next="i-42d00445696bf473-23">
          <seg xml:id="i-QyRyZEPpNc32NzMQ5Z9wBG">
            Om du anser att de andra två rapporterna har lite större karat
            kan vi i stället titta på dem. EIR, som handlar om finansiering
            av fossila bränslen, är bekymmersam. Världsbanken har en egen,
            snarlik utvärdering som heter Operations Evaluation Department
            Report , som i princip säger detsamma. Det gör också en resolution
            från Europaparlamentet där man påpekar att i de fattiga länder
            där förekomsten av olja och gas är som störst det handlar om 60
            fattiga länder har man helt enkelt misslyckats med att lyfta bort
            fattigdomen.
          </seg>
        </u>
        <u xml:id="i-42d00445696bf473-23" prev="i-42d00445696bf473-22" who="i-Q6T8pKy9pERdSQEuTcARyR" next="i-42d00445696bf473-24">
          <seg xml:id="i-7xgicr1EBxtSDpB3VR3vng">
            Man har från Världsbankens sida inte kunnat hjälpa dessa fattiga
            länder att få tillbaka pengarna när man plockat ut olja och gas.
            Det här är det stora problemet. Hur ska Världsbanken se till att
            dessa fattiga länder, där det finns olja, gas och kol, dels får
            ett bättre resursutnyttjande för energi, dels får tillbaka pengarna?
          </seg>
        </u>
        <pb facs="http://data.riksdagen.se/fil/E0D8371D-6BDA-467F-9B48-71F53077E6A8#page=6"/>
        <u xml:id="i-42d00445696bf473-24" prev="i-42d00445696bf473-23" who="i-Q6T8pKy9pERdSQEuTcARyR" next="i-42d00445696bf473-25">
          <seg xml:id="i-CzWs8hQyc4HzQ6Xe4zA1my">
            Så sent som för ett halvår sedan beviljade man till exempel 125
            miljoner dollar till gasledningen TbilisiBakuTjetjenien utan att
            göra någon miljökonsekvensanalys där. Det förekommer kraftiga
            protester från folk, och dessutom pågår ett krig i Tjetjenien.
            Dagens och gårdagens rapporter om vad som hänt i Tjetjenien är
            förskräckande.
          </seg>
        </u>
        <u xml:id="i-42d00445696bf473-25" prev="i-42d00445696bf473-24" who="i-Q6T8pKy9pERdSQEuTcARyR" next="i-42d00445696bf473-26">
          <seg xml:id="i-FJQDaBswKzLqSsiNKWy9Qs">
            Vi menar att det helt enkelt är fel att stödja ett stort projekt
            som en sådan gasledning. Vi skulle önska att den svenska regeringen
            gjorde mer genom att kritisera detta och säga att det inte är
            hållbart att ha de fossila bränslena som förstahandsstrategier,
            utan att man tillsammans med de fattiga länderna och det är det
            som är poängen måste göra hållbarhetsstrategier för förnybar energi.
            Besvara gärna detta beträffande EIR-rapporten.
          </seg>
        </u>
        <u xml:id="i-42d00445696bf473-26" prev="i-42d00445696bf473-25" who="i-Q6T8pKy9pERdSQEuTcARyR" next="i-42d00445696bf473-27">
          <seg xml:id="i-ERaEd4pEmUWJbfcg8nSxkc">
            Den andra rapporten, World Commission on Dams , är ju ett långvarigt,
            mångårigt, arbete där man arbetat mycket seriöst och tillsammans
            med lokala aktörer gjort en strategi just för hur man ska förankra
            beslut i fråga om dammar och vattenförsörjning. Sverige har inte
            gått med på den rapportens slutsatser, utan i svaret står det
            lite allmänt att man har beaktat detta.
          </seg>
        </u>
        <u xml:id="i-42d00445696bf473-27" prev="i-42d00445696bf473-26" who="i-Q6T8pKy9pERdSQEuTcARyR">
          <seg xml:id="i-CkfFpFAxLw3fPGEEeFyt5c">
            Jag vill ha ett rakt svar från dig. Varför anser den svenska
            regeringen fortfarande att megaprojekt och privatiseringar av
            vatten är bra, och varför kan ni inte hjälpa till att påverka
            de stora finansiella institutionerna i en riktning mot hållbarhet
            och småskalig vattenförsörjning?
          </seg>
        </u>
        <note type="speaker" xml:id="i-LYRDPNoRwnVUojA5uT5Jou">
          Anf. 5 Statsrådet GUNNAR LUND (s):
        </note>
        <u xml:id="i-42d00445696bf473-28" next="i-42d00445696bf473-29" who="i-GRX2GfDazmcwmcRyZSiKdA">
          <seg xml:id="i-Q9BgQXWFirCo3fatBKBFHh">
            Herr talman! När det gäller den rapport som behandlar fossila
            bränslen är det intressant att diskutera den för ett ögonblick.
            Det är ju inte så att det finns en automatisk länk mellan å ena
            sidan det faktum att ett land har kol- eller oljefyndigheter och
            å andra sidan att man därmed tar sig ur fattigdom. Detta har jag
            aldrig påstått, och inte någon annan heller, tror jag ingalunda.
            Dessvärre har vi sett exempel just på att så inte är fallet. Däremot
            skapar dessa naturtillgångar viktiga förutsättningar för i flera
            fall utpräglat fattiga länder att ta sig ur sin fattigdom. Den
            här rapporten kom dessvärre väldigt nära att kritisera u-länder
            för att de över huvud taget använder sig av kolkraft och olja,
            och den tycks bäras upp av någon, åtminstone indirekt, övertygelse
            om att det bör förhindras.
          </seg>
        </u>
        <u xml:id="i-42d00445696bf473-29" prev="i-42d00445696bf473-28" who="i-GRX2GfDazmcwmcRyZSiKdA" next="i-42d00445696bf473-30">
          <seg xml:id="i-EVU2a9ecogPMwHsJiHn3mK">
            Detta har med viss rätt väckt mycket starka reaktioner i en rad
            u-länder som befinner sig just i den situationen. De betraktar
            rapporten som ett mer eller mindre nykolonialistiskt sätt att
            behandla dessa länder och se på deras ekonomiska utveckling utifrån
            mer utvecklade länder.
          </seg>
        </u>
        <u xml:id="i-42d00445696bf473-30" prev="i-42d00445696bf473-29" who="i-GRX2GfDazmcwmcRyZSiKdA" next="i-42d00445696bf473-31">
          <seg xml:id="i-3juavgHhKgWnhv7o28JuH4">
            Det går igen i några av rapporterna. Det är ett problem vi måste
            ta itu med. Vi kan inte insistera på en ordning i en lång rad
            u-länder som vi inte själva är beredda att leva upp till i i-länderna.
            Det är ytterst en fråga om jämlikhet och demokrati.
          </seg>
        </u>
        <u xml:id="i-42d00445696bf473-31" prev="i-42d00445696bf473-30" who="i-GRX2GfDazmcwmcRyZSiKdA" next="i-42d00445696bf473-32">
          <seg xml:id="i-M3sejPi2KNxPj7x5jBaFHT">
            Jag tycker att det är positivt att Lotta Nilsson Hedström tar
            upp en diskussion om i det här fallet Världsbankens politik. Jag
            är ansvarig för det i regeringen. Jag märker tyvärr ett magert
            intresse i riksdagen och ute i den allmänna debatten. Det var
            bland annat därför som vi ordnade det särskilda seminarium vi
            hade i januari som vände sig direkt till riksdagsledamöter med
            beklagligt litet deltagande, måste jag säga. Jag hoppas att vi
            har inlett en ny tradition nu och är i en situation där fler engagerar
            sig i dessa frågor.
          </seg>
        </u>
        <pb facs="http://data.riksdagen.se/fil/E0D8371D-6BDA-467F-9B48-71F53077E6A8#page=7"/>
        <u xml:id="i-42d00445696bf473-32" prev="i-42d00445696bf473-31" who="i-GRX2GfDazmcwmcRyZSiKdA" next="i-42d00445696bf473-33">
          <seg xml:id="i-67Y3tVwGKANN897ZDzLbF5">
            Vi lever i en tid då vi framför allt måste se som en uppgift
            för svensk och europeisk del att skydda, värna och utveckla de
            viktiga institutionerna för multilateralt samarbete. Vad vi ser
            i rapporterna och i vår egen debatt är angrepp på våra multilaterala
            institutioner. Det sker ömsom från höger från nyliberalt håll,
            där man anser att det är orimlig statlig interventionism på internationellt
            plan, och ömsom från vänster, som väl är mer Lotta Nilsson Hedströms
            infallsvinkel. Det gäller också rapporterna, som i något slags
            globaliseringsmotstånd siktar in sig inte minst på institutionerna
            som särskilt kritikvärdiga eller förhatliga. Det intrycket kan
            man få i debatten, vilket är mycket olyckligt.
          </seg>
        </u>
        <u xml:id="i-42d00445696bf473-33" prev="i-42d00445696bf473-32" who="i-GRX2GfDazmcwmcRyZSiKdA">
          <seg xml:id="i-KVUHR1yL3DgTBxEVMGHd51">
            Gemensamt kan dessa krafter komma att ingå en ohelig allians
            och underminera det väldigt viktiga multilaterala samarbete som
            vi traditionellt har stått upp för i Sverige.
          </seg>
        </u>
        <note type="speaker" xml:id="i-GcRQCYNCSeaEpKvZMuaePr">
          Anf. 6 LOTTA N HEDSTRÖM (mp):
        </note>
        <u xml:id="i-42d00445696bf473-34" next="i-42d00445696bf473-35" who="i-Q6T8pKy9pERdSQEuTcARyR">
          <seg xml:id="i-THLY8WQwCHLY19szRM99kv">
            Herr talman! Det är bra att vi kom in på den ideologiska diskussionen.
            De som kritiserar IMF och Världsbanken är i princip väldigt mycket
            för globalisering. Det är viktigt att förstå det. Men det är en
            globalisering på icke-nykolonialistiska premisser.
          </seg>
        </u>
        <u xml:id="i-42d00445696bf473-35" prev="i-42d00445696bf473-34" who="i-Q6T8pKy9pERdSQEuTcARyR" next="i-42d00445696bf473-36">
          <seg xml:id="i-NpXkjgWxFnFvEt1MvJs2vq">
            Det handlar om delaktighet. Alla dessa tre rapporter har det
            gemensamt att man vill mer lyfta fram strategier för delaktighet
            hos Världsbanken och IMF och dessutom för sociala konsekvensanalyser
            och miljöanalyser. Där är inte Världsbanken tillräckligt bra.
            Det är vad kritiken går ut på.
          </seg>
        </u>
        <u xml:id="i-42d00445696bf473-36" prev="i-42d00445696bf473-35" who="i-Q6T8pKy9pERdSQEuTcARyR" next="i-42d00445696bf473-37">
          <seg xml:id="i-X4vmik7iMqr7s1gg4Bds7y">
            Min roll som parlamentariker är att knuffa på dig och regeringen.
            Jag känner mig lite som pionjär i frågan. Det gör jag. Jag tror
            nog att det säkert blir bättre framöver. Det handlar om att vi
            vill att den svenska regeringen ska pusha på i våra regionala
            baltisk-nordiska råd för att få en politik som i grunden gör upp
            med nykolonialismen även på de ekonomiska områdena.
          </seg>
        </u>
        <u xml:id="i-42d00445696bf473-37" prev="i-42d00445696bf473-36" who="i-Q6T8pKy9pERdSQEuTcARyR" next="i-42d00445696bf473-38">
          <seg xml:id="i-YVQdjPLQ6kRo2fdLerRgaK">
            Vad gäller det du sade om de fossila bränslena har vi en klimatsituation
            att ta hand om. Det blir en fälla för de fattiga länderna att
            de tvingas kvar i kol-olja-gas-beroende i stället för att det
            blir ett kraftfullt stöd för förnybara strategier och en överföring
            av tekniker. Det är vad vi vill åt.
          </seg>
        </u>
        <u xml:id="i-42d00445696bf473-38" prev="i-42d00445696bf473-37" who="i-Q6T8pKy9pERdSQEuTcARyR">
          <seg xml:id="i-A8hGq39tpDpGPNbyiFicrS">
            Vad gäller kommunikationen med riksdagen håller någonting på
            att hända. Det är jag väldigt glad för, och det noteras väl. Mina
            små preciserade frågor om det är: Är regeringen beredd att redovisa
            just fördelningen mellan fossilt och förnybart i energifördelningen
            från Världsbanken? Är ni beredda att mer involvera oss parlamentariker
            och inte bara informera? Jag har massor att säga, helst utan mikrofoner
            och tidspress. Jag har massor av bra saker att tillföra för en
            god dialog i stället för en konfrontation. Är ni beredda att verka
            för att man ska offentliggöra Världsbankens protokoll?
          </seg>
        </u>
        <note type="speaker" xml:id="i-YHd7EVJAHbXeemPWvv84Zz">
          Anf. 7 Statsrådet GUNNAR LUND (s):
        </note>
        <pb facs="http://data.riksdagen.se/fil/E0D8371D-6BDA-467F-9B48-71F53077E6A8#page=8"/>
        <u xml:id="i-42d00445696bf473-39" next="i-42d00445696bf473-40" who="i-GRX2GfDazmcwmcRyZSiKdA">
          <seg xml:id="i-8nf2nvkPYBb9Af4vFaeMF4">
            Herr talman! Jag ser gärna att vi ägnar de frågorna mer uppmärksamhet
            här i riksdagen och i den allmänna debatten och vill gärna medverka
            till det. Jag är glad om vi kan göra gemensam sak för att se i
            grunden positivt på det nätverk av internationella institutioner
            som står till vårt förfogande för att i dagens värld kämpa för
            samarbetslösningar och spjärna emot när enskilda länder och regeringar
            hellre litar till den egna styrkan och inte till det multilaterala
            samarbetet. Jag tror att man då måste vara lite försiktig och
            inte göra dessa internationella institutioner till sin främsta
            måltavla för kritik. Det är alltför ofta fallet. Den här debatten
            är delvis ett symtom på detsamma.
          </seg>
        </u>
        <u xml:id="i-42d00445696bf473-40" prev="i-42d00445696bf473-39" who="i-GRX2GfDazmcwmcRyZSiKdA" next="i-42d00445696bf473-41">
          <seg xml:id="i-BM2xvSCJQ8NhFGS1oPz6f6">
            Jag tror också att man ska vara väldigt försiktig på en annan
            punkt. Det gäller att inte gå i den fällan att man ägnar sig åt
            vad som nog med rätta av en del u-länder kan uppfattas som just
            förmynderi och neokolonialistiska attityder. Man vill gå till
            rätta med saker och ting hos dem och förhindra att de utvecklas
            ekonomiskt med samma medel och på samma sätt som vi själva gör
            och har unnat oss att göra. Vi kan inte förmena dem något som
            vi har unnat oss själva. Det menar jag måste vara en viktig utgångspunkt.
          </seg>
        </u>
        <u xml:id="i-42d00445696bf473-41" prev="i-42d00445696bf473-40" who="i-GRX2GfDazmcwmcRyZSiKdA">
          <seg xml:id="i-8zBGF5o7bxvh7UHaskv8y">
            Sedan är det solklart att vi genomgående intar en klart granskande
            och kritisk hållning i institutionerna. Vi engagerar oss aktivt
            i det styrelsearbetet. Det tänker vi fortsätta att göra i framtiden.
          </seg>
        </u>
        <note xml:id="i-C1nwfzE7siiEFMni6kRzVx">
          Överläggningen var härmed avslutad.
        </note>
      </div>
      <div type="commentSection" xml:id="i-5APvg6ojKzMfkN2yUN6X7c">
        <note xml:id="i-PztwRrZakxbXWvRwaXAUpt">
          5 § Hänvisning av ärenden till utskott
        </note>
        <note xml:id="i-2es2hmVm5hiWZmM11JQ7DU">
          Föredrogs och hänvisades
        </note>
      </div>
      <div type="commentSection" xml:id="i-CSw7itxUro3eSiQX2AnjnP">
        <note xml:id="i-7EjT5RrfGeygc6yWnbKirv">
          6 § Bordläggning
        </note>
        <note xml:id="i-Pz31wJgVM6ecC1GbF6DEgd">
          Anmäldes och bordlades
        </note>
      </div>
      <div type="commentSection" xml:id="i-KuYA3bWNrqLjU8xjDTkw4G">
        <note xml:id="i-QDbZZX4UYfcUR7gW2vX2aA">
          7 § Anmälan om interpellationer
        </note>
        <pb facs="http://data.riksdagen.se/fil/E0D8371D-6BDA-467F-9B48-71F53077E6A8#page=9"/>
        <note xml:id="i-5jUs9nSHmNk6ea5vXRETDb">
          Anmäldes att följande interpellationer framställts
        </note>
        <note xml:id="i-85WNUKufNwg9QVy4565z7t">
          den 7 maj
        </note>
        <note xml:id="i-4Ghv3SkjXbhNvU8uufWr5F">
          Cecilia Magnusson
        </note>
        <note xml:id="i-NpCHk6qU8E8jwna8FMAzuF">
          Yvonne Andersson
        </note>
        <note xml:id="i-yHeWqeFJDoCzzT89fm7hK">
          Ragnwi Marcelind
        </note>
        <note xml:id="i-TF9vDDFvTvnHegCeMPMDK9">
          Mia Franzén
        </note>
        <note xml:id="i-EGhuDZcSS5Vp6bV8f2KLCG">
          Anita Brodén
        </note>
        <note xml:id="i-2AhY2LyWWF54hZeyzpRv9a">
          Lennart Beijer
        </note>
        <note xml:id="i-UNDhTSgZicdfsUdxKExtae">
          Interpellationerna redovisas i bilaga som fogats till riksdagens
          snabbprotokoll tisdagen den 18 maj.
        </note>
      </div>
      <div type="commentSection" xml:id="i-Bn2fcYNWA4dbJT1pUrK11R">
        <note xml:id="i-7ruJPLHWpmFYdP4etfbmLh">
          8 § Anmälan om frågor för skriftliga svar
        </note>
        <pb facs="http://data.riksdagen.se/fil/E0D8371D-6BDA-467F-9B48-71F53077E6A8#page=10"/>
        <note xml:id="i-4NMcytHCBjHu8WRLNokXZB">
          Anmäldes att följande frågor för skriftliga svar framställts
        </note>
        <note xml:id="i-SJrPbxqE8mQ7xsxNvXEfjt">
          den 7 maj
        </note>
        <note xml:id="i-4PpgfbyBAFMEPY2qkVUqVg">
          Carina Hägg
        </note>
        <note xml:id="i-LjHDiUFPtZPXD4uAayEA2U">
          Sven Bergström
        </note>
        <note xml:id="i-3DjE89XgoUZ9kZJDfcBd9X">
          Christer Winbäck
        </note>
        <note xml:id="i-AYug571nhVqLrkT9vB7Jzd">
          Allan Widman
        </note>
        <note xml:id="i-LYNKWcTYhJ6hp6X8qDtwMo">
          Tina Acketoft
        </note>
        <note xml:id="i-9Yjv9edUxVDFC2khct4fUT">
          Siw Wittgren-Ahl
        </note>
        <note xml:id="i-9acUdgzQFTkFEq1nynV9LN">
          Cecilia Wikström
        </note>
        <note xml:id="i-WhfTfLQyH29CfXGdVEzH3U">
          Cecilia Wikström
        </note>
        <note xml:id="i-UrZBdibEm6kia8cgQ12SPv">
          Alice Åström
        </note>
        <note xml:id="i-AVkEAHksXvqbXefZWHweUa">
          Alice Åström
        </note>
        <note xml:id="i-7A3Tyn1xt3T4MTn6PUMqCQ">
          Anne Marie Brodén
        </note>
        <note xml:id="i-KYRxYqyVdtN2fguHtBeCQV">
          Birgitta Ahlqvist
        </note>
        <note xml:id="i-9UqaJPXYLmPXaTeWK1r9CN">
          Louise Malmström
        </note>
        <note xml:id="i-9miqCTNm9qxvqgoG5fRRkB">
          Maria Larsson
        </note>
        <note xml:id="i-SsQJYCEq3AUePhtjomJLqQ">
          Maria Larsson
        </note>
        <note xml:id="i-Bcdk2uatGS9PwQ56ithKM9">
          Erling Wälivaara
        </note>
        <note xml:id="i-W6MYG4WriL8CM5iGhmqX5N">
          Kenneth Lantz
        </note>
        <note xml:id="i-XrUu1zsVAYVyrJ3QsKzxac">
          Owe Hellberg
        </note>
        <note xml:id="i-JWibGQF7WvkoTjWQw9yia7">
          den 10 maj
        </note>
        <pb facs="http://data.riksdagen.se/fil/E0D8371D-6BDA-467F-9B48-71F53077E6A8#page=11"/>
        <note xml:id="i-79G2h8qBM6TriYtcBqokiY">
          Torsten Lindström
        </note>
        <note xml:id="i-QxPA3RmGPgXCbedHPdknVZ">
          Veronica Palm
        </note>
        <note xml:id="i-QJ3M9fZi6UjydYcbnuVN4u">
          Ronny Olander
        </note>
        <note xml:id="i-2op7m3dXgfDAaJmMzAudxa">
          Lars-Ivar Ericson
        </note>
        <note xml:id="i-LaA1JpTs3KzAoZdih5L5k5">
          Lennart Fremling
        </note>
        <note xml:id="i-2vNY9mMmaput2yhXfN2UV4">
          Frågorna 2003/04:11631180 redovisas i bilaga som fogats till
          riksdagens snabbprotokoll tisdagen den 11 maj.
        </note>
        <note xml:id="i-D7Ks2Gyu3WpSFBGkodZk1z">
          Frågorna 2003/04:11811185 redovisas i bilaga som fogats till
          riksdagens snabbprotokoll tisdagen den 18 maj.
        </note>
      </div>
      <div type="commentSection" xml:id="i-43DuKHU9QrTt2YvG2Q6Wgj">
        <note xml:id="i-DijZZsxtXYEw21qmnaJ3qE">
          9 § Kammaren åtskildes kl. 12.27.
        </note>
        <note xml:id="i-L6vsrT9sDBv1nFWfnxS5Zn">
          Förhandlingarna leddes av förste vice talmannen.
        </note>
        <note xml:id="i-Q8jEK12AYQHarNdxHbz59g">
          /Monica Gustafson
        </note>
      </div>
    </body>
  </text>
</TEI>
