<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--107</head>
          <docDate when="2003-05-03">2003-05-03</docDate>
        </div>
      </front>
      <body>
        <div>
          <note n="4a37099c">
            ﻿
          </note>
          <note n="7f19e79a">
            Riksdagens protokoll
          </note>
          <note n="311bdfc8">
            2003/04:107
          </note>
          <note type="date" n="5b2a388e">
            Måndagen den 3 maj
          </note>
          <note n="34431c74">
            Kl. 12:00 - 12:14
          </note>
          <note n="07cffaed">
            1 § Justering av protokoll
          </note>
          <note n="f6cb720c">
            Justerades protokollen för den 26 och 27 april.
          </note>
          <note n="d39b44ed">
            2 § Avsägelse
          </note>
          <note n="83ebe30e">
            Förste vice talmannen meddelade att Tommy Ternemar (s) avsagt
            sig uppdraget som ledamot i kulturutskottet.
          </note>
          <note n="23316edb">
            Kammaren biföll denna avsägelse.
          </note>
          <note n="1243f387">
            3 § Anmälan om kompletteringsval till kulturutskottet och skatteutskottet
          </note>
          <note n="cbc96bf3">
            Förste vice talmannen meddelade
          </note>
          <note n="505a3a1d">
            Förste vice talmannen förklarade valda till
          </note>
          <note n="cf889916">
            ledamot i kulturutskottet
          </note>
          <note n="a7dbd91f">
            suppleant i kulturutskottet
          </note>
          <note n="4aec648e">
            Förste vice talmannen förklarade vald under tiden den 3 maj31
            maj till
          </note>
          <note n="149841df">
            suppleant i skatteutskottet
          </note>
          <note n="bc6657a5">
            4 § Anmälan om fördröjt svar på interpellation
          </note>
          <note n="1860a367">
            Till riksdagen hade inkommit följande skrivelse:
          </note>
          <note n="bc953829">
            Interpellation 2003/04:432
          </note>
          <note n="9f862dee">
            Interpellation 2003/04:432 av Gustav Fridolin (mp) om USA:s stöd
            till Israel
          </note>
          <note n="5bfc2e73">
            Interpellationen kommer att besvaras fredagen den 14 maj 2004.
          </note>
          <note n="bd86c8c4">
            Skälet till dröjsmålet är resor.
          </note>
          <note n="760ceefc">
            Laila Freivalds
          </note>
          <note n="df4a239d">
            5 § Svar på interpellation 2003/04:434 om ROT-avdrag och genus-
            och jämställdhetsperspektiv
          </note>
          <note type="speaker" n="c0e102df">
            Anf. 1 Finansminister BOSSE RINGHOLM (s):
          </note>
          <u who="bosse_ringholm_finansminister_w" xml:id="i-8c46ed473b01ea01-0" n="573d5326">
            <seg n="f756bcf8">
              Herr talman! Marietta de Pourbaix-Lundin har frågat statsrådet
              Mona Sahlin vilka åtgärder hon avser att vidta för att uppfylla
              att riksdagens tillkännagivande om genus- och jämställdhetsperspektiv
              ska gälla i samband med de nu föreslagna ROT-avdragen. Hon har
              också frågat Mona Sahlin när hon avser att vidta de åtgärder på
              jämställdhets- och genusområdena i fråga om analys, uppföljning
              och utvärdering som riksdagen har beslutat om.
            </seg>
            <seg n="d7b41d5e">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="cef05e26">
              Riksdagen har påtalat att om skattelättnader av ROT-avdragsliknande
              karaktär införs igen så är det viktigt att dessa analyseras, följs
              upp och utvärderas även ur relevanta genus- och jämställdhetsperspektiv.
            </seg>
            <seg n="87469cc3">
              Ett arbete pågår för närvarande i Finansdepartementet för att
              en proposition om ROT-avdrag ska kunna läggas fram till riksdagen
              så snart som möjligt. I detta arbete beaktas även att den typ
              av analys som nu efterfrågas ska göras. Jag avser därför att återkomma
              i frågan i samband med att regeringen överlämnar propositionen
              till riksdagen.
            </seg>
          </u>
          <note type="speaker" n="d24aebb5">
            Anf. 2 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-fc99bed66c7f0c1c-0" n="aefa2930" next="i-1be14739dbbe39f9-0">
            <seg n="39282f68">
              Herr talman! Jag får tacka för svaret på min interpellation,
              vilket visar hur lätt regeringen tar på riksdagens beslut.
            </seg>
            <seg n="6a28b386">
              Om den socialdemokratiska regeringen och Bosse Ringholm anser
              att det är viktigt att förslaget om ROT-avdrag också omfattar
              ett genus- och jämställdhetsperspektiv, och om den socialdemokratiska
              regeringen och Bosse Ringholm anser att regeringen ska följa riksdagens
              beslut även när dessa inte passar regeringen varför, herr talman,
              finns det i vårpropositionen, trots att det på åtskilliga ställen
              står om ROT-avdraget, inte ett enda ord om riksdagens tillkännagivande
              från våren 2002?
            </seg>
            <seg n="934fb6b9">
              Jag ska nu citera detta i dess helhet. Det är skatteutskottets
              tillkännagivande:
            </seg>
            <seg n="b1186f2f">
              Riksdagen tillkännager för regeringen som sin mening vad utskottet
              har anfört om vikten av att analys-, uppföljnings- och utvärderingsåtgärder
              vidtas, och att dessa åtgärder även omfattar relevanta genus-
              och jämställdhetsperspektiv, i samband med eventuella skattelättnader
              av ROT-avdragsliknande karaktär i en ny eventuell lågkonjunktur.
            </seg>
          </u>
          <note n="e3ad273a">
            Detta blev också riksdagens beslut.
          </note>
          <u who="marietta_de_pourbaix-lundin_484d59" xml:id="i-1be14739dbbe39f9-0" n="aefa2930" prev="i-fc99bed66c7f0c1c-0">
            <seg n="53b317d1">
              ROT-avdraget som alltså handlar om reparation, renovering och
              om- och tillbyggnad kommer nu ännu en gång, och kommer ännu en
              gång att bara omfatta en mansdominerad bransch. Förslaget gäller
              dessutom redan från den 15 april i år. Det är alltså uppenbart
              att regeringen tänker strunta i riksdagens beslut.
            </seg>
            <seg n="df18f0c3">
              Varför, herr talman, nämnde Bosse Ringholm annars inte med ett
              enda ord att ROT-avdraget skulle analyseras ur ett genus- och
              jämställdhetsperspektiv när han för snart två veckor sedan hade
              en interpellationsdebatt här i riksdagen om ROT-avdraget och hushållsnära
              tjänster? Den debatten kanske hade fått en helt annan utgång om
              Bosse Ringholm hade tagit upp detta, men inte ett enda ord om
              detta nämndes.
            </seg>
            <seg n="1b41107e">
              Nu ska en analys göras, fast bidraget ska gälla redan från den
              15 april. Det framstår för mig som att slänga in jästen efter
              degen. Eller är det så att regeringens ROT-avdrag också kommer
              att omfatta hushållsnära tjänster men att regeringen har velat
              suga på denna goda karamell och komma med denna sensationella
              nyhet vid ett senare tillfälle? Det skulle jag vilja veta.
            </seg>
          </u>
          <note type="speaker" n="940a20ad">
            Anf. 3 Finansminister BOSSE RINGHOLM (s):
          </note>
          <u who="bosse_ringholm_finansminister_w" xml:id="i-8c46ed473b01ea01-1" n="573d5326">
            <seg n="611f029b">
              Herr talman! Innan Marietta de Pourbaix-Lundin hetsar upp sig
              för mycket finns det kanske skäl att erinra om vad riksdagen har
              sagt när det gäller ROT-avdrag. I samband med en tidigare behandling
              av ROT-avdrag sade Riksdagens revisorer det anges också i det
              betänkande som citerades här följande:
            </seg>
            <seg n="32fd51b8">
              Sammanfattningsvis tyder resultatet av denna granskning, enligt
              revisorernas uppfattning, på att ROT-avdraget fungerat tämligen
              väl, även om det är svårt att med någon säkerhet avgöra hur stor
              effekt avdraget har haft på sysselsättningen i byggbranschen.
            </seg>
            <seg n="2ef91345">
              Skälet till att regeringen nu föreslår ROT-avdrag i byggbranschen
              är att arbetslösheten inom denna bransch är 13 %. Det är alltså
              nästan tre gånger vanligare med arbetslöshet i byggbranschen än
              i andra branscher i Sverige, och det är skälet till att regeringen
              föreslår ett kort ROT-avdrag på ungefär fem kvartal.
            </seg>
            <seg n="cdcdec90">
              Det är viktigt att det är kort. Om man föreslår det för en längre
              period för ett stort antal år eller till och med som en permanent
              institution får det helt andra och mycket snedvridande effekter.
              Därför ska det vara en kort insats för att bekämpa en högre arbetslöshet.
            </seg>
            <seg n="3a3477c0">
              I andra branscher som har diskuterats, vare sig det gäller hushållstjänster
              eller annat, finns inte motsvarande höga arbetslöshet. Det är
              den enkla sanningen som Marietta de Pourbaix-Lundin inte nämner
              här.
            </seg>
            <seg n="44043bd9">
              Till sist vill jag säga att det riksdagen har sagt jag vill också
              gärna citera detta, eftersom interpellanten inte använder sig
              av hela citatet är följande:
            </seg>
            <seg n="0ff0d384">
              Om en åtgärd liknande ROT-avdraget blir aktuell igen t.ex. med
              hänsyn till konjunkturläget bör en sådan åtgärd analyseras noggrant
              innan den införs och följas upp medan den är i kraft samt utvärderas
              inom rimlig tid.
            </seg>
            <seg n="3d629456">
              Detta är precis vad regeringen har gjort. Regeringen har gjort
              en analys och kommit fram till att vi har en hög arbetslöshet,
              alltför hög, framför allt bland byggnadsarbetare. Därför vill
              regeringen dra slutsatsen att nu sätta in ROT-avdrag på kort sikt
              för att möta det här problemet. Och vi ska självfallet inte bara
              följa upp det utan också utvärdera vad som sker i fortsättningen.
            </seg>
            <seg n="aa4bb91c">
              Om interpellanten hade hållit sig till dessa enkla fakta tror
              jag att det hade varit mycket enklare.
            </seg>
          </u>
          <note type="speaker" n="c398a281">
            Anf. 4 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-fc99bed66c7f0c1c-1" n="aefa2930" next="i-1be14739dbbe39f9-1">
            <seg n="69d47712">
              Herr talman! Ja, där ser man hur man kan läsa samma tillkännagivande
              på många olika sätt.
            </seg>
            <seg n="925f41fe">
              Det går dock inte att bortse från att det i tillkännagivandet
              står att man ska göra en analys ur ett genus- och jämställdhetsperspektiv,
              och den analysen ska väl göras innan man inför ett bidrag, det
              vill säga ROT-avdraget. Nu står det i vårpropositionen att ROT-avdraget,
              som bara gäller byggbranschen, gäller redan från den 15 april.
              Jag har inte sett någonting skrivet någonstans om någon analys
              som regeringen vidtagit för att komma fram till att man helt kan
              bortse från riksdagens beställning att titta på detta ur ett genus-
              och jämställdhetsperspektiv. Det står inte ett enda ord i vårpropositionen.
              Finansministern nämnde inte ett enda ord i interpellationsdebatten
              för knappt 14 dagar sedan om detta. Han bara kör linjen: ROT-avdrag
              gäller en mansdominerad bransch.
            </seg>
            <seg n="42a26c60">
              Herr talman! Min interpellation var egentligen inte ställd till
              finansministern, för jag förstod att vi skulle hamna i den här
              debatten på den här nivån. Min interpellation var faktiskt ställd
              till jämställdhetsminister Mona Sahlin. Där tror jag kanske att
              vi hade fått en helt annan debatt än den vi har i dag.
            </seg>
            <seg n="74e08267">
              Jag kan bara påminna om vad Mona Sahlin sade till mig 1999 när
              vi hade en debatt om hushållsnära tjänster:
            </seg>
            <seg n="b57eaaf8">
              Debatten kring dessa frågor har en tendens att fastna i gamla
              värderingar och gamla föreställningar om ett pigsamhälle långt
              tillbaka i historien. Det är dags att lyfta debatten och diskutera
              vilka ändringar som är lämpliga för att höja statusen på arbete
              med tjänster riktade till hushållen och för att stimulera till
              ökat företagande och ökad sysselsättning inom denna sektor.
            </seg>
          </u>
          <note n="e8c97a75">
            Så framsynt var Mona Sahlin redan 1999.
          </note>
          <u who="marietta_de_pourbaix-lundin_484d59" xml:id="i-1be14739dbbe39f9-1" n="aefa2930" prev="i-fc99bed66c7f0c1c-1">
            <seg n="242f6682">
              Det känns inte särskilt meningsfullt att fortsätta den här debatten
              med Bosse Ringholm, för jag förstår att han tycker att han debatterade
              det här för 14 dagar sedan och inte har mycket mer att tillägga.
            </seg>
            <seg n="f26cafae">
              Men, herr talman, jag kan bara konstatera att regeringen inte
              följer riksdagens beslut. Om man hade gjort det hade man redan
              gjort den här analysen. Då hade man skrivit redan i vårpropositionen
              att vi har gjort en analys och därför gör vi den här bedömningen.
              Men det har man inte. I interpellationssvaret står det i klartext
              att det är nu man ska börja analysera effekten av ROT-avdraget,
              fast det redan gäller från den 15 april.
            </seg>
            <seg n="b3b4d8d0">
              Jag tycker att det är häpnadsväckande hur man nonchalerar riksdagen.
            </seg>
          </u>
          <note type="speaker" n="6568815b">
            Anf. 5 Finansminister BOSSE RINGHOLM (s):
          </note>
          <u who="bosse_ringholm_finansminister_w" xml:id="i-8c46ed473b01ea01-2" n="573d5326">
            <seg n="cc19f294">
              Herr talman! Regeringen har gjort en analys, och den har landat
              i att den högsta arbetslösheten i dag finns just i byggbranschen.
              Därför vill regeringen sätta in ett antal åtgärder för att häva
              och motverka den arbetslösheten. Det tycks Marietta de Pourbaix-Lundin
              helt bortse från.
            </seg>
            <seg n="e3e8c9c9">
              Vi har sedan lång tid tillbaka haft en situation där männens
              arbetslöshet har varit något högre än kvinnornas i Sverige. Men
              vi har naturligtvis gjort insatser både för att motverka arbetslöshet
              bland män och bland kvinnor. Vi kommer att göra det i fortsättningen
              också.
            </seg>
            <seg n="28b75eab">
              I vårpropositionen finns exempelvis förslag om att se till att
              vi får 6 000 nya förskollärare och barnskötare i förskolan. Det
              är ju en grupp som till mycket stor del består just av kvinnor.
              Det finns faktiskt förslag för att ge jobb både till män och kvinnor.
              En regering gör ständigt den här typen av jämställdhetsbedömningar
              och sysselsättningspolitiska bedömningar.
            </seg>
            <seg n="861cf5b0">
              Men jag vet att Marietta de Pourbaix-Lundin inte har så stort
              intresse av att bekämpa arbetslösheten. Därför undviker hon helt
              den frågeställningen.
            </seg>
          </u>
          <note type="speaker" n="887642f0">
            Anf. 6 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-6df8194d925f47a8-0" n="aefa2930">
            <seg n="420fddc9">
              Herr talman! Det där sista var väl inte med sanningen överensstämmande.
              Moderaterna vill att alla som kan ska jobba. Det framkommer också
              av vår motion som vi väcker med anledning av vårpropositionen.
            </seg>
            <seg n="e5cd2863">
              Men det är inte det jag står här och debatterar. Jag debatterar
              någonting annat. Det är att regeringen inte följer riksdagens
              beslut. Och det är ganska intressant att höra vad finansministern
              säger, för nu hävdar han att regeringen har gjort den här analysen.
            </seg>
            <seg n="98a96ebf">
              Då är min fråga igen: Om ni har gjort analysen, varför nämner
              ni den inte i vårpropositionen, och varför står det i svaret att
              den ska göras? Nu får finansministern ändå bestämma sig. Är den
              gjord eller är den inte gjord?
            </seg>
            <seg n="e7167df4">
              Nej, regeringen har bortsett helt och hållet från riksdagens
              beställning och har inte sett på detta ur ett vidare perspektiv.
              Man har tittat väldigt snävt på sysselsättningen. Men riksdagens
              tillkännagivande handlade om att man också måste ha ett genus-
              och jämställdhetsperspektiv. Och det har faktiskt regeringen bortsett
              från. Det kan jag klart konstatera.
            </seg>
            <seg n="1c4a7fe8">
              Finansministerns diffusa uttalande när han säger att det är gjort
              och att det ska göras tyder på att man faktiskt i efterhand har
              kommit på att det här tillkännagivandet fanns. Det var inte något
              man tänkte på när man skrev vårpropositionen.
            </seg>
          </u>
          <note type="speaker" n="8cc82658">
            Anf. 7 Finansminister BOSSE RINGHOLM (s):
          </note>
          <u who="bosse_ringholm_finansminister_w" xml:id="i-6c494cdee331c086-0" n="573d5326" next="i-b8492a2943280f89-0">
            <seg n="3124bfe2">
              Herr talman! Moderaternas intresse för de arbetslösa brukar manifestera
              sig i att Moderaterna föreslår sänkta ersättningar för de arbetslösa.
              Det är väl det enda intresse som Moderaterna har av de arbetslösa,
              att de ska få bidra lite mer.
            </seg>
            <seg n="ce864d2c">
              Sedan är det så, Marietta de Pourbaix-Lundin, att man faktiskt
              kan göra två saker samtidigt. Man kan både göra en analys, vilket
              vi har gjort, av hur arbetsmarknadssituationen ser ut utifrån
              jämställdhetssynpunkt och annat och, som jag sade förut, dra slutsatser
              som leder till att vi gör insatser för att skapa jobb både för
              män och för kvinnor.
            </seg>
            <seg n="6ab0e3aa">
              Sedan kan man ändå återkomma till samma fråga när man lägger
              fram ett mer preciserat förslag som regeringen avser att återkomma
              med, som det också står i interpellationssvaret, på det här speciella
              området.
            </seg>
          </u>
          <note n="7979d5e4">
            Överläggningen var härmed avslutad.
          </note>
          <note n="445cc71d">
            6 § Hänvisning av ärende till utskott
          </note>
          <note n="ed831576">
            Föredrogs och hänvisades
          </note>
          <note n="ea0f55c1">
            7 § Bordläggning
          </note>
          <note n="7fe8bcad">
            Anmäldes och bordlades
          </note>
          <note n="1b7b185d">
            8 § Anmälan om interpellationer
          </note>
          <note n="717ce9d4">
            Anmäldes att följande interpellationer framställts
          </note>
          <note n="e33b122f">
            den 3 maj
          </note>
          <note n="b941bd9d">
            Annika Qarlsson
          </note>
          <note n="e1405888">
            Kalle Larsson
          </note>
          <note n="b941bd9d">
            Annika Qarlsson
          </note>
          <note n="235a28ee">
            Interpellationerna redovisas i bilaga som fogats till riksdagens
            snabbprotokoll tisdagen den 11 maj.
          </note>
          <note n="4f11fe77">
            9 § Anmälan om frågor för skriftliga svar
          </note>
          <note n="182f008b">
            Anmäldes att följande frågor för skriftliga svar framställts
          </note>
          <note n="e33b122f">
            den 3 maj
          </note>
          <note n="f94d0ed1">
            Erling Wälivaara
          </note>
          <u who="bosse_ringholm_finansminister_w" xml:id="i-b8492a2943280f89-0" n="573d5326" prev="i-6c494cdee331c086-0">
            <seg n="69d202ff">
              Torsten Lindström
            </seg>
          </u>
          <note n="4f1cbee3">
            Liselott Hagberg
          </note>
          <note n="b941bd9d">
            Annika Qarlsson
          </note>
          <note n="c280537e">
            Frågorna redovisas i bilaga som fogats till riksdagens snabbprotokoll
            tisdagen den 11 maj.
          </note>
          <note n="65dbf2c0">
            10 § Kammaren åtskildes kl. 12.14.
          </note>
          <note n="fa5151cd">
            Förhandlingarna leddes av förste vice talmannen.
          </note>
          <note n="11607575">
            /Monica Gustafson
          </note>
        </div>
      </body>
    </text>
  </TEI>
</teiCorpus>
