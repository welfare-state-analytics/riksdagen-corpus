<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200304</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200304</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--12</head>
          <docDate when="2003-10-14">2003-10-14</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2003/04:12
          </note>
          <note>
            Tisdagen den 14 oktober
          </note>
          <note>
            Kl. 14:00 - 15:48
          </note>
          <note>
            1 § Justering av protokoll
          </note>
          <note>
            Justerades protokollen för den 2, 3 och 6 oktober.
          </note>
          <note>
            2 § Avsägelser
          </note>
          <note>
            Talmannen meddelade att Gudrun Schyman (v) avsagt sig uppdraget
            som suppleant i bostadsutskottet.
          </note>
          <note>
            Kammaren biföll denna avsägelse.
          </note>
          <note>
            Talmannen meddelade att Bo Lundgren (m) avsagt sig uppdragen
            som ledamot i Utrikesnämnden och som ledamot i riksdagens krigsdelegation
            från och med den 26 oktober.
          </note>
          <note>
            Kammaren biföll dessa avsägelser.
          </note>
          <note>
            3 § Anmälan om kompletteringsval till finansutskottet och utrikesutskottet
          </note>
          <note>
            Talmannen meddelade att Centerpartiets riksdagsgrupp anmält Staffan
            Danielsson som suppleant i finansutskottet och utrikesutskottet
            under Lena Eks föräldraledighet.
          </note>
          <note>
            Talmannen förklarade vald under tiden den 14 oktober8 november
            till
          </note>
          <note>
            suppleant i finansutskottet
          </note>
          <note>
            suppleant i utrikesutskottet
          </note>
          <note>
            4 § Anmälan om förändringar i regeringens sammansättning
          </note>
          <note>
            Från statsminister Göran Persson hade följande skrivelse inkommit:
          </note>
          <note>
            Förändringar i regeringens sammansättning
          </note>
          <u>
            <seg>
              Jag har i dag fattat följande beslut angående regeringens sammansättning.
            </seg>
          </u>
          <note>
            Margareta Winberg har entledigats från uppdragen att vara ställföreträdande
            statsminister och statsråd fr.o.m. den 31 oktober 2003.
          </note>
          <note>
            Jan O Karlsson har entledigats som statsråd och chef för Utrikesdepartementet
            fr.o.m. den 10 oktober 2003.
          </note>
          <note>
            Laila Freivalds har förordnats som statsråd och chef för Utrikesdepartementet
            fr.o.m. den 10 oktober 2003.
          </note>
          <note>
            Barbro Holmberg och Carin Jämtin har förordnats som statsråd
            fr.o.m. den 10 oktober 2003.
          </note>
          <note>
            Göran Persson
          </note>
          <note>
            Skrivelsen lades till handlingarna.
          </note>
          <note>
            5 § Ledigheter
          </note>
          <note>
            Talmannen meddelade att Åsa Domeij (mp) ansökt om föräldraledighet
            under tiden den 27 oktober 200314 mars 2004.
          </note>
          <note>
            Kammaren biföll denna ansökan.
          </note>
          <note>
            Talmannen anmälde att Gunnar Goude (mp) skulle tjänstgöra som
            ersättare för Åsa Domeij.
          </note>
          <note>
            Talmannen meddelade att Kent Härstedt (s) ansökt om föräldraledighet
            under tiden den 28 oktober18 december.
          </note>
          <note>
            Kammaren biföll denna ansökan.
          </note>
          <note>
            Talmannen anmälde att Ingrid Olsson (s) skulle tjänstgöra som
            ersättare för Kent Härstedt.
          </note>
          <note>
            6 § Meddelande om debatt om förslaget till konstitutionellt fördrag
            för EU
          </note>
          <note>
            Talmannen meddelade att debatt om förslaget till konstitutionellt
            fördrag för EU skulle äga rum onsdagen den 15 oktober kl. 14.00.
          </note>
          <note>
            7 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellationerna 2003/04:13 och 11
          </note>
          <note>
            Interpellation 2003/04:13 av Torsten Lindström (kd) om Tullverkets
            nedskärningar i Västerås och interpellation 2003/04:11 av Ulf
            Sjösten (m) om Tullverket som en del av rättsväsendet
          </note>
          <note>
            Interpellationerna kommer att besvaras den 21 oktober 2003.
          </note>
          <u>
            <seg>
              Skälet till dröjsmålet är tjänsteresa.
            </seg>
          </u>
          <u>
            <seg>
              Bosse Ringholm
            </seg>
          </u>
          <note>
            Interpellation 2003/04:12
          </note>
          <note>
            Interpellation 2003/04:12 av Roger Tiefensee om valutaspekulation
          </note>
          <note>
            Interpellationen kommer att besvaras tisdagen den 21 oktober
            2003.
          </note>
          <u>
            <seg>
              Skälet till dröjsmålet är andra åtaganden.
            </seg>
          </u>
          <note>
            Göran Haag
          </note>
          <note>
            Interpellation 2003/04:14
          </note>
          <note>
            Interpellation 2003/04:14 av Lars Leijonborg om gymnasiepolitiken
            efter Västeråsmodellens avbrytande
          </note>
          <note>
            Interpellationen kommer att besvaras tisdagen den 28 oktober
            2003.
          </note>
          <u>
            <seg>
              Skälet till dröjsmålet är plenifria dagar och tjänsteresor.
            </seg>
          </u>
          <u>
            <seg>
              Thomas Östros
            </seg>
          </u>
          <note>
            Interpellation 2003/04:15
          </note>
          <note>
            Interpellation 2003/04:15 av Henrik von Sydow (m) om regelbördan
            för företag
          </note>
          <note>
            Interpellationen kommer att besvaras den 21 oktober 2003.
          </note>
          <u>
            <seg>
              Skälet till dröjsmålet är deltagande i ett sedan länge planerat
              seminarium med Näringsdepartementets personal.
            </seg>
          </u>
          <note>
            Dag Ekman
          </note>
          <note>
            Interpellation 2003/04:20
          </note>
          <note>
            Interpellation 2003/04:20 av Gunnar Nordmark om nedläggningar
            av CSN-kontor
          </note>
          <note>
            Interpellationen kommer att besvaras tisdagen den 28 oktober
            2003.
          </note>
          <u>
            <seg>
              Skälet till dröjsmålet är tjänsteresor.
            </seg>
          </u>
          <u>
            <seg>
              Thomas Östros
            </seg>
          </u>
          <note>
            8 § Svar på interpellation 2003/04:7 om attityder till homosexuella
          </note>
          <note type="speaker">
            Anf. 1 Statsrådet MONA SAHLIN (s):
          </note>
          <u>
            <seg>
              Herr talman! Tobias Billström har frågat statsministern vilka
              åtgärder han avser att vidta för att säkerställa att regeringens
              representanter i fortsättningen inte uttrycker sig diskriminerande,
              nedsättande eller kränkande. Interpellationen har överlämnats
              till mig.
            </seg>
          </u>
          <u>
            <seg>
              Frågan är ställd mot bakgrund av ett påstått uttalande av dåvarande
              statsrådet Jan O Karlsson i samband med ett seminarium. Jag har
              inte för avsikt att recensera de uttalanden han må ha gjort utan
              besvarar frågan generellt.
            </seg>
          </u>
          <u>
            <seg>
              Handlingar, uppfattningar och värderingar som står i strid med
              principen om alla människors lika värde utgör ytterst en utmaning
              mot hela den värdegrund som bär upp demokratin. Det är därför
              viktigt att slå vakt om principen om alla människors lika värde.
              Ett arbete i linje med den grundsynen är sedan tidigare mycket
              högt prioriterat och genomsyrar regeringens politik.
            </seg>
          </u>
          <u>
            <seg>
              Här kan nämnas regeringens handlingsplan mot rasism, främlingsfientlighet,
              homofobi och diskriminering (skr. 2000/01:59) som följdes av regeringens
              handlingsplan för mänskliga rättigheter (skr. 2001/02:83). I den
              svenska lagstiftningen finns det vidare åtskilliga regler till
              skydd mot rasistiska, främlingsfientliga och homofobiska yttringar
              liksom mot diskriminering. På regeringens initiativ har det straffrättsliga
              skyddet när det gäller hets mot bland annat homosexuella förstärkts,
              och en ny civilrättslig diskrimineringslagstiftning har antagits
              och också trätt i kraft. Genom den lagen förbjuds diskriminering
              på en rad områden, som bedrivande av näringsverksamhet, yrkesutövning
              och tillgång till varor, tjänster och bostäder. Arbetet pågår
              förstås för att ytterligare förstärka skyddet mot diskriminering.
            </seg>
          </u>
          <u>
            <seg>
              Men detta är inte tillräckligt. Arbetet med att motverka handlingar
              eller uttryck som kan vara diskriminerande, nedsättande eller
              kränkande måste föras ständigt inom olika delar av samhället och
              på alla nivåer; detta gäller givetvis också inom politiken.
            </seg>
          </u>
          <u>
            <seg>
              Regeringens representanter, politiska partier och folkvalda måste
              offentligt ta ställning varhelst och närhelst människor kränks
              eller förnekas grundläggande mänskliga rättigheter. Lika viktigt
              är att de folkvalda och de politiska partierna har ett genomtänkt
              förhållningssätt till de här frågorna och undviker sådant som
              kan uppfattas som diskriminerande, nedsättande eller kränkande.
            </seg>
          </u>
          <u>
            <seg>
              Vi har dock långt kvar dit. För att komma till rätta med detta
              måste vi våga ifrågasätta djupt rotade föreställningar både hos
              oss själva ibland och inom våra respektive organisationer. Detta
              gäller givetvis också inom regeringen. Ett stort ansvar vilar
              på mig som ansvarig för frågor om demokrati och mänskliga rättigheter,
              och det ansvaret kommer jag, även i fortsättningen, att ta.
            </seg>
          </u>
          <note type="speaker">
            Anf. 2 TOBIAS BILLSTRÖM (m):
          </note>
          <u>
            <seg>
              Herr talman! Jag ska be att få tacka ministern för svaret. Den
              här interpellationen ställdes ursprungligen till statsminister
              Göran Persson, eftersom han är ansvarig dels för vilka personer
              som blir statsråd i de regeringar som han väljer att bilda, dels
              för vad dessa hittar på i sina respektive uppdrag.
            </seg>
          </u>
          <u>
            <seg>
              Nu står Mona Sahlin i stället här i kammaren. Det kan fler med
              mig tycka är lite märkligt med tanke på att det just är det enskilda
              statsrådet Jan O Karlssons handlingar och ord som är grunden för
              den här interpellationen. Eftersom statsministern är ensam ansvarig
              inför riksdagen för den regering han velat sätta samman är det
              lite märkligt att han bollar över frågorna till statsrådet Sahlin.
              Det tycker jag tyder på ett ointresse från hans sida i den här
              frågan.
            </seg>
          </u>
          <u>
            <seg>
              Jan O Karlssons nedsättande kommentarer på Sidas seminarium om
              regeringens utvecklingsproposition upprörde många människor i
              vårt land, inte bara de som kände sig kränkta över statsrådets
              nonchalans inför de frågor som riktades på seminariet, utan också
              de som förfärades av Jan O Karlssons brist på förståelse för kritiken.
              Det allra mest anmärkningsvärda är inte det numera före detta
              statsrådet Karlssons uttalande i sig, hans användande av ordet
              bögfrågor eller hans vägran att be om ursäkt under hans period
              som statsråd blev svenska folket tyvärr rätt vant vid det beteendet
              i ett flertal politiska frågor. Det allvarliga var och är att
              Jan O Karlsson ingick i en regering som i många sammanhang pratar
              vitt och brett och högt om allt man gör för att motverka diskriminering.
              Mona Sahlin nämnde till exempel i sitt svar en mängd saker som
              regeringen har gjort eller avser att göra. Visst är listan både
              lång och omfattande, men frågan är med vilken trovärdighet regeringen
              kan bedriva sitt arbete om inte ord och handling hänger ihop.
            </seg>
          </u>
          <u>
            <seg>
              Herr talman! Jag vill naturligtvis inte hyckla i kammaren. Jag
              och Moderaterna ogillar i stora stycken den politik som regeringen
              bedriver på diskrimineringsområdet. Vi tycker inte att lösningen
              på problemen är stora kollektivistiska penseldrag, generella åtgärder
              och en politik som alltid strävar efter att dela in människor
              i olika grupper snarare än att lösa problemen med utgångspunkt
              från individer. Vi vill se en annan politik, och det kämpar vi
              för här i kammaren och utanför så fort vi kommer åt.
            </seg>
          </u>
          <u>
            <seg>
              Men för att vi föreslår en alternativ inriktning på politiken
              är det inte rimligt att lyssna stillatigande när företrädare för
              regeringen inte lever som de lär. Tvärtom! Det ställs helt enkelt
              väsentligt högre krav på den som gör anspråk på ledartröjan i
              dessa frågor. Tycker Mona Sahlin att statsministerns och regeringens
              hantering av Jan O Karlssons uttalande har skapat ett högre förtroende
              än tidigare? Vad tycker egentligen Mona Sahlin att Jan O Karlssons
              kommentarer sade om hans människosyn? Varför bad ingen från regeringen
              om ursäkt till alla dem som är homosexuella eller på annat sätt
              kunde ha uppfattat sig som kränkta av uttalandet? Jag själv som
              kallar mig för bisexuell tycker inte att det var särskilt trevligt
              att höra uttalandet från Jan O Karlsson. Att han nu fick gå kan
              visserligen ses som ett resultat av hans uttalande, men känner
              inte regeringen att det vore på sin plats att visa respekt inför
              de personer som upplever sig som diskriminerade när något sådant
              inträffar i Sverige?
            </seg>
          </u>
          <note type="speaker">
            Anf. 3 Statsrådet MONA SAHLIN (s):
          </note>
          <u>
            <seg>
              Herr talman! Tobias Billström försöker att få det till att det
              skulle vara ett ointresse hos statsministern för dessa frågor
              därför att jag står här i dag. Det är inte fallet, och det tror
              jag att Tobias Billström är väl medveten om själv. Jag är det
              statsråd i regeringen som är ansvarigt för allt arbete som handlar
              om kamp mot diskriminering. Därför är det ganska naturligt att
              jag också svarar på frågan i dag.
            </seg>
          </u>
          <u>
            <seg>
              Det är inte heller sant som Tobias Billström sade att regeringen
              bara pratar vitt och brett, ofta och gärna. I de här frågorna,
              liksom i många andra frågor, har regeringen agerat mycket. Sverige
              är det land tillsammans med Nederländerna som gör mest i världen
              för homosexuellas rättigheter enligt den undersökning som de homosexuellas
              världsorganisation har gjort. Men vi är inte nöjda med det. Precis
              som jag försökte få fram i svaret handlar arbetet dels om kamp
              mot diskriminering, dels om lagstiftningen och dels om samhällets
              organ och organisationer. Men det här handlar också om hur var
              och en av oss förhåller sig, uttrycker sig och själv funderar
              över var gränserna går för kränkande beteende. Den debatten är
              viktig.
            </seg>
          </u>
          <u>
            <seg>
              Jag kan stå här i riksdagens talarstol och säga att jag arbetar
              för bögar, lesbiska och bisexuella. Det är inte ett kränkande
              uttalande att använda ordet bög. Det vore märkligt om debatten
              skulle handla om det. Det handlar alltid om vad man menar, hur
              man säger saker och i vilka sammanhang man säger saker. Det är
              många som har anledning att fundera över det.
            </seg>
          </u>
          <u>
            <seg>
              Jag kan fortfarande stå här som regeringsledamot och stolt säga
              att den här regeringen verkligen prioriterar kampen mot diskriminering
              och för homosexuellas rättigheter. Vi har kommit långt, men det
              är väldigt mycket kvar. Fortfarande är det många individer som
              måste reflektera över hur tillståndet är för homosexuella, bögar,
              lesbiska, bisexuella och transpersoner i Sverige i dag. Det är
              mycket kvar att göra, och det tror jag att Tobias Billström och
              jag är överens om.
            </seg>
          </u>
          <note type="speaker">
            Anf. 4 TOBIAS BILLSTRÖM (m):
          </note>
          <u>
            <seg>
              Herr talman! Jag har här i min hand en artikel från den 3 oktober
              som refererar den presskonferens där Jan O Karlssons avgång meddelades.
              I den artikeln säger statsminister Göran Persson att han har fortsatt
              fullt förtroende för Jan O Karlsson och att han är mycket nöjd
              med hans insatser som statsråd.
            </seg>
          </u>
          <u>
            <seg>
              Herr talman! Mona Sahlin sade i sitt första inlägg att regeringens
              representanter, politiska partier och folkvalda måste offentligt
              ta ställning varhelst och närhelst människor kränks eller förnekas
              grundläggande mänskliga rättigheter. En sådan inställning, lovvärd
              som den är, kräver dock att den backas upp av konkret handling.
              Om ett statsråd fäller nedsättande kommentarer och möts av en
              massiv kritik för detta har statsministern egentligen bara två
              alternativ. Antingen instämmer han i statsrådets bedömning och
              försvarar agerandet, eller också gör han det motsatta och tar
              avstånd. Det säger förvisso rätt mycket om Göran Perssons inställning
              i frågan att han inte bara ger sitt oreserverade stöd till Jan
              O Karlssons uttalande och försvarar hans samlade insatser som
              statsråd. Dessutom vill han att Sverige ska stödja Karlssons kandidatur
              till ordförandeposten i FN:s internationella kommission för migration.
              Det är en kommission som bland annat ska hantera just frågor kring
              homosexuellas ställning som flyktingar. Att sätta bocken till
              trädgårdsmästare är ett uttryck som osökt stiger fram när man
              får reda på sådana saker.
            </seg>
          </u>
          <u>
            <seg>
              Kanske är det så vi ska tolka Göran Perssons agerande, nämligen
              som ett uttryck för hur regeringen egentligen ser på frågorna.
              På presskonferenser, på kongresser och till och med i dessa sammanhang
              passar de stora orden. Men i den lilla världen, när det kommer
              till våra egna personliga attityder, väljer regeringen uppenbarligen
              en annan linje. Där ges det tydligen, enligt statsministerns egna
              ord, ett oreserverat bifall till dumheter, till kränkande och
              till nedsättande kommentarer.
            </seg>
          </u>
          <note type="speaker">
            Anf. 5 Statsrådet MONA SAHLIN (s):
          </note>
          <u>
            <seg>
              Herr talman! Det här tillfället används av Tobias Billström som
              något slags vendetta mot Jan O Karlsson, hela hans politiska karriär,
              heder och ära. Det vill jag verkligen protestera mot. Det blir
              att förlöjliga den frågeställning som den här debatten hade kunnat
              handla om. Jag vill vidhålla med en dåres envishet att den här
              regeringen har visat att det inte bara är fråga om prat utan också
              om handling , att arbeta mot diskriminering, inte minst när det
              gäller homosexuellas rättigheter.
            </seg>
          </u>
          <u>
            <seg>
              Jag vill upprepa: Att arbeta för bögfrågor är viktigt. Det är
              en stor del av att också arbeta mot diskriminering. Man ska vara
              mycket noga med, när man anklagar människor för kränkande eller
              diskriminerande beteende, att inte blanda ihop det med en allmän
              vendetta mot en socialdemokrat som man inte tycker om. Det är
              inte på sin plats i denna fråga.
            </seg>
          </u>
          <note type="speaker">
            Anf. 6 TOBIAS BILLSTRÖM (m):
          </note>
          <u>
            <seg>
              Herr talman! Att säkerställa att regeringens representanter inte
              uttrycker sig nedsättande kräver i mitt tycke mer än att i talarstolen
              prata om de rent politiska åtgärderna, som ett svar till vad Mona
              Sahlin sade sist. Det kräver att man rannsakar sitt eget samvete.
              Eftersom Göran Persson har valt att inte närvara här i dag låter
              sig detta inte göras när det gäller regeringschefens samlade inställning
              till diskrimineringsfrågorna.
            </seg>
          </u>
          <u>
            <seg>
              Jag tycker att man kan ställa högre krav på ett statsråd än på
              andra medborgare i vårt land. Jag tror också att det här landets
              medborgare stöds av regeringsföreträdare som säger ett och gör
              annat. Det går inte att skriva lagar i människors hjärtan. Det
              går bara att hoppas att folk som felar är stora nog att be om
              ursäkt. Det här fallet visar tydligt varför kampen mot diskriminering
              måste börja hos den enskilde, oavsett om man heter Karlsson eller
              Persson.
            </seg>
          </u>
          <note>
            Överläggningen var härmed avslutad.
          </note>
          <note>
            9 § Svar på interpellation 2003/04:16 om dold diskriminering
          </note>
          <note type="speaker">
            Anf. 7 Statsrådet MONA SAHLIN (s):
          </note>
          <u>
            <seg>
              Herr talman! Luciano Astudillo har frågat mig hur jag avser att
              agera för att fler metoder såsom praktikprövning blir möjliga
              att använda i Sverige för att bevisa, utreda och forska kring
              förekomsten av diskriminering, om jag avser att verka för att
              följa ECRIS:s rekommendationer och om jag avser att verka för
              andra metoder som kan användas för att bevisa, utreda och forska
              kring diskrimineringens verkliga utbredning.
            </seg>
          </u>
          <u>
            <seg>
              Det är viktiga och intressanta frågor som Luciano Astudillo tar
              upp. Mycket har förvisso redan gjorts för att komma till rätta
              med diskrimineringen och för att kartlägga dess omfattning. Det
              civilrättsliga skyddet mot diskriminering har förstärkts kraftigt
              genom en ny lag senast i år. Den nya lagen utvidgar skyddet till
              ett flertal samhällsområden och ger de olika diskrimineringsombudsmännen
              ökade befogenheter.
            </seg>
          </u>
          <u>
            <seg>
              Regeringen har också tagit initiativ till flera utredningar på
              området. Diskrimineringskommittén arbetar för att samordna och
              förstärka diskrimineringslagstiftningen, och Integrationspolitiska
              maktutredningen undersöker bland annat strukturella hinder för
              invandrares makt och inflytande. Förra veckan tillsattes dessutom
              en utredning med uppgift att redovisa kunskap om och föreslå åtgärder
              mot just strukturell diskriminering. Nyligen har regeringen också
              tillsatt en utredning om diskriminering inom bland annat skolväsendet.
            </seg>
          </u>
          <u>
            <seg>
              Det övergripande syftet med alla dessa åtgärder är självfallet
              att komma åt diskrimineringen. Om de inte visar sig få den effekt
              som vi önskar är jag öppen för att överväga också andra metoder,
              till exempel en ökad användning av just praktikprövning.
            </seg>
          </u>
          <u>
            <seg>
              Det finns förvisso fortfarande komplicerade frågor förknippade
              med att använda metoder som praktikprövning. Det finns bland annat
              en koppling till så kallade provokativa åtgärder. Frågor om sådana
              förslag inom rättsväsendet har nyligen utretts av Beredningen
              för rättsväsendets utveckling. De frågorna bereds för närvarande
              inom Regeringskansliet.
            </seg>
          </u>
          <u>
            <seg>
              Men när det gäller forskning avser jag att redan nu, på Luciano
              Astudillos initiativ, ta upp en diskussion med forskarsamhället
              för att se på möjligheterna att använda metoder som till exempel
              praktikprövning.
            </seg>
          </u>
          <note type="speaker">
            Anf. 8 LUCIANO ASTUDILLO (s):
          </note>
          <u>
            <seg>
              Herr talman! Först och främst vill jag tacka ministern för det
              väldigt positiva svaret.
            </seg>
          </u>
          <u>
            <seg>
              Diskrimineringen är ett allvarligt och utbrett problem. Den hotar
              tillväxten, bidrar till ett ökat utanförskap och kränker människovärdet.
            </seg>
          </u>
          <u>
            <seg>
              Att det förekommer diskriminering, till exempel etnisk diskriminering,
              vet vi. DO har hittills i år tagit emot 255 anmälningar för diskriminering
              i arbetslivet, 24 anmälningar för diskriminering i landets högskolor
              och 276 anmälningar för diskriminering i övriga samhällslivet.
            </seg>
          </u>
          <u>
            <seg>
              Integrationsverket granskade förra året 400 forskningsrapporter
              inför publicerandet av verkets årliga rapport på arbetsmarknadsområdet,
              och de visar i all sin tydlighet, vilket Integrationsverket slår
              fast: Diskrimineringen är bevisad.
            </seg>
          </u>
          <u>
            <seg>
              Men hur omfattande och utbredd är då den här diskrimineringen?
              Det vet vi inte. Kommer alla de åtgärder som hittills har vidtagits,
              som ministern har tagit upp i sitt svar, att ge effekter, de önskade
              effekter vi vill se? Det kommer vi inte heller att få veta.
            </seg>
          </u>
          <u>
            <seg>
              Inte heller den integrationspolitiska Maktutredningen eller den
              nya utredningen om strukturell diskriminering kommer att kunna
              ge oss svar på hur omfattande och utbredd diskrimineringen verkligen
              är i Sverige.
            </seg>
          </u>
          <u>
            <seg>
              Det är viktigt att få reda på diskrimineringens utbredning mycket
              viktigt. Alla diskussioner och ansträngningar skulle då i stället
              handla om att komma åt och bekämpa diskrimineringen. I dag diskuterar
              fortfarande väldigt många i stället om diskriminering verkligen
              över huvud taget förekommer, om den förekommer hur omfattande
              den är och att om det finns diskriminering kanske den inte är
              det viktigaste skälet till att människor till exempel inte ges
              jobb.
            </seg>
          </u>
          <u>
            <seg>
              I min interpellation har jag pekat på en möjlig metod för att
              komma åt det problemet och få en verklig bild av diskrimineringens
              ansikte i Sverige. Det är practice testing , eller situationstestning
              det kallas olika. Metoden skulle i förlängningen kunna användas
              för att kontrollera branscher där man vet att diskriminering är
              mycket vanligt förekommande. Den skulle också kunna användas för
              att säkra bevis.
            </seg>
          </u>
          <u>
            <seg>
              Hittills har exempelvis DO valt att inte använda denna metod.
              Man är inte helt säker på att en sådan metod skulle accepteras
              som bevis i en svensk domstol. Enligt DO finns det dock inga formella
              hinder för dem att använda de här metoderna i Sverige. Man kan
              dessutom inte jämställa denna metod med brottsprovokation, menar
              DO.
            </seg>
          </u>
          <u>
            <seg>
              Ibland hävdas att detta är en metod som skulle vara oetisk och
              kontroversiell. Men, herr talman, personligen kan jag inte tänka
              mig något mer oetiskt än när en människas människovärde kränks.
            </seg>
          </u>
          <u>
            <seg>
              Dessutom är metoden inte längre särskilt kontroversiell. Det
              är flera länder som redan använder sig av detta sedan början på
              90-talet. ILO påbörjade ett sådant arbete redan i början på 90-talet
              för att motverka diskriminering i arbetslivet. Bland annat gjordes
              jämförande studier i Belgien, Tyskland, Nederländerna och Spanien.
              Också Storbritannien och USA har använt sig av denna metod.
            </seg>
          </u>
          <u>
            <seg>
              Alltfler i Sverige menar också att den här metoden skulle behövas
              för att man ska kunna få den verkliga bilden av diskrimineringens
              utbredning. Integrationsverket, DO och utredarna i Maktutredningen
              krävde det tillsammans i ett utspel.
            </seg>
          </u>
          <u>
            <seg>
              Det gläder mig att ministern avser att ta en diskussion med forskarsamhället.
              Forskningsrådet har nämligen tidigare avvisat möjligheten att
              ge ekonomiskt stöd till denna typ av forskning. Jag får dessutom
              signaler att det finns forskare som inte vågar ta steget fullt
              ut. Därför är ministerns initiativ mycket bra och ett välkommet
              steg, som många länge efterfrågat.
            </seg>
          </u>
          <u>
            <seg>
              Jag vill ändå fråga ministern: Är ministern beredd att se till
              att det framöver finns finansiellt stöd för denna typ av forskning?
            </seg>
          </u>
          <note type="speaker">
            Anf. 9 AXEL DARVIK (fp):
          </note>
          <u>
            <seg>
              Herr talman! Jag skulle först vilja tacka statsrådet, som har
              kommit hit och svarat på interpellationen, men framför allt också
              tacka interpellanten, som har lyft upp denna mycket viktiga fråga
              så att vi nu kan diskutera den här.
            </seg>
          </u>
          <u>
            <seg>
              Jag skulle vilja belysa framför allt det som Luciano tar upp
              i sin interpellation, nämligen diskrimineringen på bostadsmarknaden.
            </seg>
          </u>
          <u>
            <seg>
              Segregationen här i Sverige är i dag mycket stor. Särskilt hårt
              drabbade är våra storstäder. Göteborg, Stockholm och Malmö är
              tydliga exempel där stora bostadsområden har en extrem överrepresentation
              av personer med utländsk bakgrund. Undersökningar visar till och
              med att Sverige kan ha de mest segregerade storstäderna i hela
              Europa.
            </seg>
          </u>
          <u>
            <seg>
              Man kan till exempel titta på en stad som Göteborg, som har en
              mycket tydlig klyvning i en nordöstlig och en sydvästlig riktning.
              I nordöst hittar man stadsdelar som Angered, Bergsjön, Gårdsten
              och Hammarkullen, medan man i sydväst ser välmående villakvarter.
            </seg>
          </u>
          <u>
            <seg>
              Integrationspolitiken har också misslyckats kapitalt med sitt
              uppdrag. Snarare kanske man motverkar sitt eget syfte, när man
              förpassar människor till passivt bidragsberoende i stället för
              att skapa riktiga arbeten.
            </seg>
          </u>
          <u>
            <seg>
              Lägg därtill en omfattande diskriminering på bostadsmarknaden
              av vissa aktörer. Detta gör att de som vill bryta segregationen
              inte kan göra det. De stöter ständigt på svårigheter i kontakter
              med hyresvärdar och bostadsmäklare. Det finns också tydliga indikationer
              på att det är betydligt svårare att få banklån för en person som
              har ett utländskt efternamn än för någon som heter Andersson,
              Svensson, Persson eller någonting sådant. De individer som vill
              lämna betongförorterna har i dag väldigt svårt att göra det och
              får inte de möjligheterna.
            </seg>
          </u>
          <u>
            <seg>
              Dessa dolda hinder som finns är oerhört effektiva. Men de är
              också desto mer kränkande för den enskilda individen.
            </seg>
          </u>
          <u>
            <seg>
              Därför frågar jag statsrådet om hon ämnar föreslå för regeringen
              att man gör något mer för att just motverka diskrimineringen på
              bostadsmarknaden, som är ett mycket stort problem i dag.
            </seg>
          </u>
          <note type="speaker">
            Anf. 10 Statsrådet MONA SAHLIN (s):
          </note>
          <u>
            <seg>
              Herr talman! Jag vill börja med att vända mig till Luciano Astudillo.
              Det var ett riktigt påpekade som han gjorde i början, nämligen
              att vi inte vet vilken omfattning den dolda diskrimineringen har.
              Det är därför vi kallar den just dold. Jag tror ändå att vi på
              ganska goda grunder kan anta att diskrimineringen är väldigt mycket
              större än antalet anmälningar till våra olika diskrimineringsombudsmän
              mycket mycket större.
            </seg>
          </u>
          <u>
            <seg>
              Praktikprövning har dykt upp som ett sätt att synliggöra det
              som i dag är osynligt. Jag tycker att det är intressant. Den här
              debatten förs ofta utifrån två delar. Den ena är det som man kanske
              snarare menar med brottsprovokationen, om man direkt ska kunna
              använda detta i bevisföring, i rättsfall. Den frågan har då många
              komplicerade minor att vandra på. Men den finns nu hos Thomas
              Bodström på Justitiedepartementet.
            </seg>
          </u>
          <u>
            <seg>
              Den andra delen kan vi använda på många sätt. Jag tycker också
              att det är bra, precis som Axel Darvik sade, att det här kommer
              upp nu.
            </seg>
          </u>
          <u>
            <seg>
              Individen kan använda det. Det görs också av många i dag. En
              person som heter Ahmed och som har sökt bostad får inte lägenhet
              därför att värden säger nej, säger att det inte finns några lediga.
              Om han ber sin kompis, som heter Lisa Svensson, ringa upp får
              hon komma och titta på lägenheten. Det är ett sätt att visa på
              en dold diskriminering.
            </seg>
          </u>
          <u>
            <seg>
              Organisationer kan använda det. En av mina favoritorganisationer,
              SOS Racisme i Frankrike, gjorde i somras en räd på lyxhotellen
              vid franska Rivieran. Människor som hade en mörkare hudfärg än
              den som solen ger vissa försökte checka in på hotellen, med mycket
              alarmerande resultat.
            </seg>
          </u>
          <u>
            <seg>
              Medierna kan använda det. Radio Blekinge gjorde ett mycket bra
              reportage, med en omvänd form av diskriminering. Så kallade svenskfödda
              människor ringde och sade att de inte ville bo ihop med invandrare
              och frågade om man kunde ordna det, och de fick väldigt ofta hjälp.
            </seg>
          </u>
          <u>
            <seg>
              Forskningen borde också kunna använda det, för att ge oss lite
              mer kött på benen. När jag säger att jag vill ta upp den här diskussionen
              med forskarsamhället, om resursbristen eller om man behöver peka
              ut det här området som viktigt för att också kunna forska runt
              det, är det självklart att jag absolut är beredd att bidra till
              det och ta den diskussionen med utbildningsministern, forskningsministern.
            </seg>
          </u>
          <u>
            <seg>
              Axel Darvik tar också upp en intressant frågeställning som framför
              allt bottnar i beskrivningen av bostadssegregationen, som ju alltid
              har varit stark i våra storstäder. På 40-, 50- och 60-talet var
              det mer en klassmässig segregation, men i dag har den fått alltmer
              etniska förtecken, precis som Axel Darvik sade.
            </seg>
          </u>
          <u>
            <seg>
              Sedan tycker jag men det är kanske en annan debatt att det är
              att ta i något våldsamt att säga att allt i integrationspolitiken
              är misslyckat. Det tycker inte jag. Integrationspolitiken har
              inte lyckats ännu. Den pågår i Sverige och i alla länder i Europa
              som kämpar med dessa problem. När det gäller arbetsmarknaden har
              vi nu också kunnat se ett genombrott åt rätt håll, Axel Darvik,
              som jag tror att integrationspolitiken har haft en stor del i.
              Men diskrimineringen är ändå en viktig förklaring också till problemen
              på bostadsmarknaden.
            </seg>
          </u>
          <u>
            <seg>
              Den nya lagen, som trädde i kraft i somras, gör det för första
              gången möjligt att använda diskrimineringslagen för att komma
              åt diskriminering på bostadsmarknaden och när det gäller varor
              och tjänster, till exempel inom bankväsendet. Jag har hela tiden
              sagt så här: Det här är en ny lag. Låt oss försöka få ut informationen
              om den brett, om att den finns och att den används! Räcker inte
              detta måste vi fortsätta att se hur vi kan förstärka lagarna för
              att också den vägen kunna komma åt diskrimineringen. Men vi får
              ta en annan interpellationsdebatt om bostadspolitiken, som är
              så mycket bredare än det jag hinner och har möjlighet att ta upp
              nu. Där finns självfallet mycket som också kan underlätta kampen
              mot segregationen.
            </seg>
          </u>
          <note type="speaker">
            Anf. 11 LUCIANO ASTUDILLO (s):
          </note>
          <u>
            <seg>
              Herr talman! Jag skrev interpellationen efter att ha lyssnat
              på radionyheterna om de kommunala bostadsbolagens agerande i Blekinge.
              Sveriges Radios reporter ringde dit och sade: Jag vill bo i ett
              område där det inte finns invandrare. Vart kan jag då flytta?
              Det var endast ett kommunalt bostadsbolag i Blekinge som agerade
              rätt endast ett. Det är allvarligt.
            </seg>
          </u>
          <u>
            <seg>
              Då kände jag så här: Må Blekinge inte vara en spegling av hur
              det ser ut i övriga samhällslivet. Må det inte var så här när
              man söker jobb, när man söker bostad eller när man bara vill ut
              och roa sig en kväll eller en helg och gå in på ett diskotek.
              Må det inte vara så, för då har vi verkligen stora problem.
            </seg>
          </u>
          <u>
            <seg>
              Jag tror inte alls att det är så, men vi vet inte. Vi vet inte
              hur utbredd diskrimineringen verkligen är i samhället.
            </seg>
          </u>
          <u>
            <seg>
              Jag tror att vi behöver se oss i spegeln och få kalla fakta,
              siffror, på hur diskrimineringens ansikte ser ut här i Sverige.
              Då tror jag också att vi kan ta viktiga steg framåt. Vi har tagit
              många bra steg, men fortfarande finns det de som avfärdar diskriminering
              som ett problem. Det är inte minst många inom arbetsgivarorganisationerna
              som blundar för det och säger: Vi behöver inga fler regler och
              inga fler lagar.
            </seg>
          </u>
          <u>
            <seg>
              Jag tror att detta är ett viktigt sätt att faktiskt gå vidare,
              och jag tror att practice testing eller situation testing är en
              nödvändig metod att använda framöver, speciellt inom forskningen.
              Det är därför som jag är så glad för svaret. Här gör vi en positionsförändring.
              Även om det är ett litet steg, så är det ett viktigt litet steg,
              för detta kommer att ge oss en klarare bild av hur diskrimineringens
              mekanismer fungerar i landet.
            </seg>
          </u>
          <u>
            <seg>
              Jag tror att man kommer att fylla den kunskapslucka som vi i
              dag har kring diskrimineringens utbredning. Detta kommer också
              att göra det möjligt att göra internationella jämförelser. Om
              det sker på ett bra sätt kan vi ju jämföra med andra länders liknande
              forskning. Inte minst tror jag att det, när vi väl får de här
              siffrorna framför oss, kommer att påverka den allmänna opinionen
              i Sverige. Det tror jag är oerhört viktigt när det gäller att
              fortsätta integrationspolitiken. Precis som Mona tycker jag att
              detta är ett av de viktigaste redskapen vi har tagit viktiga steg
              framåt på arbetsmarknadsområdet men också på skolområdet och andra
              områden. Men då måste vi också våga se diskrimineringens ansikte,
              och det tror jag att den här forskningen skulle kunna bidra med.
            </seg>
          </u>
          <note type="speaker">
            Anf. 12 AXEL DARVIK (fp):
          </note>
          <u>
            <seg>
              Herr talman! Det har funnits en integrationspolitik väldigt länge,
              och det är väldigt svårt att kalla den lyckad när man nu ger sig
              ut och tittar, tar en resa ut i förorterna och ser hur det ser
              ut och träffar människorna där. Tycker man att integrationen där
              har varit lyckad? Man kan se på siffrorna. De talar sitt tydliga
              språk. Har vi en lyckad integrationspolitik i Sverige? Nej, man
              ska använda passande ord. När det inte är lyckat då har man misslyckats.
            </seg>
          </u>
          <u>
            <seg>
              Sedan tycker jag att det är tråkigt att regeringens representant
              här i dag, statsrådet Mona Sahlin, inte har några nya förslag
              för att komma till rätta med diskrimineringen på bostadsmarknaden,
              som är en tydlig orsak till den segregation som vi har i dag.
              Jag kan själv ge ett antal tips till statsrådet. Bland annat tror
              jag att vi kan behöva en tuffare lagstiftning än vad vi har i
              dag. Det skulle kunna bli lättare att få skadestånd om man blir
              diskriminerad. Mäklares tillstånd skulle till exempel kunna dras
              in om de uppenbart och avsiktligt diskriminerar. Man kan också
              använda sig mer av praktikprövning, som Luciano lyfte fram, för
              att påvisa att diskrimineringen verkligen finns.
            </seg>
          </u>
          <u>
            <seg>
              Det är i alla fall ett antal förslag som jag har och som jag
              också har motionerat om i riksdagen. Jag hoppas att regeringen
              kan utreda om detta är någonting som man kan använda sig av för
              att bekämpa detta oerhört allvarliga problem som vi har i dag.
            </seg>
          </u>
          <note type="speaker">
            Anf. 13 TOBIAS BILLSTRÖM (m):
          </note>
          <u>
            <seg>
              Herr talman! Jag måste säga att jag av flera olika skäl blir
              ganska rädd när jag hör Luciano Astudillo. Att diskriminering
              förekommer i vårt samhälle och att den är utbredd tror jag inte
              att någon tvivlar på i den här salen och inte utanför den heller,
              men jag tillhör inte dem som tror på fler lagar. Jag tror i synnerhet
              inte på att tillämpa lagarna på det viset som Luciano tycks vara
              ute efter.
            </seg>
          </u>
          <u>
            <seg>
              Man kan prata om praktikprövning och om brottsprovokation som
              två helt separata saker, men faktum är att de ligger fruktansvärt
              nära varandra. Jag kan inte tänka mig att vi i vårt land, där
              vi har mönstrat ut brottsprovokationen som metod, nu skulle föra
              in den bakvägen igen och börja tillämpa den för att komma till
              rätta med det här problemet. Vi gör det inte ens en gång när det
              gäller grov narkotikabrottslighet. Nu skulle vi då göra det på
              den här nivån. Det tycker jag vore mycket märkligt.
            </seg>
          </u>
          <u>
            <seg>
              Vi kan inte bygga ett samhälle på wallraffande eller på att människor
              klär ut sig och går omkring och försöker avslöja saker och ting.
              Grundproblemet när det gäller diskrimineringen i Sverige och i
              världen är människors attityder till varandra. Det måste man arbeta
              med på ett helt annat sätt än genom att försöka provocera människor
              till att göra felaktigheter eller genom att försöka plocka fram
              saker och ting bakvägen.
            </seg>
          </u>
          <u>
            <seg>
              Jag ställer mig också frågan, herr talman, vilket samhälle vi
              egentligen skulle få om offentliga tjänstemän, statliga tjänstemän,
              skulle få i uppgift att springa omkring och försöka framtvinga
              bevis. Det tycker jag vore mycket olyckligt. Jag kan inte tänka
              mig att jag och mitt parti skulle ställa oss bakom det.
            </seg>
          </u>
          <note type="speaker">
            Anf. 14 Statsrådet MONA SAHLIN (s):
          </note>
          <u>
            <seg>
              Herr talman! Jag blir inte rädd när jag hör Luciano Astudillo.
              Jag blir väldigt glad. Det blir jag också när jag hör vad Axel
              Darvik har att säga. Jag tror nämligen inte att man nog kan understryka
              hur viktigt det är att, precis som Luciano för fram här, synliggöra
              det Sverige som annars är osynliggjort. Det har varit ett viktigt
              förhållningssätt när det gäller alla former av diskriminering.
              Jag tror också, precis som Luciano Astudillo var inne på, att
              det i längden påverkar opinionen, men det är kanske ännu viktigare
              när det gäller respekten för rättssamhället.
            </seg>
          </u>
          <u>
            <seg>
              Man kan leva på ett sätt som gör att man känner att det inte
              är någon idé att anmäla diskriminering. Man blir inte trodd och
              inte tagen på allvar. Då urholkas tilltron till långt mycket mer
              än vad den juridiska delen av samhället står för. Därför går det
              inte att nog understryka hur viktigt det här är.
            </seg>
          </u>
          <u>
            <seg>
              Det finns ju många användningsområden förutom det som är brottsprovokation,
              som Tobias Billström hakade upp sig på. Det diskrimineringsombudsmannen
              har talat om har delvis handlat om att försöka stärka bevisningen.
              Det är någonting helt annat än att provocera fram brott. Det gäller
              också stickprovskontrollen hur ser det verkligen ut i en bransch?
              som till exempel SOS Racisme så framgångsrikt gjorde i Frankrike
              i somras.
            </seg>
          </u>
          <u>
            <seg>
              Tobias Billström säger förskräckt: Vilket samhälle skulle vi
              få om offentliga tjänstemän skulle springa runt och wallraffa?
              Vi kan ju också diskutera vilket samhälle vi har när offentliga
              tjänstemän på kommunala bostadsbolag beredvilligt erbjuder sig
              att fördjupa segregationen i många bostadsområden. Det upprör
              mig och Axel Darvik och Luciano Astudillo, och den debatten tycker
              jag är viktig att fortsätta.
            </seg>
          </u>
          <u>
            <seg>
              Axel Darvik säger igen att vi inte har någon lyckad integrationspolitik.
              Jag sade att den inte är lyckad ännu. Jag är inte nöjd. Vem kan
              vara det när man ser hur diskrimineringen eller segregationen
              ser ut i dag? Att därifrån döma ut den nu fem år gamla integrationspolitiken
              som misslyckad tycker jag är lite ohistoriskt. Det vi försöker
              göra nu är att vrida om det här till att bli en antidiskrimineringspolitik
              på ett mycket tydligare sätt än det varit tidigare. Det tror jag
              de här frågorna tjänar på.
            </seg>
          </u>
          <u>
            <seg>
              Sedan säger Axel Darvik lite retfullt: Varför har du inga förslag
              i dag på bostadsmarknaden? Jag kom hit för att svara på en fråga
              om praktikprövning från Luciano Astudillo. Jag hade ingen aning
              om att Axel Darvik ville prata bostadspolitik. Men jag ser fram
              emot interpellationer om det ämnet, så vi kan fördjupa oss i det.
            </seg>
          </u>
          <note type="speaker">
            Anf. 15 LUCIANO ASTUDILLO (s):
          </note>
          <u>
            <seg>
              Herr talman! Jag vill ge en kort kommentar till det sista. Det
              var ju ganska nyligen som vi fick en ny lag som innebär skärpning
              när det gäller etnisk diskriminering på bostadsmarknaden. Låt
              oss se hur den fungerar.
            </seg>
          </u>
          <u>
            <seg>
              Jag tycker att det är tråkigt att Tobias Billström blandar bort
              korten så här, tar fram det absolut grövsta sättet av brottsprovokation,
              pekar på det och försöker insinuera att det jag vill göra är att
              införa det i Sverige. För det första är det inte alls det som
              jag har nämnt i debatten. Tvärtom har jag pekat på forskning som
              det viktigaste redskapet. Jag har pekat på flera länder där man
              använder det med stor framgång och med det resultatet kan gå vidare
              och ta bra och konkreta beslut kring hur man kan fortsätta att
              bekämpa diskrimineringen i arbetslivet, på bostadsmarknaden och
              så vidare.
            </seg>
          </u>
          <u>
            <seg>
              Det är inte så överraskande att Moderaterna och Tobias Billström
              går emot varje försök att reglera och komma åt diskrimineringen.
              Varje gång vi försöker skärpa lagstiftningen om etnisk diskriminering
              står antingen Tobias Billström eller någon annan från Moderaterna
              här och går på om att det är attityderna som ska bekämpas. Där
              är vi helt överens. Vi måste jobba tillsammans för att påverka
              attityderna.
            </seg>
          </u>
          <u>
            <seg>
              Däremot finns det vissa handlingar som vi aldrig kan acceptera
              i ett samhälle. Dem kan vi lagstifta mot. Den nya lagen som vi
              fick 1999 kring etnisk diskriminering har gjort att vi har 15
              AD-processer kring etnisk diskriminering. Vi har 136 förlikningar
              som innebär att arbetsgivare och den som upplevt sig diskriminerad
              har kommit överens. Det går att göra någonting åt det. Att alltfler
              kan anmäla och känner att det finns någon sorts rättstrygghet
              är bra framsteg. Men vi kan fortsätta att bekämpa attitydproblemen
              tillsammans. Det gör vi säkert bra. Man kan göra mycket innan
              dess också. Där har Moderaterna tyvärr alltid motarbetat oss.
            </seg>
          </u>
          <note type="speaker">
            Anf. 16 TOBIAS BILLSTRÖM (m):
          </note>
          <u>
            <seg>
              Herr talman! Nej, Luciano Astudillo och Mona Sahlin, vi är inte
              överens vi moderater med Socialdemokraterna om hur man ska hantera
              de här frågorna. Det är helt riktigt. Vi tror på ett samhälle
              där rättstryggheten står i första rummet, där alla medborgare
              erbjuds samma skydd oavsett vilken bakgrund de har eller på vilken
              grund de står. Det är det som är skillnaden.
            </seg>
          </u>
          <u>
            <seg>
              Det finns också en annan skillnad som är väldigt viktig att komma
              ihåg, nämligen att vi inte tror på att lagar ska synliggöra problem.
              Vi tror på att samhällsdebatten ska synliggöra problem och att
              man i det offentliga rummet ska kunna hantera de här frågorna.
              Om man börjar föra in lagar i vår lagbok som innebär att man synliggör
              olika problem och lyfter fram olika problemställningar är risken
              väldigt stor att man urholkar rättsskyddet.
            </seg>
          </u>
          <u>
            <seg>
              Jag skulle kunna räkna upp ett antal fall där vi har problem
              i dag med den nuvarande lagstiftningen. Luciano Astudillo borde
              vara medveten om fallet i Malmö med en person som hamnade i konflikt
              med stadsdelsförvaltningen. Det var en kvinna som sökte ett jobb.
              Man hävdade att man följde jämställdhetslagstiftningen. Diskrimineringsombudsmannen
              sade att man inte fick lov att göra det. Man var tvungen att ge
              henne jobbet eftersom hon hade en annan etnisk bakgrund. På så
              vis urholkar vi hela tiden successivt rättsskyddet. Det tror inte
              vi på.
            </seg>
          </u>
          <u>
            <seg>
              Avslutningsvis vill jag säga något till Mona Sahlin apropå att
              det skulle finnas en skillnad mellan att provocera fram och att
              stärka bevisbördan. Vi moderater följer en klar princip. Om man
              ska använda saker och ting i en rättssal ska man ha mycket klart
              för sig vad man sysslar med. Jag tycker inte att den här debatten
              har visat att Socialdemokraterna har det.
            </seg>
          </u>
          <note>
            Överläggningen var härmed avslutad.
          </note>
          <note>
            10 § Svar på interpellation 2003/04:9 om den psykiatriska vården
          </note>
          <note type="speaker">
            Anf. 17 Socialminister LARS ENGQVIST (s):
          </note>
          <u>
            <seg>
              Herr talman! Chatrine Pålsson har frågat om jag avser att föreslå
              åtgärder för att förbättra vården av psykiskt sjuka personer,
              förbättra utbildningen av personalen inom den psykiatriska vården
              samt vidta åtgärder för att psykiatrisk kompetens ska finnas på
              alla vårdcentraler.
            </seg>
          </u>
          <u>
            <seg>
              Det är av yttersta vikt att de brister som finns inom psykiatrins
              område uppmärksammas och åtgärdas. Av denna anledning kommer regeringen
              inom kort att tillsätta en särskild psykiatrisamordnare som löpande
              ska lämna förslag till regeringen hur man kan utveckla psykiatrins
              former, förbättra samverkan mellan kommuner, landsting och myndigheter
              samt pröva frågan om psykiatrins resurser. Samordnaren ska vidare
              vid behov ge förslag till lagändringar och förtydliganden av gällande
              lagstiftning.
            </seg>
          </u>
          <u>
            <seg>
              Samordnaren ska i dialog med berörda parter lyfta fram de möjligheter
              som ges enligt nuvarande lagstiftning, exempelvis samverkan i
              gemensam nämnd. Den rådande situationen på det lokala planet ska
              analyseras utifrån de behov som finns, exempelvis av öppen respektive
              sluten vård. Samordnaren ska också lämna förslag till utveckling
              av psykiatrins former och pröva om det krävs nya vårdformer mellan
              slutenvården och öppenvården. Samordnaren ska göra en bedömning
              av psykiatrins personalbehov och framtida personalförsörjning.
              En central utvecklingsfråga är hur nödvändig kompetens hos personalen,
              i dag och i framtiden, kan säkras.
            </seg>
          </u>
          <u>
            <seg>
              Utöver denna information vill jag påpeka att vi från regeringens
              sida i slutet av förra veckan meddelade att till samordnare kommer
              att utses Röda Korsets nuvarande ordförande, läkaren Anders Milton.
            </seg>
          </u>
          <note type="speaker">
            Anf. 18 CHATRINE PÅLSSON (kd):
          </note>
          <u>
            <seg>
              Herr talman! Jag vill börja med att tacka Lars Engqvist för svaret.
              Men jag ska ärligt och uppriktigt säga att jag tyckte att det
              var tunt. Det är väl inte i första hand jag som tycker att det
              är ett tunt förslag. Jag tror att väldigt många människor i Sveriges
              avlånga land hade väntat sig att det skulle bli ett något längre
              och djupare svar på min interpellation. Vi har ju diskuterat den
              här frågan ett antal gånger i den här kammaren under de senaste
              veckorna. Jag tycker att det är bra. Det är hög tid för den debatten.
              Jag har velat ha den många gånger. Jag inser nu att jag på mina
              tre frågor har fått ett halvt svar. Det är på den första, och
              då har socialministern enbart fokuserat på den samordnare som
              ska utses.
            </seg>
          </u>
          <u>
            <seg>
              Jag har det allra största förtroendet för Anders Milton. Men
              jag vill fråga om det är sant att Anders Milton ska lägga sitt
              förslag först 2006, alltså om tre år. Jag har läst det någonstans.
              Jag vill lyssna till det svaret. I detta mycket ansträngda läge
              för de här människorna som faktiskt har rätt att få vård måste
              man lägga både kortsiktiga och långsiktiga förslag. Man kan inte
              nöja sig med att tala om 2006. Tre år är alldeles för länge för
              att ha kvar den situation som vi har i psykiatrin. Man kan inte
              bara diskutera långsiktigt när man ser att människor framför ens
              fötter håller på att drunkna. Då måste man försöka att sätta in
              akuta åtgärder för att dra upp dem ur vattnet. Precis likadant
              är det här.
            </seg>
          </u>
          <u>
            <seg>
              Jag har sagt det tidigare, och jag säger det nu: Jag skäms över
              den psykiatriska vården i Sverige. Jag vet att det finns mycket
              som fungerar. Jag kan inte säga att jag blir glad att jag har
              rätt när det är negativt. Men vad jag nu har kunnat läsa är att
              även Socialstyrelsen har gett mig rätt. Den 12 juni ställde jag
              en fråga till Lars Engqvist. Jag tog med mig frågan. Jag påstod
              tre saker. Jag ville fråga om det fanns någon koppling mellan
              händelserna då och psykiatrin. Det har Socialstyrelsen nu sagt
              att det finns.
            </seg>
          </u>
          <u>
            <seg>
              Antalet vårdplatser påstod jag var för litet. Det säger Socialstyrelsen
              att det är.
            </seg>
          </u>
          <u>
            <seg>
              Det tredje var att alla nedläggningar hade fått icke önskvärda
              effekter. Även detta stämde.
            </seg>
          </u>
          <u>
            <seg>
              Då måste jag ställa denna fråga.
            </seg>
          </u>
          <u>
            <seg>
              Jag kommer inte att kunna bärga mig även om jag inser att jag
              inte har något mandat över socialministern och vänta på alla förslag
              som har kommit. Häromdagen kom betänkandet från den utredning
              som socialministern hade tillsatt med anledning av de två vansinnesdåd
              som hände i somras. Vad ska socialministern göra med det? Ska
              Anders Milton använda det också och lägga fram förslag så småningom?
            </seg>
          </u>
          <u>
            <seg>
              Regeringen måste väl ändå inse att när man får rapporter så måste
              man ta notis om vad rapporterna ger vid handen och lägga fram
              förslag nu kanske i morgon, men inte först 2006.
            </seg>
          </u>
          <note type="speaker">
            Anf. 19 ELINA LINNA (v):
          </note>
          <u>
            <seg>
              Herr talman! 1995 års psykiatrireform har ifrågasatts hårt den
              senaste tiden. För en vecka sidan var det många som här i talarstolen
              efterlyste mer tvångsvård. Vänsterpartiet anser inte att ökad
              möjlighet till tvångsvård är lösningen på dagens problem inom
              psykiatrin. Vi ska komma ihåg att det är många som söker frivillig
              vård och inte får hjälp. Det är möjligt att det behövs fler platser
              inom slutenvården, och det är säkert att det behövs fler gruppboenden
              och andra mellanvårdsformer.
            </seg>
          </u>
          <u>
            <seg>
              Redan i dag finns det långtgående möjligheter till tvångsvård
              efter bedömning av läkare och prövning av domstol. Att ytterligare
              öka möjligheterna till tvångsvård kommer inte att förhindra tragiska
              händelser och våldsdåd. Vi riskerar i stället att hamna i en situation
              där människor inte vill eller vågar söka hjälp därför att de vet
              att de riskerar att bli inlåsta eller tvångsmedicineras.
            </seg>
          </u>
          <u>
            <seg>
              När vi talar om minskningen av vårdplatser ska vi också komma
              ihåg att antalet vårdplatser i Sverige före stängningen av de
              stora mentalsjukhusen var extremt högt jämfört med andra länder.
              Så sent som i slutet av 60-talet tvångsvårdades 40 000 människor
              i slutna institutioner 40 000! Det var nödvändigt att ändra lagstiftningen
              så att den inhumana, slentrianmässiga tvångsvården förhindrades.
            </seg>
          </u>
          <u>
            <seg>
              Det behövs säkert en bättre samordning inom den psykiatriska
              vården. Det är bra med en särskild psykiatrisamordnare. Men det
              finns redan nu företeelser som fungerar bra. Det finns en verksamhet
              som är utmärkt, och då syftar jag på den som heter personliga
              ombud.
            </seg>
          </u>
          <u>
            <seg>
              Det var år 2000 som regeringen beslutade att inrätta personliga
              ombud för personer med allvarliga psykiska sjukdomar eller funktionshinder.
              Det var mycket bra, men tyvärr finns det ingen skyldighet för
              kommuner att inrätta personliga ombud. Stockholm hör till de kommuner
              som har haft svårast att komma i gång med denna verksamhet. Personliga
              ombud finansieras i dag i stor utsträckning med statsbidrag. Verksamheten
              drivs i projektform, och framtiden är därmed mycket osäker för
              personliga ombud.
            </seg>
          </u>
          <u>
            <seg>
              Utöver personer med allvarliga psykiska funktionshinder borde
              en särskild satsning göras på psykiskt sjuka med missbruksproblem,
              de som ofta kallas för dubbeldiagnoser. Den gruppen skulle verkligen
              också behöva det stöd som de personliga ombuden kan erbjuda.
            </seg>
          </u>
          <u>
            <seg>
              Herr talman! Jag vill fråga socialministern om han anser att
              verksamheten med personliga ombud bör utökas och permanentas.
            </seg>
          </u>
          <note type="speaker">
            Anf. 20 KENNETH JOHANSSON (c):
          </note>
          <u>
            <seg>
              Herr talman! Debatten om psykiskt sjuka fortsätter om deras situation,
              om hur samhället vårdar, eller snarare inte vårdar, och om hur
              vi i vissa fall också tvingas skydda oss. Den pressar berörda
              till handling. Regering, landsting och kommuner granskas med rätta,
              och en mycket utsatt grupp medmänniskor och deras anhöriga kommer
              i fokus.
            </seg>
          </u>
          <u>
            <seg>
              Den sociala utslagningen har ett högt pris. Tusentals psykiskt
              sjuka och alkohol- och drogberoende lever i en oacceptabel materiell
              och psykisk misär och får inte den hjälp de behöver. När samhället
              misslyckas leder det också till rädsla och våld för anhöriga och
              allmänhet.
            </seg>
          </u>
          <u>
            <seg>
              Centerpartiet kräver en kraftsamling för en human socialpolitik
              som förbättrar de utslagnas villkor och ger fler chansen att komma
              tillbaka till ett ordnat liv. Skyddsbehovet för allmänheten och
              de närstående måste också bättre tillgodoses. Personalen i socialtjänst,
              psykiatri och missbrukarvård förtjänar rimliga möjligheter att
              göra ett bra arbete.
            </seg>
          </u>
          <u>
            <seg>
              Från Centerpartiet förutsåg vi att psykiatrin och psykvården
              skulle behöva mer resurser. Vi såg till, via försvarsuppgörelsen,
              att miljarder anvisades. Då ska också pengarna gå dit. Vi vet
              utifrån de uppföljningar som hittills har gjorts att detta varierar
              över landet. Det finns exempel där det har gjorts bra insatser,
              exempel där man inte kan redovisa och exempel där risken är att
              pengarna har gått in i det stora svarta hålet.
            </seg>
          </u>
          <u>
            <seg>
              Jag förutsätter att jag och Centerpartiet kommer att bli inbjudna
              till ytterligare diskussioner nu när det handlar om kontrollstationer
              och fördjupad uppföljning så att försvarsmiljarderna går dit de
              var avsedda att gå.
            </seg>
          </u>
          <u>
            <seg>
              I Centerpartiets budgetalternativ för nästkommande år anslår
              vi särskilt 520 miljoner kronor till insatser för att få vårdkedjan
              kring psykiskt sjuka att fungera och öka samarbetet mellan psykiatri,
              socialtjänst och arbetsförmedling för en bättre rehabilitering.
              Vi menar att satsningarna ska gå till bland annat boenden, vårdplatser,
              bättre stöd till psykiskt sjuka och deras anhöriga samt psykiatri
              bland fängelsedömda. Det kan också behövas skärpta regler för
              tvångsomhändertagande, en översyn av när en person kan betraktas
              som färdig för utskrivning med mera.
            </seg>
          </u>
          <u>
            <seg>
              Men hårda åtgärder och moralpanik löser inte ensamma problemen.
              Därför föreslår vi också en nationell handlingsplan mot hemlösheten,
              en sammanhållen elevhälsa och mobilisering mot tilltagande alkohol-
              och drogbruk. Vi vet efter Socialstyrelsens senaste rapport att
              det finns mycket att göra. Vi vet att det sker nedskärningar till
              exempel i Stockholm oavsett majoriteter. Vi vet att det behövs
              åtgärder. Jag vill varna för att alltför mycket förlita sig på
              en samordnare, även om jag instämmer i att Anders Milton är ett
              mycket bra namn.
            </seg>
          </u>
          <u>
            <seg>
              Vi vill från Centerpartiets sida se mer resurser till psykiatrin
              nu. Vi anser att det faktum att statsbidragen till personliga
              ombud faktiskt är slut går att åtgärda nu. Vi väntar på en vårdgaranti,
              och vi väntar på att ministern kommer med snabba åtgärder.
            </seg>
          </u>
          <note type="speaker">
            Anf. 21 GÖRAN LINDBLAD (m):
          </note>
          <u>
            <seg>
              Herr talman! Det är nu ungefär två veckor sedan som jag hade
              en interpellationsdebatt med Lars Engqvist på samma tema som i
              dag. Jag frågade då om Lars Engqvist anser sig vara rätt man på
              rätt plats. Nu har statsrådet haft ett par veckor ytterligare
              på sig att fundera på den frågan och på de frågeställningar som
              vi hade uppe den gången.
            </seg>
          </u>
          <u>
            <seg>
              Medan de här två veckorna har förlupit har också Socialstyrelsens
              utredning blivit klar, erfor jag i TV:s Agenda häromkvällen. Då
              kanske statsrådet kan berätta lite grann för oss här i dag vad
              han avser att göra för att kunna möta den kritik som finns i Socialstyrelsens
              rapport. Där är det ju alldeles uppenbart att just bristen på
              samordning mellan kommuner och landsting är en av de svåra stötestenarna.
            </seg>
          </u>
          <u>
            <seg>
              Sedan vi talades vid här i kammaren senast, Lars Engqvist, har
              det också kommit fram ett antal kritiker av just den här samordningen.
              Både Bo Holmberg och Mats Hulth har ifrågasatt om landstingen
              är relevanta över huvud taget med hänvisning dels till psykiatrin,
              dels till svårigheterna inom slutenvården över huvud taget, även
              när det gäller den somatiska vården.
            </seg>
          </u>
          <u>
            <seg>
              Herr talman! Lars Engqvist sade här tidigare att samordnaren
              nu är utsedd. Det är ju den förträfflige Anders Milton. Han är
              en utmärkt person. Det är nog väldigt länge sedan han arbetade
              som läkare. Det har han inte gjort så mycket, och han har ingen
              speciell kompetens i psykiatri. Jag hoppas att jag hörde ett felaktigt
              citat, men det sades att Lars Engqvist tyckte att det var en poäng
              just att samordnaren inte var kompetent i psykiatri. Jag skulle
              gärna vilja ha en kommentar om den frågan också.
            </seg>
          </u>
          <u>
            <seg>
              Sedan är det en sak som vi inte hann ta upp för två veckor sedan.
              Det är psykiatrivården för asylsökande. För ett antal år sedan
              låg sjukvård, och även psykiatri, för asylsökande hos Migrationsverket.
              Därefter har det flyttats över till landstingen. Den här verksamheten
              tenderar att expandera eftersom fler och fler asylsökande har
              problem med sin psykiska hälsa till stor del beroende på asylsystemet,
              men det är ett annat statsråd som har ansvar för just den biten.
              Har Lars Engqvist några funderingar på hur man ska kunna klara
              av det här så att man kan göra bådeoch? Det är viktigt att den
              ena gruppen inte tränger ut den andra utan att faktiskt alla som
              vistas i Sverige har möjlighet att få den psykiatriska vård som
              de behöver.
            </seg>
          </u>
          <u>
            <seg>
              Slutligen, herr talman, gäller det frågan om tvång och frivillighet.
              Har Lars Engqvist under de här veckorna funderat ytterligare på
              om det finns möjligheter att utöka tvånget i den öppna psykiatriska
              vården för att på så sätt få ett antal personer motiverade? Det
              gäller både personer som själva lider och är sjuka och personer
              som är farliga för andra och behöver vård och behandling.
            </seg>
          </u>
          <note type="speaker">
            Anf. 22 Socialminister LARS ENGQVIST (s):
          </note>
          <u>
            <seg>
              Herr talman! Får jag apropå Göran Lindblads inlägg säga att vad
              svensk psykiatri minst av allt behöver är tomt prat. Det är det
              man minst behöver just nu. Vad psykiatrin behöver är eftertanke,
              att noggrant ta reda på var problemen ligger och att se till att
              vi åtgärdar dessa problem med starka argument för vilka punkter
              som behöver förbättras och för var insatserna behöver sättas in.
              Jag tycker att det är onödigt att i en sådan här diskussion bara
              ägna sig åt lite allmänt prat kring vad som är problemen.
            </seg>
          </u>
          <u>
            <seg>
              Vi kan ta det här med landstingen. Om Göran Lindblad hade tagit
              reda på hur debatten har förts runtom i världen så hade han känt
              till att man hade en enorm debatt om psykiatrin i Storbritannien,
              där hela sjukvården är förstatligad och centraliserad. Ett förstatligande
              av psykiatrin är ingen garanti för att man får en bättre psykiatri.
              Det är erfarenheten från Storbritannien. Man kan diskutera landstingens
              vara eller inte vara av andra skäl, men knappast om man vill förbättra
              psykiatrin. Vad vi behöver är att analysera de problem som finns,
              och där behöver vi samla kunskap inom ett brett fält.
            </seg>
          </u>
          <u>
            <seg>
              Till Chatrine Pålsson ska jag säga ungefär detsamma. Det vore
              ju tacksamt om Chatrine Pålsson åtminstone lyssnade på vad jag
              svarade på Chatrine Pålssons fråga. Jag påpekade att psykiatrisamordnaren
              löpande ska ge förslag till åtgärder. Jag har påpekat det flera
              gånger. Det handlar inte om att arbeta under tre år för att år
              2006 komma med förslag, utan det handlar om att löpande komma
              med förslag till förbättringar. Det är därför samordnaren finns
              till. Detta ska ske mot bakgrund av dels de beslut som har fattats
              här i riksdagen om att anslå medel till psykiatrin som ett av
              de tre områden som är prioriterade, dels de lagförändringar, lagförbättringar,
              som har skett under året. Vi har en helt ny lagstiftning sedan
              den 1 juli.
            </seg>
          </u>
          <u>
            <seg>
              Psykiatrisamordnaren ska alltså se till att de intentioner som
              finns här i riksdagen, och som vi har ställt oss bakom, också
              genomförs av kommuner och landsting och se till att vi får i gång
              den samordning som vi har beslutat om i riksdagen och som nu också
              är lagstadgad.
            </seg>
          </u>
          <u>
            <seg>
              Därför tycker jag faktiskt att det är mycket mer spännande att
              lyssna till Kenneth Johansson, som har en rad konkreta förslag
              om hur man ska förbättra. Kenneth Johansson och jag arbetade tillsammans
              när det gällde att föra över resurser från försvaret till landstingen
              och kommunerna.
            </seg>
          </u>
          <u>
            <seg>
              Idén var att vi skulle bygga på respekt för den decentraliserade
              beslutsordningen, det vill säga att landstingen själva beslutar.
              Men vi ville markera att det var tre områden som vi ville stödja
              utvecklingen av. Det var bland annat primärvården, och ganska
              mycket pekar på att man har utvecklat primärvården, kanske inte
              lika långt som vi hade hoppats på, men vi ska titta på det. Det
              har också skett mycket när det gäller de medicinska insatserna
              inom äldreomsorgen. Vi vet också att väldigt många landsting,
              trots vad som står i tidningarna, har utvecklat psykiatrin.
            </seg>
          </u>
          <u>
            <seg>
              Det påstås att det inte har hänt någonting, men jag har gjort
              besök. Jag besökte i går Jönköping för att informera mig om hur
              man har använt sina resurser. Jag har fått rapporter från andra
              landsting som pekar på att det har hänt ganska mycket.
            </seg>
          </u>
          <u>
            <seg>
              Vi var den där gången kloka nog att föra in en kontrollstation
              för satsningarna. Under år 2003 ska vi gå igenom med landstingen
              vilka effekter de insatta pengarna har fått för de här tre områdena.
              Jag tycker att Kenneth Johansson skulle kunna spela en viktig
              roll när det gäller att summera vad som har hänt och också dra
              slutsatser inför resten av den här avtalsperioden. Så jag ska
              omedelbart svara på Kenneth Johanssons inlägg och säga att jag
              kommer att inbjuda Kenneth Johansson att delta i samtalen när
              vi ska utvärdera den handlingsplan som vi gemensamt utarbetade.
            </seg>
          </u>
          <note type="speaker">
            Anf. 23 CHATRINE PÅLSSON (kd):
          </note>
          <u>
            <seg>
              Herr talman! Det var ju ändå hövligt att Kenneth Johansson, som
              också har varit med om att fatta beslutet, får vara med och utvärdera
              vad som gick fel. Det tycker jag knappast är så konstigt, men
              det var väl bra. Jag tycker också att Kenneth Johansson är en
              klok person.
            </seg>
          </u>
          <u>
            <seg>
              När socialministern säger att psykiatrin inte behöver en massa
              tomt prat utan eftertanke för att man ska se var problemen finns
              och vidta åtgärder är det ju nästan ett hån mot den profession
              som finns inom psykiatrin. Man har faktiskt tyckt till ganska
              många gånger om sin situation och om det antal platser som finns.
            </seg>
          </u>
          <u>
            <seg>
              När det gäller vad Elina Linna sade har jag aldrig ens tänkt
              tanken att fler ska behöva vårdas inom slutna vårdformer än de
              som behöver detta för att på så sätt slippa begå våldsbrott som
              de inte vill begå. Också detta säger faktiskt Socialstyrelsen
              i sin rapport, alltså att det är så. Man säger till exempel så
              här: Utredningen pekar på att vissa problemfall skrivs ut som
              medicinskt färdigbehandlade för att ge plats för andra patienter,
              som mår ännu sämre. Hur många gånger har inte jag sagt detta i
              den här talarstolen?
            </seg>
          </u>
          <u>
            <seg>
              Jag tycker att det känns oerhört viktigt att Socialstyrelsen
              också har sagt att det krävs mer kompetens för att vårda psykiskt
              sjuka som även har missbruksproblem. Det har jag också känt är
              viktigt.
            </seg>
          </u>
          <u>
            <seg>
              En annan sak är att kompetensen inom den svenska hälso- och sjukvården
              på område efter område är undermålig. Det är inte personalens
              fel, utan det är faktiskt politikernas fel, som inte ser till
              att man ger människor rätt verktyg. I tio år har Socialstyrelsen
              påpekat att kompetensen inom äldrevården inte är i det skick som
              den borde vara. Men vi har inte sett några åtgärder rörande kompetenshöjande
              aktiviteter i större omfattning.
            </seg>
          </u>
          <u>
            <seg>
              Sedan var det det här med tomma ord. Jag och mitt parti har skrivit
              en motion. Förra gången, när Göran Lindblad hade sin interpellation,
              stod jag här och talade om vad man kunde göra för att hitta lösningar.
              Men vad jag tror att man kortsiktigt måste göra är faktiskt att
              ge kommuner och landsting mer pengar, så att man verkligen kan
              bygga upp, eller för all del bevara, den psykiatriska vård som
              finns. Både kommuner och landsting sitter ju i dessa dagar och
              skär ned ytterligare för att de inte får ekonomin att gå ihop.
            </seg>
          </u>
          <u>
            <seg>
              Jag vill ställa en fråga: Anser inte Lars Engqvist att det nu
              behövs pengar inte sådana tomma bluffpengar som Socialdemokraterna
              använder i sin budget, där man ger med ena handen och tar med
              den andra så att det blir ett litet netto kvar, utan ett reellt
              tillskott för att verkligen garantera att dessa personer, som
              har haft oturen att drabbas av sjukdomar som inte tillhör dem
              som man går och demonstrerar om här utanför Riksdagshuset eller
              utanför Rosenbad, enligt det prioriteringsbeslut som vi fattade
              1997 här i riksdagen i politisk enighet har rätt att få en väl
              anpassad vård efter sina egna behov?
            </seg>
          </u>
          <u>
            <seg>
              Jag tror att detta är en fundamental fråga för hela vårt välfärdsland.
              Någon sade: Fråga dem som har det svårast hur man behandlar dem,
              och jag ska säga hur högt civiliserat ett samhälle är.
            </seg>
          </u>
          <u>
            <seg>
              Vad gör Lars Engqvist i dag och i morgon för att hjälpa dessa
              människor?
            </seg>
          </u>
          <note type="speaker">
            Anf. 24 ELINA LINNA (v):
          </note>
          <u>
            <seg>
              Herr talman! Jag ställde en fråga till socialministern om personliga
              ombud, men jag fick inget svar på min fråga. Jag hoppas därför
              att jag kan få kommentarer från socialministern när det gäller
              personliga ombud. Den verksamheten är nämligen hotad. Väldigt
              många kommuner har svåra ekonomiska problem i dag. Visserligen
              finns det statsbidrag att få för personliga ombud. Men när man
              inte ens har startat en sådan verksamhet tänker man kanske inte
              på att söka det. Jag tycker att denna verksamhet är väldigt viktig
              eftersom det är en väl fungerande verksamhet.
            </seg>
          </u>
          <u>
            <seg>
              Herr talman! Jag kommer liksom socialministern från Södermanland.
              I Södermanland finns personliga ombud. Jag vet inte om socialministern
              har träffat dem. I min hemkommun, Nyköpings kommun, finns tre
              personliga ombud som även servar Oxelösunds kommun, Trosa kommun
              och Gnesta kommun. Den verksamheten är väldigt uppskattad av personer
              med psykiska funktionshinder, men även av anhöriga och personalen,
              och den fungerar ypperligt. Men den är osäker. Det är en projektverksamhet,
              och man vet inte hur verksamheten kommer att fungera framgent.
            </seg>
          </u>
          <u>
            <seg>
              Frågan om en nationell handlingsplan togs upp. Jag tycker att
              det är bra att man följer upp den. Det handlar om kommunernas
              roll och samverkan mellan landsting och kommuner. Det finns inte
              samma krav på kommunerna som på landstingen att redovisa. Det
              vore därför önskvärt att man diskuterade samverkan också med kommunerna
              när det gäller socialpsykiatrin och hur man har använt pengar
              som finns i den nationella handlingsplanen.
            </seg>
          </u>
          <note type="speaker">
            Anf. 25 KENNETH JOHANSSON (c):
          </note>
          <u>
            <seg>
              Herr talman! Situationen för psykiskt sjuka hänger mycket nära
              ihop med hur alkohol- och drogmissbruk, social utslagning, hemlöshet
              med mera kan motverkas. Samhället har på alla nivåer försummat
              dessa frågor. Det vill jag och Centerpartiet vara med och göra
              någonting åt.
            </seg>
          </u>
          <u>
            <seg>
              För ett par år sedan presenterades en mycket bra utredning om
              hemlösheten, men det har inte hänt särskilt mycket efter det.
              Kom ihåg att rätten till en bostad är grundlagsskyddad.
            </seg>
          </u>
          <u>
            <seg>
              Alkoholkonsumtionen ökar som aldrig förr med dess konsekvenser.
              Det skakar mig och andra när man ser vad det kommer att leda till
              om vi inte får bukt med den tilltagande konsumtionen.
            </seg>
          </u>
          <u>
            <seg>
              När det gäller psykiatrin är det nödvändigt med ett batteri av
              åtgärder som jag redovisade i mitt första anförande. Till det
              skulle jag vilja lägga personalförsörjningen. Då handlar det inte
              enbart om specialisterna. Det är ett område som man behöver jobba
              alldeles extra med. Psykiatrin har oförtjänt fått en något dålig
              status, vilket är förskräckligt illa. Vi måste hjälpas åt att
              uppvärdera psykiatrin.
            </seg>
          </u>
          <u>
            <seg>
              Jag uppskattar socialministerns svar beträffande försvarsmiljarderna
              och hans utsträckta hand som jag naturligtvis tar. Vi måste se
              resultaten av de beslut som fattas. Och vi måste se till att resurser
              satsas på psykiatrin som det är tänkt. Och jag är övertygad om
              att inte minst de psykiskt sjuka, de anhöriga och all personal
              som berörs av området uppskattar att vi går från ord till handling.
            </seg>
          </u>
          <note type="speaker">
            Anf. 26 GÖRAN LINDBLAD (m):
          </note>
          <u>
            <seg>
              Herr talman! Tomt prat, sade Lars Engqvist. Man kan ju tycka
              att Lars Engqvist skulle vara lite mer ödmjuk med orden i dessa
              sammanhang. Det är ändå Lars Engqvist som har varit ansvarig för
              denna verksamhet under sina snart fem år som statsråd. Man kan
              undra lite grann vad som är tomt, var och hos vem i detta sammanhang.
              Men kanske var det så att Lars Engqvist blev ilsken över min kritik
              eller över att inte ha lyckats under dessa år. Denna ilska i talarstolen
              kan man komma till rätta med genom att man betablockerar sig lite.
              Lars Engqvist har liksom jag tillgång till företagshälsovård och
              passerar förbi alla andra köer som människor i allmänhet inte
              kan passera för att få sådan behandling.
            </seg>
          </u>
          <u>
            <seg>
              Jag ställde faktiskt ett antal frågor, och det var inte tomt
              prat.
            </seg>
          </u>
          <u>
            <seg>
              Min första fråga var: Vad tänker Lars Engqvist göra när det gäller
              Socialstyrelsens utredning och dess förslag?
            </seg>
          </u>
          <u>
            <seg>
              Min andra fråga handlade om huruvida samordnaren har psykiatrisk
              kompetens eller inte.
            </seg>
          </u>
          <u>
            <seg>
              Min tredje fråga handlade om psykiatrisk vård av asylsökande.
            </seg>
          </u>
          <u>
            <seg>
              Min fjärde fråga handlade om huvudmannafrågan. Den fick jag ett
              svar på. Där är Lars Engqvist uppenbarligen helt övertygad om
              och klar över hur saker och ting ska vara. Landstingen ska vara
              som de alltid har varit alldeles oavsett vad utredare, samordnare
              och andra tycker.
            </seg>
          </u>
          <u>
            <seg>
              Det femte som jag vill ta upp, vilket jag inte tog upp i mitt
              första inlägg, är: Har Lars Engqvist läst min motion? Där finns
              faktiskt ett antal väldigt bra och genomarbetade förslag.
            </seg>
          </u>
          <note type="speaker">
            Anf. 27 Socialminister LARS ENGQVIST (s):
          </note>
          <u>
            <seg>
              Herr talman! Jag vill säga följande till Göran Lindblad. Göran
              Lindblad kan inte ha läst Socialstyrelsens rapport därför att
              den ännu inte är publicerad. Chatrine Pålsson kan inte heller
              ha läst den. Jag har förstått att man tänker publicera den i morgon
              eller på torsdag. Alltså är det orimligt att svara på vad Socialstyrelsen
              faktiskt har sagt. Det var någon från Socialstyrelsen som deltog
              i ett TV-program och kommenterade några delar av rapporten.
            </seg>
          </u>
          <u>
            <seg>
              Men det intressanta med Socialstyrelsens uppdrag är att det var
              efter händelserna i Gamla Stan och i Åkeshov som vi ville veta
              vad det fanns för koppling mellan dessa händelser och eventuella
              brister i psykiatrin. Det skulle studeras för att vi sedan skulle
              kunna använda en sådan studie för att diskutera vad som faktiskt
              har hänt. Jag har nu till leda hört att människor utan att ha
              tagit del av rapporten redan har bilden klar. Men det är mer komplicerat.
              Verkligheten är faktiskt mer komplicerad. Och om vi ska lösa de
              problem som vi har måste vi ställa frågan: Om vi är överens om
              att vi behöver fler slutenvårdsplatser jag tror att vi behöver
              det var ska de finnas? Är det i Dalarna där man inte använder
              de slutenvårdsplatser som finns eller i Stockholm där man har
              brist på slutenvårdsplatser? Vilken typ av slutenvård är det som
              vi ska tala om? Är det nya slutenvårdsplatser för dem som har
              dubbeldiagnoser, alltså en akutmottagning för att man ska kunna
              göra utredningar för att bedöma vilken del av vår vårdorganisation
              som sedan ska ta hand om dem? Har Göran Lindblad klart för sig
              var någonstans pengarna ska läggas? Det framgår inte av motionen.
            </seg>
          </u>
          <u>
            <seg>
              Om vi ska satsa på den öppna psykiatrin är nästa steg: Vilken
              del ska vi prioritera? Är det barn- och ungdomspsykiatrin för
              att förhindra framtida bekymmer, eller är det någon annan del
              av öppenpsykiatrin som ska ha resurserna?
            </seg>
          </u>
          <u>
            <seg>
              När det sedan gäller diskussionerna om nya vårdformer och när
              det gäller lagstiftningen finns det skäl att också där fundera.
              Då är det väl ganska rimligt att vi som politiker tar ansvar för
              att ta reda på mer exakt var resurserna behövs, att föra en dialog
              med folk i professionen och de ansvariga för att bedöma var insatserna
              ska göras? Då är det klokt att tillsätta en samordnare med en
              god kunskap om svensk sjukvård och med en god medicinsk kunskap
              men som har fördelen att inte finnas bland någon av de grupper
              inom psykiatrin som är psykiatriker, psykologer, socialarbetare
              eller har annan kompetens inom psykiatrin. Utredaren eller samordnaren
              har en allmän medicinsk kompetens som är nyttig för att bedöma
              psykiatrins roll i den svenska sjukvården.
            </seg>
          </u>
          <u>
            <seg>
              Jag tror alltså det finns anledning att vara en smula eftertänksam,
              att fundera på var vi behöver satsa resurserna. Jag är alldeles
              övertygad om att vi behöver satsa mer resurser också från statens
              sida på psykiatrin. Vi behöver fler platser både i öppenvården
              och i slutenvården. Vi behöver se över arbetsformerna. Men innan
              vi bestämmer oss för exakt var resurserna ska satsas ska vi låta
              folk i professionen diskutera det med samordnaren och samordnaren
              ska komma med förslagen.
            </seg>
          </u>
          <u>
            <seg>
              När det sedan gäller att avsätta resurser finns det anledning
              att erinra om att riksdagen har beslutat om resurser. Vi vill
              försäkra oss om att de resurserna nu används på ett sätt som gynnar
              utvecklingen av psykiatrin. Det är därför vi ska ha kontrollstationen.
              Inför det ska jag bjuda in Kenneth Johansson att delta i diskussionen.
            </seg>
          </u>
          <u>
            <seg>
              Förlåt mig, Elina Linna, att jag inte svarade tidigare på frågan
              om personliga ombud. Jag tycker att systemet med personliga ombud
              ska permanentas, så att vi får en utveckling framöver där samtliga
              kommuner deltar.
            </seg>
          </u>
          <note type="speaker">
            Anf. 28 CHATRINE PÅLSSON (kd):
          </note>
          <u>
            <seg>
              Herr talman! Jag brukar försöka uppdatera mig innan jag går till
              en interpellationsdebatt. I dagens Svenska Dagbladet har bland
              annat överdirektör Kjell Asplund talat om vad utredningen säger.
              Det brukar ju läcka i andra sammanhang, men när det finns en person
              som dessutom är överdirektör i Socialstyrelsen tror jag på att
              uppgifterna är riktiga. Om nu socialministern inte har läst det
              och inte vet någonting om det ser jag fram emot att det inte ska
              behöva ta så förfärligt lång tid innan vi ser ett åtgärdsprogram.
              Det känns riktigt.
            </seg>
          </u>
          <u>
            <seg>
              Det finns en oändlig massa statistik om var behoven finns, Lars
              Engqvist. Det finns mycket statistik om barnpsyk. Enligt min och
              Kristdemokraternas uppfattning är det behoven som ska styra. Man
              ska inte lägga in en massa mallar. Vad vi har att göra från det
              offentliga systemet är att se till att de vårdnivåer som behövs
              för att människor ska få den vård de behöver ska byggas upp. De
              ska finnas. Nu säger man att man får avvisa människor från mottagningar
              därför att det kommer andra som är mer sjuka. Det är en tydlig
              signal om att det behövs fler slutenvårdsplatser.
            </seg>
          </u>
          <u>
            <seg>
              Jag är naturligtvis glad för att socialministern också tycker
              att det behövs ytterligare slutenvårdsplatser och även öppenvårdsplatser.
              Men glöm aldrig att det är vår det offentligas uppgift att se
              till att det finns pengar, vårdplatser och vårdformer så att alla,
              om möjligt, får den hjälp de behöver i rätt tid. Där vill jag
              påminna om den vårdgaranti som vi borgerliga partier har tagit
              fram. Den inkluderar även de psykiskt sjuka, det vill säga alla
              olika sjukdomar.
            </seg>
          </u>
          <u>
            <seg>
              Avslutningsvis vill jag tacka för debatten och lämna över Kristdemokraternas
              motion. Här finns förslag, men på de här minuterna hinner jag
              inte dra alla.
            </seg>
          </u>
          <note type="speaker">
            Anf. 29 Socialminister LARS ENGQVIST (s):
          </note>
          <u>
            <seg>
              Herr talman! Jag tror att det finns en samstämmighet om att svensk
              psykiatri har brister. Däremot är det inte alldeles samstämmigt
              hur man ska lösa dem. Det gäller inte bara i fråga om att man
              ska anslå pengar, för det kan vi diskutera. Om man gör en snabb
              resa i landet upptäcker man att problemen ser väldigt olika ut.
              I Stockholm har man specifika problem.
            </seg>
          </u>
          <u>
            <seg>
              Jag måste tacka Kenneth Johansson för att han har fört in den
              sociala dimensionen. Det finns en risk att vi tror att det faktum
              att människor är hemlösa, har förlorat fotfästet, jobbet, saknar
              daglig sysselsättning och har växande drogproblem bara kan lösas
              med psykiatri. Det är inte så. En stor del av de problem som uppmärksammas
              i tidningarna är ett misslyckande för det sociala systemet och
              välfärdssamhället. Då får vi diskutera vad vi gör så att kommunerna,
              som har ansvar för socialtjänsten, har resurser och kunskaper
              nog att bryta den sociala utslagningen.
            </seg>
          </u>
          <u>
            <seg>
              Psykiatrin ska spela en roll för de människor som är psykiskt
              sjuka och missbruksvården för dem som är missbrukare. Sedan ska
              man samverka omkring dem som har dubbel diagnos. Men psykiatrin
              kan aldrig skapa bostäder till de bostadslösa eller arbete till
              de arbetslösa. Det är viktigt att vi lägger in denna sociala dimension
              i det arbetet. Jag tackar Kenneth Johansson för att han har gjort
              det.
            </seg>
          </u>
          <note>
            Överläggningen var härmed avslutad.
          </note>
          <note>
            11 § Svar på interpellation 2003/04:6 om det kustnära fisket
            i Bohuslän
          </note>
          <note type="speaker">
            Anf. 30 Jordbruksminister ANN-CHRISTIN NYKVIST (s):
          </note>
          <u>
            <seg>
              Herr talman! Lars Tysklind har frågat vilka åtgärder jag tänker
              vidta för att komma till rätta med de negativa konsekvenser för
              det småskaliga och kustnära fisket som beslutet att flytta trålgränsen
              och i övrigt begränsa fiskeområden orsakar.
            </seg>
          </u>
          <u>
            <seg>
              Lars Tysklind frågar också om jag anser att bildandet av förvaltningsområden
              enligt modell från KosterVäderöfjorden är ett bra sätt att arbeta
              med frågan, bland annat för att ge delaktighet och acceptans för
              nödvändiga åtgärder, och i så fall verka för att detta tillvägagångssätt
              utnyttjas även i den aktuella situationen.
            </seg>
          </u>
          <u>
            <seg>
              Inledningsvis vill jag säga att jag stöder interpellantens omsorg
              om det kustnära fisket och synen på dess betydelse för vissa regioner
              och det lokala näringslivet. Allt fiske, oavsett storlek, är dock
              beroende av situationen för fiskbestånden och de omgivande ekosystemen.
              Ett långsiktigt hållbart fiske måste bedrivas på ett sätt som
              främjar balansen mellan nyttjande och bevarande, mellan bruk och
              värn.
            </seg>
          </u>
          <u>
            <seg>
              Det ankommer på Fiskeriverket att vidta de åtgärder som krävs
              för att denna balans ska uppnås. Jag som minister kan därför inte
              diskutera Fiskeriverkets beslut och har inte för avsikt att för
              närvarande vidta ytterligare åtgärder i frågan.
            </seg>
          </u>
          <u>
            <seg>
              Utifrån regeringens fiskeripolitik vill jag dock kommentera vissa
              generella aspekter.
            </seg>
          </u>
          <u>
            <seg>
              För det första är det den vetenskapliga rådgivningen och tillämpning
              av försiktighetsprincipen som ska ligga till grund för de åtgärder
              som vidtas inom fiskeriförvaltningen. En entydig vetenskaplig
              rådgivning, såväl nationell som internationell, bedömer situationen
              för torsk och annan vitfisk i Kattegatt och Skagerrak som alarmerande.
              Just kustzonen är biologiskt ett mycket viktigt område och utgör
              lek- och uppväxtområden, särskilt för bottenlevande arter såsom
              torsk.
            </seg>
          </u>
          <u>
            <seg>
              För det andra är målsättningen med fiskeripolitiken att återställa
              de bestånd som befinner sig utanför biologiskt säkra gränser och
              att bibehålla andra inom dessa gränser. Samtidigt ska fiskerinäringen
              nyttja dessa bestånd på ett långsiktigt hållbart sätt. Vissa åtgärder
              som syftar till att skydda fiskbestånd och ekosystem har därför
              av naturliga skäl kortsiktigt begränsande effekter för yrkesfiskets
              möjligheter att utöva sin verksamhet. Den långsiktiga målsättningen
              är ju att återställa havens produktionsnivå till gagn för såväl
              fiskare som konsumenter.
            </seg>
          </u>
          <u>
            <seg>
              Jag vill dock avslutningsvis instämma i vad Lars Tysklind säger
              om behovet av en dialog mellan verksamma fiskare, forskare och
              beslutsfattare. En sådan dialog är av avgörande betydelse för
              att dels öka kunskapen hos alla parter, dels öka acceptansen för
              nödvändiga åtgärder. Jag har informerat mig om hur en sådan bred
              dialog utvecklats avseende fisket runt KosterVäderöarna och ser
              mycket positivt på att samarbete enligt den modellen utvecklas
              även för andra fisken och andra regioner.
            </seg>
          </u>
          <note type="speaker">
            Anf. 31 LARS TYSKLIND (fp):
          </note>
          <u>
            <seg>
              Herr talman! Jag vill börja med att tacka för svaret. Jag upplever
              att jordbruksministern har en mycket positiv grundinställning
              till att lösa det problem som jag tar upp angående förutsättningarna
              för det kustnära, småskaliga fisket i Bohuslän. Jag kan också
              med en viss tillfredsställelse konstatera att ministern delar
              uppfattningen att man på ett konstruktivt sätt kan skapa förutsättningar
              för ett långsiktigt hållbart fiske genom en process med en långtgående
              dialog mellan fiskare, forskare och beslutsfattare.
            </seg>
          </u>
          <u>
            <seg>
              Min frågeställning i interpellationen har två sidor. Den handlar
              om det aktuella beslutet som rör främst trålfiske efter havskräfta.
              Man fiskar i dag ganska nära kusten. Även skarpsillsfisket berörs
              av de beslutade reglerna.
            </seg>
          </u>
          <u>
            <seg>
              Det är arter som i sig inte är direkt hotade. Man har ett ganska
              väl avvägt fiske när det gäller de här arterna. De begränsningar
              som har tillkommit har andra avsikter, bland annat för att skydda
              känsliga havsbottnar och torskbeståndet, som jordbruksministern
              tog upp själv.
            </seg>
          </u>
          <u>
            <seg>
              Den andra sidan av frågeställningen är vilken typ av samråds-
              och förankringsprocess som vi vill ha för att nå de målsättningar
              som alla parter i grunden är överens om. Jag tror inte att målsättningarna
              i sig skiftar från någon grupp till en annan, utan alla vill egentligen
              uppnå detta hållbara fiske.
            </seg>
          </u>
          <u>
            <seg>
              Gemensamt för frågeställningarna är att de i grunden berör förutsättningarna
              för hur det framtida fisket ska regleras så att det finns möjligheter
              för fortsatt verksamhet, som i förlängningen är en förutsättning
              för en levande kust.
            </seg>
          </u>
          <u>
            <seg>
              Jag vill också säga att jag har full respekt för att jordbruksministern
              inte kan diskutera Fiskeriverkets enskilda beslut, och jag har
              ingen annan uppfattning i den frågan. Myndigheterna ska fatta
              självständiga och oberoende beslut utifrån sitt uppdrag; där ska
              vi inte hävda någonting annat. Det får dock inte vara ett hinder
              för att man kan föra en mer principiell diskussion om hur olika
              målsättningar ska vägas mot varandra och hur den demokratiska
              processen för kunskapsutbyte och delaktighet ska utformas till
              underlag för beslut.
            </seg>
          </u>
          <u>
            <seg>
              Herr talman! Målsättningen för att ha en balans och en levande
              kust kräver just en balansgång, där fisket är en viktig del för
              att hålla kustsamhällena levande och där man har stora kunskaper
              att tillföra för att nå dessa mål. I förlängningen är yrkesfisket
              grunden för många verksamheter i dessa samhällen beredningsindustrin,
              varven, trålverkstäderna, fiskeauktionerna. Inte minst är turistnäringen
              beroende av att det finns ett fiske som en attraktion i sig.
            </seg>
          </u>
          <u>
            <seg>
              För att uppnå denna balans gäller i nästan varje läge olika alternativa
              lösningar för att komma till samma mål. Det är där som det miljöprövningsarbete
              som lade grunden till KosterVäderöfjord-uppgörelsen kommer in.
              Där regleras trålfisket i norra Bohuslän i denna fjord. Det är
              främst räkfisket som regleras. I den processen, när den väl kom
              i gång, deltog alla parter yrkesfisket, länsstyrelsen, Fiskeriverket
              och berörda kommuner. Det resulterade i att man gick från problem
              till en konstruktiv lösning, som Swedish Seafood uttrycker sig
              i sin motivering för den utmärkelse som denna uppgörelse har fått.
              De ska få något pris ur kronprinsessans hand de närmaste dagarna.
            </seg>
          </u>
          <u>
            <seg>
              Jag kan ställa en följdfråga: Har ministern för avsikt att låta
              modellen med de lokala förvaltningsråden vara ett naturligt alternativ
              i den här typen av processer? Jag kan stanna där så länge.
            </seg>
          </u>
          <note type="speaker">
            Anf. 32 Jordbruksminister ANN-CHRISTIN NYKVIST (s):
          </note>
          <u>
            <seg>
              Herr talman! Jag tror att vi är helt överens om att vi måste
              arbeta för en hållbar utveckling. I det begreppet ligger att den
              ska vara ekologiskt, ekonomiskt och socialt hållbar. Det är det
              som är det bärande i den ansvarsfulla fiskeripolitik som regeringen
              bedriver. Vi utgår från försiktighetsprincipen, ekosystemansatsen.
              För mig är det här investeringar för framtiden för att vi ska
              kunna ha ett lönsamt yrkesfiske, för att vi ska kunna ha den biologiska
              mångfalden, för att konsumenterna ska få tillgång till det här
              värdefulla livsmedlet och också för att vi ska ha ett utrymme
              för rekreation och sportfiske.
            </seg>
          </u>
          <u>
            <seg>
              Den här kustzonen är ett biologiskt särskilt viktigt område,
              som jag utvecklade i mitt svar, eftersom det erbjuder ett skydd
              och goda uppväxtvillkor för speciella fiskarter och också lekplatser.
              Det är därför det är så angeläget att vi har en väldigt god fiskeripolitik
              och fiskeriförvaltning. Det är inget nytt. Vi har haft en avancerad
              teknisk utveckling de senare åren, som har gjort att fisket har
              blivit effektivare. Det påverkar också behovet av åtgärder.
            </seg>
          </u>
          <u>
            <seg>
              Vi har miljökvalitetsmål som riksdagen har ställt sig bakom.
              De miljökvalitetsmålen är också underindelade i delmål och åtgärdsstrategier.
              Där har vi särskilt ringat in behoven när det gäller insatser
              för bifångster och ungfisk. Vi säger att vi inte kan ta ut mer
              än det som motsvarar återväxten. Vi har också i riksdagens ställningstagande
              konstaterat att trålfisket bör bedrivas längre ut från kusten.
              Nu ser vi en minskning av samtliga bottenfiskbestånd i Skagerrak
              och Kattegatt. Det är bakgrunden till det uppdrag som regeringen
              gav Fiskeriverket och den utredning som Fiskeriverket gjorde,
              och den utredningen är ett av underlagen för det beslut som Fiskeriverket
              har tagit.
            </seg>
          </u>
          <u>
            <seg>
              Jag tycker att vi ska vara mycket noggranna med att konstatera
              att vi måste arbeta utifrån försiktighetsprincipen, för det finns
              alarmerande signaler om hur fiskebestånden utvecklar sig.
            </seg>
          </u>
          <u>
            <seg>
              Sedan var det frågan om dialog och förankring. Ja, det är viktigt
              med dialog och aktiv förankring för att vi ska kunna få en effektiv
              förvaltning av bestånden. Förvaltningsåtgärderna måste uppfattas
              som legitima och måste uppfattas som nödvändiga. Jag menar också
              att det finns viktig lokal kunskap som vi måste använda oss av
              när vi utvecklar de här planerna.
            </seg>
          </u>
          <u>
            <seg>
              Det här är någonting som vi också har diskuterat på en högre
              nivå, på EU-nivå. Det beslut som fiskeriministrarna där tog i
              december förra året innebär att det nu finns en möjlighet att
              inrätta regionala rådgivande nämnder. Jag är alltså positiv till
              att vi både på EU-nivå och på regional och lokal nivå arbetar
              fram olika modeller för att få en lokal förankring.
            </seg>
          </u>
          <u>
            <seg>
              KosterVäderöfjord-modellen har visat sig framgångsrik och är
              intressant. Sedan finns det också många ytterligare frågor som
              vi måste analysera och värdera. Därför menar jag att vi nu bör
              gå vidare i arbetet med att utveckla formerna för en dialog. Men
              i grunden är jag väldigt positiv till detta och ser det som nödvändigt.
            </seg>
          </u>
          <note type="speaker">
            Anf. 33 LARS TYSKLIND (fp):
          </note>
          <u>
            <seg>
              Herr talman! Jag kan naturligtvis hålla med jordbruksministern
              i de flesta analyser som görs här. Det är egentligen inte det
              vi diskuterar.
            </seg>
          </u>
          <u>
            <seg>
              Den här frågan har blivit ganska infekterad. Grunden är just
              att man i Bohusläns fiskelägen kände sig oerhört maktlös när det
              här kom. Man kände det så här: Här sitter vi med kunskap och med
              lösningar, alternativa lösningar, och var ska vi få tala om dem?
            </seg>
          </u>
          <u>
            <seg>
              Jag sade förut att vi inte ska gå in på Fiskeriverkets enskilda
              beslut. Vi kan ändå se den enskilda medborgarens perspektiv, att
              man sitter med en lösning som man aldrig får prova.
            </seg>
          </u>
          <u>
            <seg>
              Det var ju det som var finessen i norra Bohuslän. Den processen
              startades inte från Fiskeriverkets sida, utan det var den gången
              Naturvårdsverket som skulle anlägga marina reservat. Det blev
              fullständiga, totala låsningar och konflikt. Sedan fick man den
              här lösningen, där man uppnådde målet, och alla accepterade den
              och tog ansvar för den.
            </seg>
          </u>
          <u>
            <seg>
              Delaktighet är ju i de flesta fall det som ger ansvarstagande.
              Annars ställer man sig vid sidan om och känner sig överkörd. I
              ett sådant läge blir det naturligtvis inte konstruktivt.
            </seg>
          </u>
          <u>
            <seg>
              Jag tycker att vi som centrala beslutsfattare har ett väldigt
              stort ansvar för att regelmässigt få i gång en demokratisk process,
              så att alla som berörs verkligen kan få in sina synpunkter och
              kunskaper i processen.
            </seg>
          </u>
          <u>
            <seg>
              Trots att jag förut talade om självständiga beslut och det håller
              jag fortfarande fast vid vill jag framföra min egen uppfattning
              i detta. Jag är helt övertygad om att beslutet i det aktuella
              fallet hade sett något annorlunda ut om man använt den typen av
              förankringsprocess. Man hade då fått en lösning som gav samma
              effekt, fast den hade sett annorlunda ut därför att man hade fått
              in andra vinklingar på problemet.
            </seg>
          </u>
          <u>
            <seg>
              Det man från fiskarhåll har pratat mycket om är redskapsutveckling.
              Ni som sysslar med fiskeripolitik vet att det är en nog så viktig
              del. Man har nu en kräfttrål på gång som i princip sorterar bort
              all fisk och den absolut största mängden av små kräftor som inte
              håller minimimåtten. Den både släpper ut småfisk och sorterar
              ut stor fisk. Från fiskarhåll hade man naturligtvis varit väldigt
              angelägen om att få prova det här. Nu inför man ju båda sorterna
              samtidigt.
            </seg>
          </u>
          <u>
            <seg>
              Detta med strandzonens känslighet kan vi också vara överens om.
              Där spelar också redskapen en viktig roll. De har kanske, som
              ministern säger, blivit för effektiva. Men då kan man ta bort
              de saker som gör dem effektiva. Det finns system där man fiskar
              en bit från botten. Man är nu beredd att minska ned på detta så
              att fiske på känsliga områden omöjliggörs. Då är frågan om inte
              detta skulle ha kunnat ge samma resultat som de nu beslutade åtgärderna.
            </seg>
          </u>
          <u>
            <seg>
              Jag vill påstå att det vore om inte en världskatastrof så i alla
              fall en mindre katastrof om det småskaliga kustnära fisket i Bohusläns
              kustsamhällen skulle minska ytterligare. Det är ändå så pass få
              som sysslar med detta fiske. Ungdomen måste ju känna att man är
              en verklig part som får delta och forma det här regelverket. Ungdomarna
              måste känna att det finns en framtid i detta. Man vill verkligen
              satsa på det småskaliga kustnära fisket, som är väldigt effektivt
              även från konsumentsynpunkt. Fångsterna går till hundra procent
              direkt till konsumenterna för konsumtion.
            </seg>
          </u>
          <note type="speaker">
            Anf. 34 Jordbruksminister ANN-CHRISTIN NYKVIST (s):
          </note>
          <u>
            <seg>
              Herr talman! När det gäller förankringsprocessen vill jag inte
              spekulera i vilka resultaten hade blivit om man hade gjort på
              något alternativt sätt. Jag konstaterar bara att beträffande den
              administrativa hanteringen har Fiskeriverkets förslag remissbehandlats.
              Dessutom har Fiskeriverket haft ett särskilt möte under sommaren
              med fiskenäringen då fiskarna fick lägga fram sina synpunkter.
              Jag vet att de hade synpunkter, men hur de sedan har beaktats
              har jag inte satt mig in i, utan det är Fiskeriverkets ansvar.
              Den delen motsäger inte på något sätt att vi kan titta på andra
              strukturer för samverkan. Som jag redan har framhållit tycker
              jag att det är angeläget att vi går vidare.
            </seg>
          </u>
          <u>
            <seg>
              Begreppen lokal och regional förvaltning används i dag i lite
              olika betydelser. Vi bör därför gå vidare och se efter vad vi
              menar med gemensamma förvaltningsmodeller för att förbättra vård
              och hushållning och för att öka det lokala engagemanget. För mig
              känns det naturligt att det är fiskarna själva som ska ha ett
              stort inflytande, givetvis i samarbete med berörda myndigheter
              och i samråd med andra intressenter. Andra intressenter i det
              här fallet är miljöintressen, vattenägare, friluftsliv, turism
              för att nämna dem som jag menar är centrala i sammanhanget.
            </seg>
          </u>
          <u>
            <seg>
              Men det här är en fråga som vi ska gå vidare med. Vi behöver
              då ta fram olika modeller för en dialog, och det kräver ytterligare
              analyser och ytterligare tänkande kopplat till praktiska försök
              så att vi kan se hur olika modeller fungerar. KosterVäderöfjord-modellen
              finns redan, och den kan vi snegla på i det sammanhanget.
            </seg>
          </u>
          <u>
            <seg>
              Lars Tysklind nämnde redskapen. Det är klart att de är väldigt
              centrala, och den frågan har vi arbetat väldigt mycket med under
              senare tid, bland annat på internationell nivå. Det hölls ett
              möte i Krakow i somras om Östersjön. Där lyckades vi komma fram
              till en annan trålmodell som var lite mera selektiv. Vad som är
              glädjande i det här sammanhanget är att fiskarna själva har varit
              aktiva och gett oss tips om hur man ska utveckla redskapen.
            </seg>
          </u>
          <u>
            <seg>
              Precis som Lars Tysklind säger har redskapen blivit effektivare
              så att man därigenom kan ta upp mera fisk. Men det finns också
              ett utrymme för att utveckla selektiva redskap, och det är väldigt
              angeläget att vi går vidare med detta.
            </seg>
          </u>
          <u>
            <seg>
              En annan fråga som Fiskeriverket och nu också Naturvårdsverket
              särskilt har lyft fram när det gäller de kustnära områdena är
              att vi måste kartera bottnarna för att bättre förstå hur fisket
              ska utvecklas.
            </seg>
          </u>
          <u>
            <seg>
              Vi har alltså ett antal instrument som kan göra att vi på ett
              bättre sätt kan nå fram till målet om ett hållbart fiske.
            </seg>
          </u>
          <note type="speaker">
            Anf. 35 LARS TYSKLIND (fp):
          </note>
          <u>
            <seg>
              Herr talman! Jag får tacka för en givande diskussion. Sådana
              här samtal leder alltid utvecklingen framåt på något sätt och
              till att vi medvetandegör varandra.
            </seg>
          </u>
          <u>
            <seg>
              Jag förstår att jordbruksministern inte spekulerar i beslut som
              skulle kunna ha fattats. Det vore nästan märkligt om hon gjorde
              det. Men jag tog mig friheten att göra det.
            </seg>
          </u>
          <u>
            <seg>
              Jag vill, som sagt, driva grundtesen att om man vill ha delaktighet,
              acceptans och ansvar måste man och nu har jag sagt det så många
              gånger att jag blir nästan tjatig låta folk vara med från början.
              Processen i somras gjorde att fiskarna kände att de fick ett färdigt
              förslag, och det tycker jag är ett gammalt sätt att arbeta på.
              Vid en samrådsprocess startar man på helt andra bogar och tar
              in kunskaper i ett mycket tidigare skede.
            </seg>
          </u>
          <u>
            <seg>
              Jag vill tacka för debatten. Vi är inte så oense om målsättningen,
              och det är ju skönt. Sedan kan vi kanske bli ense också om metoderna.
            </seg>
          </u>
          <note type="speaker">
            Anf. 36 Jordbruksminister ANN-CHRISTIN NYKVIST (s):
          </note>
          <u>
            <seg>
              Herr talman! Det är klart att vi från regeringen är mycket observanta
              på utvecklingen för det småskaliga fisket. Det är inte utan än
              att vi också är bekymrade för den utvecklingen. Det handlar om
              vad fisket betyder för dessa regioner och för de platser där det
              bedrivs. Det handlar inte bara om själva fisket, utan det handlar
              också om binäringar, om turism, om fritidsaktiviteter, om kulturella
              frågor, om sysselsättning och om hur människor har det på orter
              där man lever av detta fiske.
            </seg>
          </u>
          <u>
            <seg>
              För regeringen är det väldigt viktigt att inte bara titta på
              de biologiska förhållandena, utan vi måste också väga in de socioekonomiska
              och de kulturella förhållandena.
            </seg>
          </u>
          <u>
            <seg>
              Regeringen har aviserat en proposition under hösten som ska behandla
              det kustnära fisket med mera. Det gäller att skapa förutsättningar
              som bidrar till att vi kan uppnå våra målsättningar för miljön
              och för regionalpolitiken.
            </seg>
          </u>
          <note>
            Överläggningen var härmed avslutad.
          </note>
          <note>
            12 § Anmälan om inkomna faktapromemorior om förslag från Europeiska
            kommissionen
          </note>
          <note>
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <u>
            <seg>
              KOM(2003)319
            </seg>
          </u>
          <u>
            <seg>
              KOM(2003)411
            </seg>
          </u>
          <note>
            13 § Anmälan om inkomna uppteckningar från EU-nämndssammanträde
          </note>
          <note>
            Talmannen anmälde att uppteckningar från EU-nämndens sammanträde
            onsdagen den 24 september inkommit.
          </note>
          <note>
            14 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            15 § Bordläggning
          </note>
          <note>
            Anmäldes och bordlades
          </note>
          <note>
            16 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 8 oktober
          </note>
          <note>
            Hans Stenberg
          </note>
          <note>
            den 9 oktober
          </note>
          <note>
            Gunnar Nordmark
          </note>
          <note>
            Sven Bergström
          </note>
          <note>
            Birgitta Sellén
          </note>
          <note>
            den 10 oktober
          </note>
          <u>
            <seg>
              Yvonne Ruwaida
            </seg>
          </u>
          <u>
            <seg>
              Yvonne Ruwaida
            </seg>
          </u>
          <u>
            <seg>
              Rigmor Stenmark
            </seg>
          </u>
          <note>
            Erik Ullenhag
          </note>
          <note>
            Runar Patriksson
          </note>
          <note>
            Marietta de Pourbaix-Lundin
          </note>
          <note>
            Interpellationerna 2003/04:1922 redovisas i bilaga som fogats
            till riksdagens snabbprotokoll tisdagen den 14 oktober.
          </note>
          <note>
            Interpellationerna 2003/04:2328 redovisas i bilaga som fogats
            till riksdagens snabbprotokoll tisdagen den 21 oktober.
          </note>
          <note>
            17 § Anmälan om frågor för skriftliga svar
          </note>
          <u>
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 7 oktober
          </note>
          <note>
            Marietta de Pourbaix-Lundin
          </note>
          <note>
            Ulf Holm
          </note>
          <note>
            den 8 oktober
          </note>
          <note>
            Veronica Palm
          </note>
          <note>
            Mats Einarsson
          </note>
          <note>
            Marietta de Pourbaix-Lundin
          </note>
          <note>
            den 9 oktober
          </note>
          <note>
            Ulla Hoffmann
          </note>
          <note>
            Tina Acketoft
          </note>
          <note>
            Christer Nylander
          </note>
          <note>
            den 10 oktober
          </note>
          <note>
            Mikael Damberg
          </note>
          <note>
            Lars Ångström
          </note>
          <note>
            Magdalena Andersson
          </note>
          <note>
            Chatrine Pålsson
          </note>
          <note>
            Elizabeth Nyström
          </note>
          <note>
            Johan Pehrson
          </note>
          <note>
            Bertil Kjellberg
          </note>
          <note>
            den 13 oktober
          </note>
          <note>
            Allan Widman
          </note>
          <note>
            Kenneth Lantz
          </note>
          <note>
            Marietta de Pourbaix-Lundin
          </note>
          <u>
            <seg>
              Lena Adelsohn Liljeroth
            </seg>
          </u>
          <note>
            Cecilia Widegren
          </note>
          <note>
            Ragnwi Marcelind
          </note>
          <note>
            Lars Ångström
          </note>
          <note>
            Lena Ek
          </note>
          <u>
            <seg>
              Lena Adelsohn Liljeroth
            </seg>
          </u>
          <note>
            den 14 oktober
          </note>
          <note>
            Ulla Hoffmann
          </note>
          <u>
            <seg>
              Sten Tolgfors
            </seg>
          </u>
          <note>
            Inger Davidson
          </note>
          <note>
            Frågorna 2003/04:5468 redovisas i bilaga som fogats till riksdagens
            snabbprotokoll tisdagen den 14 oktober.
          </note>
          <note>
            Frågorna 2003/04:6980 redovisas i bilaga som fogats till riksdagens
            snabbprotokoll tisdagen den 21 oktober.
          </note>
          <note>
            18 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 6 oktober
          </note>
          <note>
            Marie Nordén
          </note>
          <note>
            den 7 oktober
          </note>
          <note>
            Ann-Kristine Johansson
          </note>
          <note>
            Karin Svensson Smith
          </note>
          <note>
            den 8 oktober
          </note>
          <note>
            Lennart Kollmats
          </note>
          <note>
            Ulf Sjösten
          </note>
          <note>
            Marietta de Pourbaix-Lundin
          </note>
          <note>
            Marietta de Pourbaix-Lundin
          </note>
          <note>
            Gunnar Nordmark
          </note>
          <note>
            Maria Öberg
          </note>
          <note>
            Marietta de Pourbaix-Lundin
          </note>
          <note>
            Billy Gustafsson
          </note>
          <note>
            Sonja Fransson
          </note>
          <note>
            Tuve Skånberg
          </note>
          <u>
            <seg>
              Gustav Fridolin
            </seg>
          </u>
          <u>
            <seg>
              Gustav Fridolin
            </seg>
          </u>
          <note>
            Svaren redovisas i bilaga som fogats till riksdagens snabbprotokoll
            tisdagen den 14 oktober.
          </note>
          <note>
            19 § Kammaren åtskildes kl. 15.48.
          </note>
          <u>
            <seg>
              Förhandlingarna leddes av talmannen.
            </seg>
          </u>
          <u>
            <seg>
              /Monica Gustafson
            </seg>
          </u>
        </div>
      </body>
    </text>
  </TEI>
</teiCorpus>
