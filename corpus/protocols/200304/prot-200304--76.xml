<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200304</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200304</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--76</head>
          <docDate when="2004-03-03">2004-03-03</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <u xml:id="i-5a8cbb420de23cff-0" who="unknown">
            <seg>
              2003/04:76
            </seg>
          </u>
          <note>
            Onsdagen den 3 mars
          </note>
          <note>
            Kl. 09:00 - 19:52
          </note>
          <note>
            1 § Anmälan om kompletteringsval till utrikesutskottet
          </note>
          <note>
            Talmannen meddelade att Folkpartiet liberalernas riksdagsgrupp
            på grund av uppkommen vakans anmält Nina Lundström som suppleant
            i utrikesutskottet.
          </note>
          <note>
            Talmannen förklarade vald till
          </note>
          <note>
            suppleant i utrikesutskottet
          </note>
          <note>
            2 § Förnyad bordläggning
          </note>
          <note>
            Föredrogs och bordlades åter
          </note>
          <note>
            3 § Staten och den finansiella sektorn
          </note>
          <note type="speaker">
            Anf. 1 CARIN LUNDBERG (s):
          </note>
          <u xml:id="i-5a8cbb420de23cff-1" next="i-5a8cbb420de23cff-8" who="Q4963953">
            <seg>
              Godmorgon, herr talman! Vi inleder dagens arbetsplenum med att
              behandla en skrivelse från regeringen som vi föreslår ska läggas
              till handlingarna. Det handlar om staten och den finansiella sektorn.
            </seg>
          </u>
          <u xml:id="i-5a8cbb420de23cff-2" prev="i-5a8cbb420de23cff-1" who="Q4963953">
            <seg>
              Den här skrivelsen innehåller en programförklaring för regeringens
              arbete och ett handlingsprogram för prioriterad lagstiftning på
              området. Stabilitet i systemet och gott konsumentskydd är de två
              viktigaste sakerna.
            </seg>
          </u>
          <u xml:id="i-5a8cbb420de23cff-3" prev="i-5a8cbb420de23cff-1" who="Q4963953">
            <seg>
              Regeringen anser att det är viktigt att det finansiella systemet
              är stabilt och präglas av sund verksamhet med ett gott konsumentskydd.
              Det är viktigt att det finns fungerande styr- och kontrollsystem.
              Enligt regeringen är det viktigt att belöningssystemen utformas
              så att de inte lockar personal att ta för stora risker eller för
              mycket betonar kortsiktiga vinster. Krav måste ställas på moral,
              disciplin och professionalism hos enskilda aktörer.
            </seg>
          </u>
          <u xml:id="i-5a8cbb420de23cff-4" prev="i-5a8cbb420de23cff-1" who="Q4963953">
            <seg>
              Enligt regeringen syftar regleringen av den finansiella sektorn
              till att värna om stabilitet i det finansiella systemet, trygga
              ett gott konsumentskydd och lägga grunden till en sund konkurrens.
            </seg>
          </u>
          <u xml:id="i-5a8cbb420de23cff-5" prev="i-5a8cbb420de23cff-1" who="Q4963953">
            <seg>
              Regeringen anser att Sverige bör verka för att riktlinjerna för
              den svenska regleringen, till exempel funktionell inriktning och
              stabila regler som stimulerar utveckling och konkurrens, även
              bör ligga till grund för det arbete som bedrivs inom EU.
            </seg>
          </u>
          <u xml:id="i-5a8cbb420de23cff-6" prev="i-5a8cbb420de23cff-1" who="Q4963953">
            <seg>
              Regeringen anser att lagstiftningen inom försäkringssektorn måste
              moderniseras bland annat för att underlätta produktutveckling
              och stimulera konkurrens.
            </seg>
          </u>
          <u xml:id="i-5a8cbb420de23cff-7" prev="i-5a8cbb420de23cff-1" who="Q4963953">
            <seg>
              Regeringen anser att Sverige bör bedriva ett aktivt internationellt
              arbete för att bekämpa penningtvätt och terroristfinansiering.
            </seg>
          </u>
          <u xml:id="i-5a8cbb420de23cff-8" prev="i-5a8cbb420de23cff-1" who="Q4963953">
            <seg>
              Regeringen gör slutligen bedömningen att tillsynsuppgifterna
              kommer att öka de närmaste åren, både i omfattning och komplexitet.
            </seg>
          </u>
          <note>
            Utskottet delar regeringens bedömning av syftet med regleringen
            av den finansiella sektorn och föreslår att skrivelsen läggs till
            handlingarna och motionerna avstyrks.
          </note>
          <note type="speaker">
            Anf. 2 GUNNAR AXÉN (m):
          </note>
          <u xml:id="i-5a8cbb420de23cff-9" next="i-5a8cbb420de23cff-14" who="Q5563089">
            <seg>
              Herr talman! Det här betänkandet handlar som sagt var om en lång
              rad olika frågor, huvudsakligen regeringens skrivelse om staten
              och den finansiella sektorn. Det är en skrivelse som vi inte har
              några egentliga synpunkter på.
            </seg>
          </u>
          <u xml:id="i-5a8cbb420de23cff-10" prev="i-5a8cbb420de23cff-9" who="Q5563089">
            <seg>
              Däremot kan det vara värt att notera att regeringen i sin skrivelse
              betonar vikten av ett gott konsumentskydd och en väl fungerande
              konkurrens på finansmarknaden. Det är goda ambitioner, men ser
              man till hur Socialdemokraterna och stödpartierna agerar i praktiken
              inser man att det kanske mest är vackra ord.
            </seg>
          </u>
          <u xml:id="i-5a8cbb420de23cff-11" prev="i-5a8cbb420de23cff-9" who="Q5563089">
            <seg>
              Återigen försvarar vänstermajoriteten existensen av kollektiva
              hemförsäkringar. Det är något som inte gynnar vare sig konsumenter
              eller en väl fungerande konkurrens på försäkringsmarknaden. Många
              fackförbund har ju valt att påtvinga sina medlemmar olika former
              av kollektiva hemförsäkringar. I samtliga fall har man tecknat
              de här hemförsäkringarna i det av facken ägda Folksam, och man
              har gjort det utan någon som helst anbudsupphandling.
            </seg>
          </u>
          <u xml:id="i-5a8cbb420de23cff-12" prev="i-5a8cbb420de23cff-9" who="Q5563089">
            <seg>
              Det här betyder att många fackföreningsmedlemmar har påtvingats
              försäkringslösningar som de själva inte har önskat sig. I många
              fall har det blivit försäkringslösningar som är dyrare än de alternativ
              de annars hade kunnat välja. Många som har haft egna försäkringar
              sedan tidigare har tvingats säga upp dem för att slippa dubbla
              kostnader. Andra har kanske missat detta och står där med dubbla
              kostnader i stället. Det finns de som sedan tidigare har samlat
              sina försäkringar i ett och samma försäkringsbolag för att uppnå
              maximal bonus. Om detta inte har skett i det försäkringsbolag
              som fackförbundet har valt åt sina medlemmar missar man den här
              rabatten.
            </seg>
          </u>
          <u xml:id="i-5a8cbb420de23cff-13" prev="i-5a8cbb420de23cff-9" who="Q5563089">
            <seg>
              Den nuvarande ordningen, där man tillåter kollektiva hemförsäkringar
              och där man tillåter fackförbunden att påtvinga sina medlemmar
              en viss försäkringslösning, är någonting som försvagar konsumenternas
              ställning och försämrar konkurrensen på försäkringsmarknaden.
              Det går stick i stäv med vad regeringen i skrivelsen faktiskt
              säger sig vilja åstadkomma. Det enda rimliga är givetvis att sätta
              stopp för dessa påtvingade hemförsäkringar. Det enda rimliga ur
              konsument- och konkurrenssynpunkt är att varje individ och varje
              hushåll själva tillåts välja vilken försäkringslösning man vill
              ha. Den nuvarande tvångsanslutningen måste upphöra.
            </seg>
          </u>
          <u xml:id="i-5a8cbb420de23cff-14" prev="i-5a8cbb420de23cff-9" who="Q5563089">
            <seg>
              Herr talman! Därför vill jag yrka bifall till reservation nr
              4 i betänkandet.
            </seg>
          </u>
          <note type="speaker">
            Anf. 3 CHRISTER NYLANDER (fp):
          </note>
          <u xml:id="i-5a8cbb420de23cff-15" next="i-5a8cbb420de23cff-29" who="Q5109199">
            <seg>
              Herr talman! Det har hänt en del på den här fronten sedan köpmännen
              i italienska renässansstäder började använda växlar dragna på
              deras konto i stället för att betala i reda pengar. Det var ju
              så finansmarknaden en gång uppstod.
            </seg>
          </u>
          <u xml:id="i-5a8cbb420de23cff-16" prev="i-5a8cbb420de23cff-15" who="Q5109199">
            <seg>
              För Sveriges ekonomiska framgång, som började på 1800-talet,
              var förnyelsen av den finansiella sektorn en otroligt viktig faktor,
              och så är det fortfarande. En väl fungerande finanssektor, både
              stabil och innovativ, är avgörande för tillväxt och välstånd.
              Därför är det synd att det ofta har funnits en ganska njugg inställning
              till den finansiella sektorn, inte minst här i Sverige, och det
              finns fortfarande en viss skepsis kvar. I den så kallade Finansmarknadsutredningen
              som kom år 2000 konstateras det till exempel att det finns ett
              svagt politiskt stöd för finansmarknaden och finanssektorn. Av
              någon anledning anses det fult att tjäna pengar på pengar, och
              det är en märklig inställning.
            </seg>
          </u>
          <u xml:id="i-5a8cbb420de23cff-17" prev="i-5a8cbb420de23cff-15" who="Q5109199">
            <seg>
              I den teoretiska litteraturen betonas också allt tydligare vikten
              av stabila och innovativa finansiella institutioner för att nå
              tillväxt och välstånd. Det gällde för Sverige på 1800-talet, det
              gäller för Sverige i dag och det gäller för världens fattiga länder.
            </seg>
          </u>
          <u xml:id="i-5a8cbb420de23cff-18" prev="i-5a8cbb420de23cff-15" who="Q5109199">
            <seg>
              Mot bakgrund av detta är det välkommet att regeringen nu lägger
              fram en skrivelse där man presenterar en samlad strategi för statens
              relation till den finansiella sektorn. Tillsammans med regeringens
              skrivelse om den globala finansmarknaden utgör den en bra grund
              för det fortsatta arbetet.
            </seg>
          </u>
          <u xml:id="i-5a8cbb420de23cff-19" prev="i-5a8cbb420de23cff-15" who="Q5109199">
            <seg>
              Finansmarknaden liknas ju ofta vid marknadsekonomins skelett
              eller marknadsekonomins infrastruktur. Det är en ganska bra beskrivning.
              Funktioner som betalningsförmedling, kanalisering av kapital från
              sparare till investerare och riskspridning är helt avgörande för
              en fungerande marknadsekonomi.
            </seg>
          </u>
          <u xml:id="i-5a8cbb420de23cff-20" prev="i-5a8cbb420de23cff-15" who="Q5109199">
            <seg>
              Det skadar därför inte att vi har ett ganska brett politiskt
              synsätt i Sverige om vilka principer som ska gälla för denna infrastruktur.
              Det stärker långsiktigheten i ekonomin, och det ger förutsättningar
              för en stabil institutionell miljö.
            </seg>
          </u>
          <u xml:id="i-5a8cbb420de23cff-21" prev="i-5a8cbb420de23cff-15" who="Q5109199">
            <seg>
              Vi i Folkpartiet ser därför positivt på att det finns en ganska
              bred samsyn på det som framställs i regeringens skrivelse om staten
              och finansmarknaden. Vi skulle naturligtvis kunna tänka oss andra
              prioriteringar, andra formuleringar och delvis andra inriktningar.
              Samstämmigheten om de generella spelreglerna innebär inte att
              vi kommer att vara överens i varje detalj i de lagförslag som
              följer på detta.
            </seg>
          </u>
          <u xml:id="i-5a8cbb420de23cff-22" prev="i-5a8cbb420de23cff-15" who="Q5109199">
            <seg>
              En av de viktigaste och samtidigt svåraste uppgifterna när man
              reglerar finansmarknaden är att finna en rimlig balans mellan
              systemets stabilitet, konsumentskyddet och dynamiken. Systemet
              ska vara stabilt för att klara yttre påfrestningar. Det ska ha
              en stark ställning för konsumenterna, men denna stabilitet och
              det starka konsumentskyddet måste nås på ett sådant sätt att man
              inte försämrar flexibiliteten och dynamiken, därför att då försämras
              också ekonomins tillväxtkraft.
            </seg>
          </u>
          <u xml:id="i-5a8cbb420de23cff-23" prev="i-5a8cbb420de23cff-15" who="Q5109199">
            <seg>
              Att det inte finns någon reservation när det gäller själva skrivelsen
              ska alltså inte tolkas så att vi är överens om alla detaljer.
              Framöver kommer vi i vissa delar förmodligen att dra olika slutsatser
              om var den här balanspunkten ska ligga.
            </seg>
          </u>
          <u xml:id="i-5a8cbb420de23cff-24" prev="i-5a8cbb420de23cff-15" who="Q5109199">
            <seg>
              Finansmarknaden är satt i ständig förändring, förmodligen mer
              nu än någonsin. Därför är det viktigt att det blir fortsatta reformer
              på området. Det handlar om att möta internationaliseringen och
              framför allt europeiseringen. Det handlar om att möta en snabb
              teknologisk utveckling och en ständig förnyelse av de finansiella
              instrumenten, och det handlar om att möta väl informerade konsumenter
              med ständigt ökade valmöjligheter och krav.
            </seg>
          </u>
          <u xml:id="i-5a8cbb420de23cff-25" prev="i-5a8cbb420de23cff-15" who="Q5109199">
            <seg>
              Särskilt viktigt tycker vi att det är att man framöver med full
              kraft bidrar till att genomföra en gemensam europeisk marknad
              för finansiella tjänster. Det är bra att regeringen i sin skrivelse
              tydligt markerar att man gärna ser att den snabbare beslutsprocess
              som används inom EU för att riva hinder för värdepappersmarknaden
              också ska användas inom övriga delar av den finansiella marknaden.
              Jag förutsätter att detta också inbegriper försäkringsområdet,
              där EU-arbetet hittills inte nått särskilt långt.
            </seg>
          </u>
          <u xml:id="i-5a8cbb420de23cff-26" prev="i-5a8cbb420de23cff-15" who="Q5109199">
            <seg>
              Herr talman! I utskottsbetänkandet behandlas inte bara regeringens
              skrivelse utan också några motioner. Jag yrkar bifall till en
              reservation med anledning av en av dessa motioner. Den gäller
              den för kammaren välkända frågan om kollektiva hemförsäkringar.
              Folkpartiet menar liksom de övriga borgerliga partierna att den
              ordning som gäller i dag inte är acceptabel. Det måste vara möjligt
              att gå med i ett fack utan att samtidigt välja försäkringsbolag.
              Jag yrkar därför bifall till reservation 4.
            </seg>
          </u>
          <u xml:id="i-5a8cbb420de23cff-27" prev="i-5a8cbb420de23cff-15" who="Q5109199">
            <seg>
              I flera motioner tar man också upp det senaste årets utveckling
              på livförsäkringsområdet. Det som har hänt har naturligtvis skadat
              förtroendet framför allt för livbolagen men kanske också för hela
              den finansiella sektorn, och det är inte bra. En tilltagande skepsis
              mot livbolagen eller åtminstone mot vissa livbolag som många vittnar
              om innebär naturligtvis inte någon presumtiv systemrisk med allvarliga
              störningar för hela ekonomin, men det finns en risk att förtroendekrisen
              försämrar finansmarknadens effektivitet och därmed ekonomins långsiktiga
              växtkraft.
            </seg>
          </u>
          <u xml:id="i-5a8cbb420de23cff-28" prev="i-5a8cbb420de23cff-15" who="Q5109199">
            <seg>
              Det finns till exempel en uppenbar risk att minskat förtroende
              för livbolagen förändrar hushållens sparmönster, att konsumenterna
              till exempel överger pensionssparande i livförsäkringar, som ju
              i grunden är en ganska bra sparform.
            </seg>
          </u>
          <u xml:id="i-5a8cbb420de23cff-29" prev="i-5a8cbb420de23cff-15" who="Q5109199">
            <seg>
              För att möta denna förtroendekris och för att möta de krav som
              ställs vad gäller internationalisering, konsumentskydd och ny
              teknik kommer mer specifika frågor om livbolagen och de finansiella
              marknaderna att tas upp i riksdagen många gånger framöver. Låt
              mig därför avsluta med att återigen konstatera att det faktum
              att vi är överens om de grundläggande principerna för statens
              relation till den finansiella marknaden inte innebär att vi framöver
              kommer att vara överens i varje del när det gäller att hitta rätt
              balanspunkt mellan stabilitet, konsumentskydd och effektivitet.
            </seg>
          </u>
          <note type="speaker">
            Anf. 4 LENA EK (c):
          </note>
          <u xml:id="i-5a8cbb420de23cff-30" next="i-5a8cbb420de23cff-44" who="Q535342">
            <seg>
              Herr talman, ärade ledamöter och åhörare! Det gläder mig att
              den här debatten har vidgats i så måtto att den har tagit utgångspunkt
              i hur kreditinstrument utvecklades i de gamla italienska handelshusen.
              Jag tycker att det är viktigt med en sådan spännvidd och historisk
              bakgrund. Vi skulle också kunna utvidga den här debatten genom
              en jämförelse med andra länder. Jag tänker då inte på länder så
              särskilt långt borta från oss utan på de andra nordiska staterna.
              Där finns nämligen andra regler för den här sektorn än vad vi
              har i Sverige. Bland annat är konsumentskyddet för sparare när
              det gäller sådana här försäkringar oerhört mycket starkare i till
              exempel både Norge och Danmark.
            </seg>
          </u>
          <u xml:id="i-5a8cbb420de23cff-31" prev="i-5a8cbb420de23cff-30" who="Q535342">
            <seg>
              Utskottets majoritet skriver i inledningen att den finansiella
              sektorn är av stor betydelse för ekonomisk tillväxt och utveckling.
              Sektorn har utvecklats till en betydande näringsgren. Den svarar
              för centrala funktioner som betalningsförmedling, sparande och
              förmedling av kapital samt riskhantering.
            </seg>
          </u>
          <u xml:id="i-5a8cbb420de23cff-32" prev="i-5a8cbb420de23cff-30" who="Q535342">
            <seg>
              Så är det ju också. Den här sektorn och de regler som den styrs
              av är oerhört viktiga för den ekonomiska stabiliteten och de funktioner
              som vi också i den här kammaren är satta att bevara. Det är en
              stabilitet som är oerhört viktig för inte minst statsbudgeten,
              som ligger under vårt ansvar.
            </seg>
          </u>
          <u xml:id="i-5a8cbb420de23cff-33" prev="i-5a8cbb420de23cff-30" who="Q535342">
            <seg>
              Men sektorn är också väldigt viktig för de enskilda människorna,
              särskilt för dem som inte har någon egen förmögenhet men som inser
              att det kan komma att bli besvärligt för dem att klara sig på
              ålderns höst. Många unga människor börjar redan i 20-årsåldern
              spara 100 eller 200 kr månaden för att ta ansvar för sitt eget
              liv och se till att få en ekonomiskt något drägligare ålderdom.
            </seg>
          </u>
          <u xml:id="i-5a8cbb420de23cff-34" prev="i-5a8cbb420de23cff-30" who="Q535342">
            <seg>
              Detta innebär att de sparare som med fullt förtroende lämnar
              sina pengar till bolag som agerar på den här marknaden har ett
              oerhört långsiktigt perspektiv. Jag skulle vilja säga att det
              inte är fråga om någon kvartalskapitalism från deras sida. Det
              handlar om en livsplanering. Jag tycker därför att det är oerhört
              viktigt att konsumentskyddet är väldigt starkt i regleringen av
              detta. De stora och tunga bolagen med mycket pengar och stort
              inflytande på den här marknaden har ett ansvar för de små spararna,
              men också vi här i kammaren har faktiskt ett ansvar för detta.
              Det är bakgrunden till att jag har väckt en motion som behandlas
              i det här betänkandet.
            </seg>
          </u>
          <u xml:id="i-5a8cbb420de23cff-35" prev="i-5a8cbb420de23cff-30" who="Q535342">
            <seg>
              Utskottets majoritet uttalar att det är viktigt att det finansiella
              systemet är stabilt och präglas av sund verksamhet med gott konsumentskydd.
              Man kan då tänka lite grann på hur det här konsumentskyddet har
              fungerat under det senaste året med tanke på de diskussioner som
              har förts och de händelser som har inträffat bland annat i Skandia
              Liv men också i andra bolag. Jag tycker inte att konsumentskyddet
              har fungerat bra. Jag tycker att många små sparare som har försökt
              att göra en god och ansvarsfull livsplanering har lämnats i sticket.
            </seg>
          </u>
          <u xml:id="i-5a8cbb420de23cff-36" prev="i-5a8cbb420de23cff-30" who="Q535342">
            <seg>
              Jag tycker att det är skäligt att man ska kunna få flytta sina
              pensionspengar från bolag vilkas ledningars och styrelsers agerande
              man har tappat förtroendet för. Det är vad jag lägger in i begreppet
              gott konsumentskydd.
            </seg>
          </u>
          <u xml:id="i-5a8cbb420de23cff-37" prev="i-5a8cbb420de23cff-30" who="Q535342">
            <seg>
              Motargumentet mot att införa en fri flyttningsrätt är att det
              skulle äventyra stabiliteten på den här marknaden, men detta är
              inte sant. I Norge och Danmark har man regler om fri flyttningsrätt
              som innebär att spararen kan säga upp sitt sparande och betala
              en mindre avgift för detta. Det är en avgift som inte på något
              sätt liknar de avgifter som finns i de bolag som här frivilligt
              har infört en viss form av flyttningsrätt. Det handlar i stället
              bara om några hundralappar och om några månaders varseltid. Sedan
              kan man fritt flytta sitt eget pensionskapital. Det tycker jag
              är ett gott konsumentskydd.
            </seg>
          </u>
          <u xml:id="i-5a8cbb420de23cff-38" prev="i-5a8cbb420de23cff-30" who="Q535342">
            <seg>
              Herr talman! Jag blir också lite förvånad när företrädare för
              de här bolagen och andra människor som i vanliga fall pratar om
              välsignelsen med den fria marknaden i nästa ögonblick säger att
              en sådan ska gälla i alla sektorer och för alla bolag utom just
              i det egna då blir det så farligt. Jag tycker att det är lite
              ironiskt och en poäng som faktiskt hör hemma i kammarens protokoll.
            </seg>
          </u>
          <u xml:id="i-5a8cbb420de23cff-39" prev="i-5a8cbb420de23cff-30" who="Q535342">
            <seg>
              Jag är inte rädd för en sådan här fri marknad. Det ironiska är
              ju att en friare marknad på det här området faktiskt också gagnar
              konsumentskyddet. Det är ju inte alltid så, men i det här fallet
              gäller detta. Jag har därför väldigt svårt att förstå att utskottets
              majoritet har valt en väldigt mjuk skrivning, som går ut på att
              regeringen har sagt att det ska komma en utredning. Det är såvitt
              jag förstår bara fråga om en diskussion för protokollet. Utredningen
              är ännu inte tillsatt utan det handlar om hörsägen.
            </seg>
          </u>
          <u xml:id="i-5a8cbb420de23cff-40" prev="i-5a8cbb420de23cff-30" who="Q535342">
            <seg>
              Jag tycker att den här frågans allvar och dignitet och omsorgen
              om de små spararna förtjänar en starkare skrivning, och det är
              anledningen till att jag ställer mig bakom en reservation på det
              här området.
            </seg>
          </u>
          <u xml:id="i-5a8cbb420de23cff-41" prev="i-5a8cbb420de23cff-30" who="Q535342">
            <seg>
              Det finns också, herr talman, andra frågor som hör samman med
              konsumentskyddet på den här marknaden. Jag har också föreslagit
              att vi i en parlamentarisk utredning borde studera frågor som
              rör hur livbolagens kapital ska regleras och skötas framöver.
              En del av den diskussion som har förts om livbolagens verksamhet
              det senaste året handlar om hur man bevarar kapitalet.
            </seg>
          </u>
          <u xml:id="i-5a8cbb420de23cff-42" prev="i-5a8cbb420de23cff-30" who="Q535342">
            <seg>
              Det finns regler för att stärka detta. Det borde göras. Det borde
              också göras regelförändringar när det handlar om hur bolagen får
              förvalta sitt kapital. Där finns det andra regler i de andra nordiska
              länderna som gör att livbolagen kan arbeta på ett bättre sätt
              för att förmera kapitalet. De regler som vi har nu har gjort att
              man var tvungen att åka med ända ned i botten när börsen föll,
              och när den började stiga så kunde man inte till fullo följa med
              upp. Det är också ett problem. Vi ska inte ha regler på marknaden
              som gör att kapitalet inte ökar i den omfattning som det skulle
              kunna göra. Det är inte heller till gagn för de små spararna,
              som lägger sin ålderdom i händerna på bolagen. Den här diskussionen
              finns inte med i betänkandet, och det är synd. När man talar med
              företrädarna för bolagen påpekar de ständigt att reglerna låser
              in kapitalet på ett sådant sätt att det inte skyddar spararna.
              Det gör att man inte kan ta till vara till exempel börsens svängningar
              på ett sätt som skulle gagna spararna.
            </seg>
          </u>
          <u xml:id="i-5a8cbb420de23cff-43" prev="i-5a8cbb420de23cff-30" who="Q535342">
            <seg>
              Vi har ett annat stort problemområde, nämligen intressekonflikterna
              mellan ett moderbolag och ett livbolag. Detta granskas i och för
              sig emellanåt av Finansinspektionen, men jag tycker att det hade
              förtjänat en belysning och en diskussion för att se och värdera
              om det hade varit möjligt att ändra reglerna.
            </seg>
          </u>
          <u xml:id="i-5a8cbb420de23cff-44" prev="i-5a8cbb420de23cff-30" who="Q535342">
            <seg>
              Det förs en diskussion om en ökad öppenhet, som borde stärkas.
              Vi har också en diskussion om revisorernas roll. Allt detta hade
              förtjänat en ordentlig genomgång av omsorg om marknadens stabilitet,
              men framför allt av omsorg om spararna.
            </seg>
          </u>
          <note>
            Därför, herr talman, yrkar jag bifall till reservation 1 och
            3 i betänkandet.
          </note>
          <note type="speaker">
            Anf. 5 KJELL NORDSTRÖM (s):
          </note>
          <u xml:id="i-5a8cbb420de23cff-45" next="i-5a8cbb420de23cff-59" who="Q6016190">
            <seg>
              Herr talman! De som har lyssnat har märkt att det råder tämligen
              stor enighet i utskottet om den skrivelse som vi nu behandlar
              om en programförklaring för regeringens arbete med den finansiella
              sektorn.
            </seg>
          </u>
          <u xml:id="i-5a8cbb420de23cff-46" prev="i-5a8cbb420de23cff-45" who="Q6016190">
            <seg>
              Den finansiella sektorn är av stor betydelse för ekonomisk tillväxt
              och utveckling. Sektorn har också utvecklats till en betydande
              och viktig näringsgren för Sverige. Den svarar för centrala funktioner
              såsom betalningsförmedling, sparande och förmedling av kapital
              samt riskhantering. Regeringen anser liksom utskottet att det
              är viktigt att det finansiella systemet är stabilt och präglas
              av sund verksamhet med ett bra konsumentskydd. Regeringen anser
              vidare att sektorns aktörer måste fostras till att se mycket strängt
              på missbruk av den speciella ställning i samhällsekonomin som
              den finansiella sektorn har. Vi vet alla vad det innebar när staten
              för drygt tio år sedan tvingades inrätta den så kallade bankakuten
              för att rädda det svenska banksystemet. Det är därför viktigt
              att det finns fungerande styr- och kontrollsystem. Det är också
              viktigt att belöningssystemen är så utformade att de inte lockar
              personal att ta för stora risker eller att de inte alltför mycket
              betonar kortfristiga vinster.
            </seg>
          </u>
          <u xml:id="i-5a8cbb420de23cff-47" prev="i-5a8cbb420de23cff-45" who="Q6016190">
            <seg>
              Finanssektorn ansvarar för stora ekonomiska värden. Det är inte
              egna, utan andras, pengar som man förvaltar. Verksamhetens karaktär
              är sådan att krav måste ställas på god moral, disciplin och professionalism
              hos enskilda aktörer. Hanteringen av kunder och information måste
              ske så att risker minimeras.
            </seg>
          </u>
          <u xml:id="i-5a8cbb420de23cff-48" prev="i-5a8cbb420de23cff-45" who="Q6016190">
            <seg>
              Regeringen anger att regleringen av den finansiella sektorn syftar
              till att värna stabilitet i det finansiella systemet, trygga ett
              gott konsumentskydd och lägga grunden till en sund konkurrens.
              Regeringen vill så långt som möjligt verka för gemensamma internationella
              regler och begränsa utrymmet för nationella särlösningar. Regeringen
              prioriterar lagstiftning inom bank-, försäkrings- och värdepappersområdena.
              Det är därför angeläget att EU:s handlingsplan för finansiella
              tjänster genomförs i fortsatt hög takt och med hög kvalitet.
            </seg>
          </u>
          <u xml:id="i-5a8cbb420de23cff-49" prev="i-5a8cbb420de23cff-45" who="Q6016190">
            <seg>
              Det pågår ett arbete inom EU för att skapa ett effektivt samarbete
              mellan tillståndsmyndigheter och centralbanker i krisförebyggande
              syfte. Det är också viktigt att ge marknaden tydliga signaler
              om ansvarskrävande. Ansvariga i styrelse och ledning, liksom ägarna,
              ska veta vilka konsekvenserna kan bli om risktagandet drivs för
              långt. Enligt uppgifter som har kommit utskottet till handa pågår
              nu ett arbete i Finansdepartementet för att ta fram regler på
              detta område.
            </seg>
          </u>
          <u xml:id="i-5a8cbb420de23cff-50" prev="i-5a8cbb420de23cff-45" who="Q6016190">
            <seg>
              Kapitaltäckningsreglerna, som är en central del av rörelsereglerna
              för banker, bygger på EU-regler. Det pågår ett omfattande arbete
              med att ändra reglerna i syfte att göra dessa mer riskanpassade
              och effektiva. Före utgången av 2006 bör en ny svensk banklagstiftning
              vara klar.
            </seg>
          </u>
          <u xml:id="i-5a8cbb420de23cff-51" prev="i-5a8cbb420de23cff-45" who="Q6016190">
            <seg>
              Livförsäkringsbolagen har under senare tid varit uppmärksammade.
              Det har både handlat om bolagens solvens och om internaffärer
              och bonusprogram. Regeringen anser att försäkringstagarnas ställning
              i traditionella livförsäkringsbolag måste stärkas. Försäkringstagarna
              bör antingen enbart betraktas som kunder, och deras kapital därmed
              skiljas från bolagens riskkapital, eller ges ökad insyn i och
              inflytande över bolagens styrning.
            </seg>
          </u>
          <u xml:id="i-5a8cbb420de23cff-52" prev="i-5a8cbb420de23cff-45" who="Q6016190">
            <seg>
              Med anledning av de förtroendeproblem som har blivit så tydliga
              på livförsäkringsområdet tillsatte regeringen i oktober 2003 en
              utredning om nya regler för försäkringsbolag. Under våren räknar
              utskottet med att få behandla en proposition som kommer att innebära
              ett förstärkt skydd för försäkringstagare i livförsäkringsbolagen.
            </seg>
          </u>
          <u xml:id="i-5a8cbb420de23cff-53" prev="i-5a8cbb420de23cff-45" who="Q6016190">
            <seg>
              Till betänkandet har fogats fyra reservationer, som jag kort
              ska beröra.
            </seg>
          </u>
          <u xml:id="i-5a8cbb420de23cff-54" prev="i-5a8cbb420de23cff-45" who="Q6016190">
            <seg>
              Reservation 1, som Lena Ek talade om tidigare, handlar om försäkringstagarnas
              möjlighet att flytta sina pensionsmedel. Inom Regeringskansliet
              övervägs för närvarande regler om flytträtt. Biträdande finansminister
              Gunnar Lund meddelade i december att frågan ska snabbutredas.
              Därför finns det ingen anledning för riksdagen att uttala sig
              om det som redan är gjort.
            </seg>
          </u>
          <note>
            I reservation nr 2 vill Kristdemokraterna att den etiska analysen
            ska lyftas in i regeringens programförklaring.
          </note>
          <u xml:id="i-5a8cbb420de23cff-55" prev="i-5a8cbb420de23cff-45" who="Q6016190">
            <seg>
              I reservation nr 3 vill Centerpartiet att det tillsätts en parlamentarisk
              utredning som ska göra en översyn av regelsystemet för livbolagen.
            </seg>
          </u>
          <u xml:id="i-5a8cbb420de23cff-56" prev="i-5a8cbb420de23cff-45" who="Q6016190">
            <seg>
              Utskottet delar Kristdemokraternas oro när det gäller de etiska
              frågorna och internaffärer, men tycker att vi kan invänta den
              utredning som regeringen har tillsatt. Det gäller också reservation
              nr 3. Regeringen har tillsatt en utredning för fem månader sedan.
              En stor majoritet i utskottet tycker att man ska invänta denna
              utredning innan man tar ställning till om det behövs en parlamentarisk
              utredning.
            </seg>
          </u>
          <u xml:id="i-5a8cbb420de23cff-57" prev="i-5a8cbb420de23cff-45" who="Q6016190">
            <seg>
              Reservation nr 4 är en riktig långkörare. Samtliga borgerliga
              partier återkommer med krav på att de fackliga organisationerna
              inte ska få rätt att träffa avtal med försäkringsbolag om kollektiva
              hemförsäkringar. Jag tycker inte att det kan vara rimligt att
              riksdagen ger sig in på associationsrätten i just denna fråga.
              Det torde vara rimligt att såväl arbetsgivar- som arbetstagarorganisationerna
              ges rätt att själva avgöra hur de företräder sina medlemmars ekonomiska
              intressen på bästa tänkbara sätt.
            </seg>
          </u>
          <u xml:id="i-5a8cbb420de23cff-58" prev="i-5a8cbb420de23cff-45" who="Q6016190">
            <seg>
              Ett av Sveriges allra största försäkringsbolag heter Arbetsmarknadsförsäkringar.
              Detta bolag ägs av arbetsmarknadens parter och ansvarar för alla
              avtalsförsäkringar som arbetsmarknadens parter har kommit överens
              om.
            </seg>
          </u>
          <u xml:id="i-5a8cbb420de23cff-59" prev="i-5a8cbb420de23cff-45" who="Q6016190">
            <seg>
              I reservation nr 4 står det: Vi anser att varje individ själv
              måste få välja vilket försäkringsbolag hon vill anlita. Min fråga
              till reservanterna är: Innebär detta att ni anser att alla kollektiva
              och kollektivavtalsbundna försäkringar ska förbjudas?
            </seg>
          </u>
          <note type="speaker">
            Anf. 6 GUNNAR AXÉN (m) replik:
          </note>
          <u xml:id="i-5a8cbb420de23cff-60" next="i-5a8cbb420de23cff-62" who="Q5563089">
            <seg>
              Herr talman! Det blir lite paradoxalt när man talar om att livförsäkringstagare
              ska ha flytträtt och samtidigt tillåter en ordning som förvägrar
              hundratusentals hemförsäkringstagare att välja sin egen försäkringslösning.
              Jag undrar hur Socialdemokraterna kan försvara en ordning som
              innebär att hundratusentals människor påtvingas en försäkringslösning
              som de själva inte har valt. Där råder ingen flytträtt med mindre
              än att man faktiskt går ur sitt fackförbund.
            </seg>
          </u>
          <u xml:id="i-5a8cbb420de23cff-61" prev="i-5a8cbb420de23cff-60" who="Q5563089">
            <seg>
              Tycker verkligen Kjell Nordström att man ska behöva gå ur facket
              om man vill ha en annan försäkringslösning än den som ens fackförbund
              har valt åt en? För inte tror väl Kjell Nordström att varje enskild
              fackföreningsmedlem som vill ha en annan försäkringslösning än
              den som fackförbundet har valt åt en har den möjligheten att påverka?
              Man ska väl inte ägna sig åt någon form av interndemokrati i varje
              enskilt fackförbund för att få den hemförsäkring man själv vill
              ha.
            </seg>
          </u>
          <u xml:id="i-5a8cbb420de23cff-62" prev="i-5a8cbb420de23cff-60" who="Q5563089">
            <seg>
              Jag undrar: Hur kan Socialdemokraterna och för den delen övriga
              vänsterpartier acceptera en lösning där man påtvingar hundratusentals
              konsumenter en viss form av försäkring?
            </seg>
          </u>
          <note type="speaker">
            Anf. 7 KJELL NORDSTRÖM (s) replik:
          </note>
          <u xml:id="i-5a8cbb420de23cff-63" next="i-5a8cbb420de23cff-64" who="Q6016190">
            <seg>
              Herr talman! Jag kan inte förstå varför Gunnar Axén är så oroad
              för de där hundratusentals löntagarna. Varför är Gunnar Axén inte
              mer oroad för de miljoner löntagare som omfattas av de kollektivavtalsbundna
              försäkringarna? Alla löntagare i Sverige, vilket torde handla
              om över 3 miljoner, är anslutna till de kollektivavtalsbundna
              försäkringarna. Dem accepterar Moderaterna. Där har de enskilda
              ingen möjlighet att säga att de inte alls vill tillhöra AFA-försäkringen
              utan att de vill ha sin försäkring i Alecta eller Länsförsäkringar.
            </seg>
          </u>
          <u xml:id="i-5a8cbb420de23cff-64" prev="i-5a8cbb420de23cff-63" who="Q6016190">
            <seg>
              Jag tror att Gunnar Axén har ett annat intresse. Det är inte
              med tanke på de enskilda personerna som han agerar här utan han
              vill snarare försvaga fackföreningsrörelsen.
            </seg>
          </u>
          <note type="speaker">
            Anf. 8 GUNNAR AXÉN (m) replik:
          </note>
          <u xml:id="i-5a8cbb420de23cff-65" next="i-5a8cbb420de23cff-69" who="Q5563089">
            <seg>
              Herr talman! Jag undrar vilket intresse som Kjell Nordström står
              för. Jag tror att det handlar om att försvara en ensamrätt som
              ett Socialdemokraterna närstående försäkringsbolag har fått.
            </seg>
          </u>
          <u xml:id="i-5a8cbb420de23cff-66" prev="i-5a8cbb420de23cff-65" who="Q5563089">
            <seg>
              Fackförbunden har en viktig uppgift att fylla på den svenska
              arbetsmarknaden. Men det kan inte vara att teckna hemförsäkringar
              åt sina medlemmar. Det borde vara att ta vara på medlemmarnas
              intressen när det rör frågor på arbetsmarknaden, Kjell Nordström,
              och de försäkringar som rör arbetsmarknaden. Men jag kan inte
              höra någon som helst motivering för att fackförbunden ska ta ansvar
              för vilka hemförsäkringar deras medlemmar ska ha.
            </seg>
          </u>
          <u xml:id="i-5a8cbb420de23cff-67" prev="i-5a8cbb420de23cff-65" who="Q5563089">
            <seg>
              Vad är nästa steg? Ska man påtvinga fackföreningsmedlemmarna
              vissa bilförsäkringar? Hur långt vill Kjell Nordström gå när det
              gäller att ge facken makt över människors vardagsliv? Det är vad
              det handlar om.
            </seg>
          </u>
          <u xml:id="i-5a8cbb420de23cff-68" prev="i-5a8cbb420de23cff-65" who="Q5563089">
            <seg>
              Eller tycker Kjell Nordström att man ska behöva gå ur fackförbunden
              för att få välja sina egna försäkringslösningar, sin egen hemförsäkring?
              Det kan väl inte vara motiverat. Fackförbunden har ändå i många
              fall en viktig funktion för sina medlemmar när det rör frågor
              i arbetslivet och på arbetsplatser.
            </seg>
          </u>
          <u xml:id="i-5a8cbb420de23cff-69" prev="i-5a8cbb420de23cff-65" who="Q5563089">
            <seg>
              Jag kan inte förstå att Socialdemokraterna försvarar en ordning
              där man påtvingar hundratusentals konsumenter en viss form av
              hemförsäkring. Jag kan inte förstå det på annat sätt än att man
              vill slå vakt om ett försäkringsbolag som står Socialdemokraterna
              och fackföreningsrörelsen väldigt nära, på bekostnad av de enskilda
              konsumenterna.
            </seg>
          </u>
          <note type="speaker">
            Anf. 9 KJELL NORDSTRÖM (s) replik:
          </note>
          <u xml:id="i-5a8cbb420de23cff-70" next="i-5a8cbb420de23cff-73" who="Q6016190">
            <seg>
              Herr talman! Jag kommer alltid att försvara de fackliga organisationernas
              möjlighet att företräda sina medlemmars ekonomiska intressen.
              Det är det man gör. Jag kan ge ett tips till reservanterna, att
              det finns en försäkring som är ännu större än hemförsäkringen
              som man kan ta med nästa år. De fackliga organisationerna har
              nämligen också tecknat något som heter trygghetsförsäkring för
              fritidsskador, som gäller medlemmarnas väl och ve när de har lämnat
              arbetsplatsen. Den kan man också ta med nästa år, för man lär
              återkomma, vad jag förstår.
            </seg>
          </u>
          <u xml:id="i-5a8cbb420de23cff-71" prev="i-5a8cbb420de23cff-70" who="Q6016190">
            <seg>
              Om man nu har den argumentationen att alla ska välja sitt eget
              försäkringsbolag, varför ska då de anställda tvingas tillhöra
              AFA-försäkringen? Det är det stora skyddet på arbetsmarknaden.
              Där har man inget val. Där har parterna gemensamt gjort upp. Det
              verkar man acceptera. Men man accepterar inte om de fackliga organisationerna,
              i demokratisk ordning, beslutar om att ta antingen hemförsäkring
              eller fritidsförsäkring.
            </seg>
          </u>
          <u xml:id="i-5a8cbb420de23cff-72" prev="i-5a8cbb420de23cff-70" who="Q6016190">
            <seg>
              Jag förstår vad intresset är. Det handlar naturligtvis inte om
              att de fackliga organisationerna ska få chansen att företräda
              sina medlemmars ekonomiska intressen på allra bästa sätt. Det
              vittnar den här debatten om.
            </seg>
          </u>
          <note>
            Föredrogs
          </note>
          <note>
            Överläggningen var härmed avslutad.
          </note>
          <note>
            4 § Hyressättning i statliga ändamålsfastigheter
          </note>
          <note>
            Föredrogs
          </note>
          <u xml:id="i-5a8cbb420de23cff-73" prev="i-5a8cbb420de23cff-70" who="Q6016190">
            <seg>
              Talmannen konstaterade att ingen talare var anmäld.
            </seg>
          </u>
          <note>
            5 § Polisfrågor
          </note>
          <note type="speaker">
            Anf. 10 SUSANNE EBERSTEIN (s):
          </note>
          <note>
            Herr talman! I detta betänkande, 2003/04:15 från justitieutskottet,
            behandlar vi ett antal motionsyrkanden som väckts under den allmänna
            motionstiden år 2003. De behandlade yrkandena tar i huvudsak upp
            olika frågor om polisen, bland annat renodling av polisens arbetsuppgifter,
            införande av ett maskeringsförbud i samband med demonstrationer,
            utökad registrering av uppgifter i DNA-registret, tullens samverkan
            med andra myndigheter, åtgärder mot illegala vapen, polisens kostnader
            för att bevaka evenemang, polisens utbildning, arbetsförhållanden
            och utrustning, enhetliga polisuniformer, internationellt polissamarbete,
            nationella ID-kort samt beslutanderätten över beredskapspolisen
            och om belöningar. Det område som väckt riksdagsledamöternas största
            intresse är frågan om utökad registrering i DNA-registret.
          </note>
          <note>
            Utskottet hänvisar i betänkandet framför allt till pågående utrednings-,
            berednings- och utvecklingsarbete samt till gällande regelverk.
            Mot den bakgrunden föreslår utskottet att riksdagen avslår samtliga
            motionsyrkanden.
          </note>
          <note>
            I ärendet finns 41 reservationer och 6 särskilda yttranden.
          </note>
          <u xml:id="i-5a8cbb420de23cff-74" who="Q3370127">
            <seg>
              Därmed överlämnar jag betänkandet till debattörerna.
            </seg>
          </u>
          <note type="speaker">
            Anf. 11 HILLEVI ENGSTRÖM (m):
          </note>
          <u xml:id="i-5a8cbb420de23cff-75" next="i-5a8cbb420de23cff-84" who="Q772089">
            <seg>
              Herr talman! Jag vill börja med att yrka bifall till reservation
              1 under punkt 1 för att vinna tid. Vi står förstås bakom alla
              våra reservationer i det här betänkandet.
            </seg>
          </u>
          <u xml:id="i-5a8cbb420de23cff-76" prev="i-5a8cbb420de23cff-75" who="Q772089">
            <seg>
              Det finns alltså 41 reservationer inom ett område som alla partier
              tycker är viktigt och vill prioritera. Därför känns det otillfredsställande
              och trist när inte något av de förslag som finns, i den mängd
              motioner som är inlämnade, kan möta majoritetens gillande och
              bifallas. Det tycks som om bara de förslag som kommer från majoriteten
              själv är bra, och det är inte alls riktigt och rätt.
            </seg>
          </u>
          <u xml:id="i-5a8cbb420de23cff-77" prev="i-5a8cbb420de23cff-75" who="Q772089">
            <seg>
              Det tycks som om det är viktigare vilka partier som styr landet
              snarare än vilka möjliga lösningar som finns för att förbättra
              villkoren för medborgarna i vårt land. Eller kan det vara så att
              endast de förslag som kommer från Socialdemokraterna får effekt
              i form av ökad trygghet och minskad brottslighet? Jag tror inte
              det.
            </seg>
          </u>
          <u xml:id="i-5a8cbb420de23cff-78" prev="i-5a8cbb420de23cff-75" who="Q772089">
            <seg>
              En del brottstyper ökar dramatiskt. Till exempel har våldtäkterna
              ökat, från 2 084 år 2001 till 2 560. När man nämner de här siffrorna
              så är det bara siffror. Men om man tittar bakom så är det 476
              fler kvinnor som har blivit våldtagna jämfört med år 2001. Det
              är knappt 500 fler brottsoffer, för ett brott som vi alla vet
              har mycket långa och svåra konsekvenser ja, ett brott som till
              och med i många fall gör att livet inte över huvud taget kommer
              att bli detsamma för dem som har drabbats. Därför tycker jag att
              det är angeläget att vi samverkar och försöker få fram de allra
              bästa förslagen.
            </seg>
          </u>
          <u xml:id="i-5a8cbb420de23cff-79" prev="i-5a8cbb420de23cff-75" who="Q772089">
            <seg>
              Jag ställer mig frågande till att Socialdemokraterna, Vänstern
              och Miljöpartiet kan avslå ett förslag om en tillfällig vapenamnesti.
              När detta prövades för tio år sedan under den borgerliga regeringen
              fick man in ungefär 17 000 illegala vapen. I dag har antalet vapen
              på marknaden ökat. Varför inte pröva modellen att ha en tillfällig
              vapenamnesti? De förslagen själva löser inte problemen. Vi vill
              därför höja straffen för grova vapenbrott. Även detta förslag
              avstyrks i betänkandet. Man ställer sig frågan: Varför? Det finns
              många frågor som behöver lösas och många förslag.
            </seg>
          </u>
          <u xml:id="i-5a8cbb420de23cff-80" prev="i-5a8cbb420de23cff-75" who="Q772089">
            <seg>
              Det är uppenbart att inom rättsväsendet är länkarna i rättskedjan
              lika viktiga. I går kunde vi läsa att Sverige får skarp kritik
              från Europarådets tortyrkommitté för missförhållanden som finns
              i Sveriges häkten. Det är också en fråga för justitieministern.
              Vad som kanske inte framgår i den debatten är hur platsbristen
              i Sveriges häkten påverkar polisverksamheten i Sverige. Poliser
              tvingas köra runt med personer för att leta plats. Det är många
              onödiga resor som minskar tiden för att förebygga brott och för
              att utreda brott. Det är inte tillfredsställande. I längden kan
              det leda till att poliser inte ingriper i den omfattning de annars
              skulle göra.
            </seg>
          </u>
          <u xml:id="i-5a8cbb420de23cff-81" prev="i-5a8cbb420de23cff-75" who="Q772089">
            <seg>
              Polisens arbetsuppgifter behöver renodlas. I dagens Polissverige
              leder justitieministerns politik till att civilanställda tvingas
              sägas upp på grund av budgetkrav. Det blir ett helt motsatt förhållande.
              När civilanställda slutar inom polisen upphör inte arbetsuppgifterna.
              De måste utföras. Det blir poliser som får utföra den civila personalens
              arbetsuppgifter till en högre lönekostnad till en högre lönekostnad
              och med delvis felaktig kompetens.
            </seg>
          </u>
          <u xml:id="i-5a8cbb420de23cff-82" prev="i-5a8cbb420de23cff-75" who="Q772089">
            <seg>
              I betänkandet finns 41 olika reservationer. Tyvärr är talartiden
              begränsad, och därför tänker jag bara kort ta upp några viktiga
              punkter. Det gäller först evenemangskostnader som beslutas av
              regeringen, som till exempel för den i och för sig vällovliga
              folkmordskonferensen. Man måste hitta en annan het att finansiera
              det. Det kan inte vara rimligt att stockholmarna ska tvingas att
              få en försämrad polisverksamhet efter att konferensens bevakningskostnader
              gick på ungefär 80 miljoner kronor.
            </seg>
          </u>
          <u xml:id="i-5a8cbb420de23cff-83" prev="i-5a8cbb420de23cff-75" who="Q772089">
            <seg>
              Slutligen är det angeläget att statistiken över avskrivna brott
              blir rättvisande. Att ett brott som anmäls och skrivs av redovisas
              som uppklarat lurar både oss och allmänheten. Här måste regeringen
              skyndsamt se till att vi får en rättvisande kriminalstatistik.
              Ett uppklarat brott i statistiken måste också innebära ett uppklarat
              brott i praktiken. Ärenden får inte avskrivas för att hålla ärendebalanserna
              nere.
            </seg>
          </u>
          <u xml:id="i-5a8cbb420de23cff-84" prev="i-5a8cbb420de23cff-75" who="Q772089">
            <seg>
              Polisens brottsutredande verksamhet måste förbättras. Ett led
              i detta är att satsa på polisens vidareutbildning och chefsutveckling,
              vilket vi borgerliga reservanter anför i reservationerna 27 och
              28.
            </seg>
          </u>
          <note type="speaker">
            Anf. 12 TORKILD STRANDBERG (fp):
          </note>
          <u xml:id="i-5a8cbb420de23cff-85" next="i-5a8cbb420de23cff-96" who="Q6192010">
            <seg>
              Herr talman! I måndags besökte jag Alvesta i Småland. Jag åkte
              dit för att träffa Spejarna. Spejarna är ingen scoutklubb som
              det kan låta som utan en ganska stor grupp människor i Alvesta
              som har tröttnat på inbrott, skadegörelse och stölder. Under början
              av 2000-talet ökade inbrotten i Alvesta ganska lavinartat. Polisens
              resurser räckte där som på de flesta håll i landet inte till.
              För att möta brottsligheten i Alvesta hade polisen vid det tillfället
              en halvt tjänst stationerad i kommunen.
            </seg>
          </u>
          <u xml:id="i-5a8cbb420de23cff-86" prev="i-5a8cbb420de23cff-85" who="Q6192010">
            <seg>
              Då bildades Spejarna. Det är ett stort antal Alvestabor som varje
              natt årets alla dagar åker omkring i en bil som det kommunala
              bostadsbolaget och kommunen står för. Instruktionerna till Spejarna
              är tydliga. De går inte ur bilen, och de ingriper inte vid brottsligheten.
              Vår uppgift är att synas i Alvesta för att störa eventuella brottslingar,
              säger Yngve Lindh, som är företagare och ledande i Spejarna. Innan
              varje pass ringer vi polisen och talar om vart vi kör. När passet
              är avslutat meddelar vi detta, och så berättar vi vad som har
              hänt under natten.
            </seg>
          </u>
          <note>
            Det arbetet har gett resultat. Under 2003 ökade brottsligheten
            i Kronobergs län. År 2002 anmäldes drygt 18 500 brott. År 2003
            var man uppe i 20 000 anmälda brott. Utvecklingen i just Alvesta
            är den omvända sedan Spejarna bildades. Stölderna och inbrotten
            har minskat med 25 %, och i snitt har brottsanmälningarna gått
            ned med 22 %.
          </note>
          <u xml:id="i-5a8cbb420de23cff-87" prev="i-5a8cbb420de23cff-85" who="Q6192010">
            <seg>
              Herr talman! För mig visar detta tydligt på två saker. För det
              första passar centralisering inte rättsväsendet. Människor i Alvesta
              och i alla andra samhällen i Sverige har rätt att förvänta sig
              en tydlig närvaro av rättssamhället. Närvarande och synlig polis
              minskar brottsligheten. Vi har dyrt fått uppleva vad motsatsen
              leder till.
            </seg>
          </u>
          <u xml:id="i-5a8cbb420de23cff-88" prev="i-5a8cbb420de23cff-85" who="Q6192010">
            <seg>
              För det andra är trenden att en allt större del att rättstryggheten
              lämnas över till den enskilde att stå för både ekonomiskt och
              i praktiken. Företagen i Sverige lägger miljardbelopp på bevakning
              och säkerhet. Kommunerna satsar mångmiljonbelopp på bevakning
              och vakter i takt med att polisen har dragit sig tillbaka. Sju
              av tio kommunstyrelseordförande i Sveriges kommuner tycker att
              staten missköter polisskyddet i kommunerna. Även privatpersoner
              och enskilda medborgare lägger allt större summor på larm, säkerhetslösningar
              och försäkringar. På många håll i vårt land känner man sig precis
              som man gör i Alvesta tvingade att personligen bevaka sin stad,
              sitt företag eller sin egendom.
            </seg>
          </u>
          <u xml:id="i-5a8cbb420de23cff-89" prev="i-5a8cbb420de23cff-85" who="Q6192010">
            <seg>
              Är detta en rimlig utveckling? Är det rimligt att polisen och
              rättssamhället flyttar allt längre från människorna? Är det rimligt
              att företagare i Alvesta och på andra håll i landet för att känna
              sig trygga varje natt året runt på frivillig basis ska åka omkring
              i bygden? Är det rimligt att allt fler kommuner tvingas anlita
              vaktbolag för att patrullera gator och torg i brist på riktiga
              poliser?
            </seg>
          </u>
          <u xml:id="i-5a8cbb420de23cff-90" prev="i-5a8cbb420de23cff-85" who="Q6192010">
            <seg>
              Är det rimligt att det en natt i en svensk stad är fler privata
              väktare i tjänst än antalet poliser? Är det rimligt att det helgkvällar
              i Gällivares och Jokkmokks polisdistrikt finns två närpoliser
              på ett större område än Belgien? Är det rimligt? Nej, det är inte
              rimligt. De är inte heller rimligt att utvecklingen fortsätter.
              I Dalarna har man stängt fyra polisstationer. På Gotland har en
              av tre polisstationer stängt, och den andra av de tre ska i fortsättningen
              vara stängd sommartid när Gotland gästas av allra flest människor.
            </seg>
          </u>
          <u xml:id="i-5a8cbb420de23cff-91" prev="i-5a8cbb420de23cff-85" who="Q6192010">
            <seg>
              I Västerbotten har polisen trots regeringens storslagna tal om
              satsningar på polisen ett sparbeting kommande år på 5 miljoner
              kronor. För att komma till rätta med detta kommer 1520 civilanställda
              att sägas upp, och fyra polisstationer kommer att stängas. Medborgarna
              får längre till polisen, och polisen får längre till medborgarna.
              Det är inte bara i Västerbotten som man ska säga upp civilanställda.
              I Dalarna ser det ut som att 20 civilanställda kommer att sägas
              upp för att man ska klara budgeten och för att man ska klara att
              anställda fler poliser. Man säger upp civilanställda för att klara
              att anställa poliser.
            </seg>
          </u>
          <u xml:id="i-5a8cbb420de23cff-92" prev="i-5a8cbb420de23cff-85" who="Q6192010">
            <seg>
              Effekterna av flera års nedskärningar av antalet civilanställda
              under 90-talet har visat sig i polisens arbete. Det är sämre effektivitet
              och färre poliser på gatorna. Nu signaleras det att polisen åter
              ska tvingas minska antalet civilanställda för att kunna ha råd
              att anställa nya poliser. Det innebär att fler poliser i stället
              riskerar att behöva sköta den vanliga vardagliga ofta tungrodda
              administrationen.
            </seg>
          </u>
          <u xml:id="i-5a8cbb420de23cff-93" prev="i-5a8cbb420de23cff-85" who="Q6192010">
            <seg>
              På gatorna lär det således blir fortsatt glest med poliser. Ansvaret
              för det är naturligtvis regeringens och majoritetens i den här
              kammaren. Med ena handen har ni under era tio år vid makten kraftigt
              skurit ned på rättsväsendet bland annat genom att inte kompensera
              för prisökningar. Med den andra handen slänger ni då och då in
              en påse pengar för att täcka något av alla de läckande hålen som
              ni själva har tillfogat rättsväsendet.
            </seg>
          </u>
          <u xml:id="i-5a8cbb420de23cff-94" prev="i-5a8cbb420de23cff-85" who="Q6192010">
            <seg>
              Regeringens oförmåga att leverera ett effektivt polisväsende
              är förödande. Det visas tydligast i att endast 15 % av alla brott
              klaras upp. 15 % av brotten klaras upp, 85 % klaras inte upp.
              Tryggheten i vårt offentliga rum i Alvesta och på en lång rad
              orter i Sverige läggs alltmer över på vaktbolag och enskilda.
              Det är en helt oacceptabel utveckling. Ansvaret är regeringens
              och endast regeringens.
            </seg>
          </u>
          <u xml:id="i-5a8cbb420de23cff-95" prev="i-5a8cbb420de23cff-85" who="Q6192010">
            <seg>
              Herr talman! Det krävs en lång rad åtgärder för att komma till
              rätta med brottsligheten i Sverige. Det krävs en ordentligt finansierad
              polis som har råd att anställa utan att avskeda. Det krävs en
              ordentlig renodling av polisens arbetsuppgifter. Det krävs att
              polisen får tillgång till en lång rad moderna arbetsuppgifter.
              Det krävs att polisen på allvar får redskap för att möta den organiserade
              brottsligheten. Vi har lagt fram förslag om utökad användning
              av DNA-teknik, om bevisprovokation och buggning, om samverkan
              mellan tullen och polisen och om att utöka tullens befogenheter
              att möta den grova gränsöverskridande organiserade brottsligheten.
              Vi har också lagt fram förslag om att polisens verksamhet i ett
              län inte ska få stjälpas av att regeringen ställer till med en
              konferens och sedan lämnar till polisen i länet att betala kalaset.
            </seg>
          </u>
          <u xml:id="i-5a8cbb420de23cff-96" prev="i-5a8cbb420de23cff-85" who="Q6192010">
            <seg>
              På alla de här punkterna har regeringen möjlighet att leverera
              resultat. På alla punkterna är det regeringen som har möjligheten
              att se till att förslagen blir verklighet. Det enda vi får höra
              i betänkandet från majoriteten är tal om nya och pågående utredningar.
              I övrigt är det ekande tyst.
            </seg>
          </u>
          <note>
            Jag vill yrka bifall till reservationerna 14 och 22.
          </note>
          <note type="speaker">
            Anf. 13 RAGNWI MARCELIND (kd):
          </note>
          <u xml:id="i-5a8cbb420de23cff-97" next="i-5a8cbb420de23cff-110" who="Q4965523">
            <seg>
              Herr talman! Inledningsvis vill jag yrka bifall till reservation
              22 och reservation 40. För övrigt står vi bakom alla våra reservationer
              och särskilda yttranden.
            </seg>
          </u>
          <u xml:id="i-5a8cbb420de23cff-98" prev="i-5a8cbb420de23cff-97" who="Q4965523">
            <seg>
              Det är med växande oro som vi ser att polisen får allt mindre
              möjligheter att bekämpa vardagsbrottsligheten. Allmänhetens förtroende
              för polisen har nått bottennivåer. Att det offentliga inte kan
              garantera medborgarnas trygghet är mycket allvarligt av flera
              skäl. Det skapar en grogrund för kriminalitet, det urholkar allmänhetens
              förtroende för rättsväsendet, och det skapar klyftor mellan dem
              som kan betala privat för sin säkerhet och dem som inte har råd
              att göra det.
            </seg>
          </u>
          <u xml:id="i-5a8cbb420de23cff-99" prev="i-5a8cbb420de23cff-97" who="Q4965523">
            <seg>
              Varje dag möts vi av larmrapporter om svensk polis. Enbart 16
              % av brotten klaras upp såtillvida att gärningsmannen kan bindas
              till brottet. Polisens arbetsmetoder diskuteras, ekonomin är konstant
              bekymmersam, organisationens effektivitet ifrågasätts, och allt
              regeringen kan komma med är en rad beredningar och kommittéer
              i Regeringskansliet.
            </seg>
          </u>
          <u xml:id="i-5a8cbb420de23cff-100" prev="i-5a8cbb420de23cff-97" who="Q4965523">
            <seg>
              I det här betänkandet kan vi vid 23 tillfällen då har jag inte
              räknat in de upprepningar som sker då olika ärenden bereds i samma
              utredning eller översyn läsa att den aktuella frågan bereds i
              departementet eller att en översyn eller utredning är tillsatt
              eller har påpekats i regleringsbrev. Ja, det är mycket på gång,
              och det är ju bra, men det är synd att det ska ta sådan tid för
              regeringen att få fram konkreta förslag.
            </seg>
          </u>
          <u xml:id="i-5a8cbb420de23cff-101" prev="i-5a8cbb420de23cff-97" who="Q4965523">
            <seg>
              I alla polisdebatter där jag har deltagit i denna kammare har
              polisresurserna framhållits som tillräckliga av majoriteten. Man
              har gång på gång talat om att polisens budget är någonting ofantligt
              stort. Över 13 miljarder har man sagt, och därmed har man fått
              det att låta som att om inte polisen kan klara av att skapa rättstrygghet
              med så mycket pengar, ja, då är det polisens eget fel. Antalet
              poliser har varit justitieministerns favoritfråga de sista åren.
              Olika löften har getts, exempelvis om 4 000 poliser på fyra år.
              Det var för två år sedan, och nettoökningen under de senaste två
              åren har varit drygt 50 poliser. En om dan var ett annat uttryck,
              och påståendet om att det aldrig i historien har utbildats fler
              poliser än vad det gör i dag har vi fått höra många gånger.
            </seg>
          </u>
          <u xml:id="i-5a8cbb420de23cff-102" prev="i-5a8cbb420de23cff-97" who="Q4965523">
            <seg>
              Men i verkligheten är det så att antalet poliser i arbete är
              obetydligt förändrat i positiv riktning. Alla dessa olika utspel
              från regeringens och Bodströms sida visar bara på en skrämmande
              oförmåga att ha ett helhetsgrepp. Ett exempel är då man först
              säger upp 2 000 civilanställda och därefter återanställer 1 000
              stycken. Det här har varit ett slagord i debatten. Man har talat
              om 1 000 nyanställda civilanställda men man har inte för ett ögonblick
              nämnt att man för ett par år sedan sade upp 2 000 civilanställda.
            </seg>
          </u>
          <u xml:id="i-5a8cbb420de23cff-103" prev="i-5a8cbb420de23cff-97" who="Q4965523">
            <seg>
              Nu är det nya förslag som ska genomföras. Väktarna ska bli poliser,
              och poliserna ska vända papper. Det är ju helt uppenbart att Socialdemokraternas
              beryktade satsningar på polisen visar sig vara ett nollsummespel.
              Man ger de civilanställda sparken och tvingar i stället polisen
              att sköta administrationen. Samtidigt får väktarna försöka ta
              hand om brottsligheten ute på gatorna. Det är ju självklart att
              det här skapar otrygghet i samhället, och det är ett stort svek
              mot både polisväsendet och allmänheten. I några av Stockholms
              tyngsta polisdistrikt är det väktare som patrullerar, och polisen
              rycker bara ut på larm med prioritet ett.
            </seg>
          </u>
          <u xml:id="i-5a8cbb420de23cff-104" prev="i-5a8cbb420de23cff-97" who="Q4965523">
            <seg>
              Kristdemokraterna anser att det måste finnas fler poliser att
              skicka då någon kallar, hur banalt ärendet än är. Anmälningar
              måste tas emot direkt och inte skrivas av innan trycksvärtan ens
              har torkat. Vi har under flera år påpekat polisens alltför många
              avskrivningar av brott. Stockholms största polisdistrikt skriver
              av två av tre polisanmälningar. Vi har också kritiserat att den
              officiella kriminalstatistiken har en rad brister som försvårar
              bedömningen av polisens utredningsverksamhet. Ett annat problem
              är att polis och åklagare inte har haft gemensamma resultatmått
              avseende utredningsverksamheten. Det här ska nu åtgärdas, vilket
              vi välkomnar, men hittills har i alla fall inte majoriteten lyckats
              klargöra hur man ska följa upp Riksdagens revisorers rapport som
              togs fram på initiativ av utskottet och på förslag från Kristdemokraterna.
            </seg>
          </u>
          <u xml:id="i-5a8cbb420de23cff-105" prev="i-5a8cbb420de23cff-97" who="Q4965523">
            <seg>
              I dag har vi i Sverige en säkerhetsbransch med bevakning, konsulttjänster
              och säkerhetsutrustning som omsätter mycket mer än polisbudgeten,
              nämligen ca 18 miljarder, en ökning med 3 miljarder på tre år.
              För 35 år sedan hade vi dubbelt så många poliser som väktare och
              ordningsvakter i Sverige, trots att kriminaliteten såg helt annorlunda
              ut. I dag är det precis tvärtom. Vaktbolag som har tillfrågats
              är eniga om att det är situationen inom polisväsendet som gör
              att marknaden för de privata bevakningsföretagen ökar. Det är
              uppenbart att vi går mot en privatiserad ordningsmakt. Väktare
              utan våldsmonopol är fler än poliser med våldsmonopol. Man köper
              sig med andra ord trygghet om man har råd. Kristdemokraterna anser
              att väktare och ordningsvakter har en given roll som komplement
              till polisen, men de får aldrig ersätta polisen.
            </seg>
          </u>
          <u xml:id="i-5a8cbb420de23cff-106" prev="i-5a8cbb420de23cff-97" who="Q4965523">
            <seg>
              Herr talman! Det finns också en annan dimension av allt det som
              har hänt inom polisorganisationen de senaste åren. Nedskärningar,
              omorganisationer, svagt ledarskap och allt färre poliser i tjänst
              har inte gjort arbetssituationen till den bästa. Polisen har fått
              alltfler arbetsuppgifter samtidigt som den psykosociala miljön
              har försämrats och arbetsmiljöfrågorna prioriteras ned.
            </seg>
          </u>
          <u xml:id="i-5a8cbb420de23cff-107" prev="i-5a8cbb420de23cff-97" who="Q4965523">
            <seg>
              I vår reservation nr 32 under punkt 33 belyser vi de arbetsmiljöproblem
              som polisen har. Över 850 poliser är långtidssjukskrivna, rehabiliteringsinsatserna
              är minimala, och för mycket övertid i kombination med strukturförändringar
              och besparingar gör situationen allvarsam. Vi menar att det är
              angeläget att arbetssituationen förbättras och att ledarskapsproblematiken
              ses över.
            </seg>
          </u>
          <u xml:id="i-5a8cbb420de23cff-108" prev="i-5a8cbb420de23cff-97" who="Q4965523">
            <seg>
              I vårt yrkande om regeringsbeslutade evenemang, som även de andra
              borgerliga partierna stöder, påpekar vi vikten av att avsätta
              medel i statsbudgeten för sådana evenemang. Det är inte rimligt
              att polismyndigheterna ska ta ur sin redan hårt ansatta budget
              för att finansiera dessa evenemang. Vi vill även att man ska tillvarata
              erfarenheterna från Göteborgskravallerna, som på ett avslöjande
              sätt visade bristen på samordnad operativ och taktisk ledning
              inom polisen. Vi menar att tydliga riktlinjer bör tas fram som
              visar hur man ska hantera ordningsstörningar vid stora arrangemang.
              Det här kravet har Kristdemokraterna ställt de senaste åren, alltsedan
              Göteborgspolisen drabbades av underskott efter toppmötet. Nu har
              det hänt igen. Kostnaderna på 75 miljoner kronor för bevakningen
              av folkmordskonferensen får stark kritik av många, även erfarna
              polischefer. Nu är det Stockholmspolisen som står inför samma
              situation som i Göteborg: hotet om stora besparingar för att kunna
              betala av de kostnader som regeringsbeslutade evenemang fört med
              sig.
            </seg>
          </u>
          <u xml:id="i-5a8cbb420de23cff-109" prev="i-5a8cbb420de23cff-97" who="Q4965523">
            <seg>
              Herr talman! Bristen på arrestlokaler, häktesplatser och arrestantvakter
              får också allvarliga konsekvenser för polisens dagliga arbete
              i och med att frihetsberövade måste transporteras långa sträckor,
              varpå utredarna måste resa långt för att förhöra samma personer.
              Nu har det gått så långt, som någon nämnde, att Sverige får skarp
              kritik från Europarådets tortyrkommitté.
            </seg>
          </u>
          <u xml:id="i-5a8cbb420de23cff-110" prev="i-5a8cbb420de23cff-97" who="Q4965523">
            <seg>
              Vi har länge påpekat att det inte är acceptabelt att dömda personer
              ska sitta i häkte i väntan på fängelsestraff. Många avtjänar till
              och med hela sin strafftid i häktet. Nej, fler arrestantvakter
              krävs liksom ytterligare arrestlokaler och häktesplatser. Det
              behövs en genomgripande omorganisation inom hela polisen och kriminalvården.
              Därför yrkar vi, som sagt, bifall till reservationerna 22 och
              40, och vi står bakom våra övriga reservationer och särskilda
              yttranden.
            </seg>
          </u>
          <note type="speaker">
            Anf. 14 ALICE ÅSTRÖM (v):
          </note>
          <u xml:id="i-5a8cbb420de23cff-111" next="i-5a8cbb420de23cff-124" who="Q4354173">
            <seg>
              Herr talman! Nu kommer jag nog att säga något ovanligt. När jag
              satt här var det nästan så att jag för en gångs skull tänkte:
              Låt de borgerliga få majoritet! Låt dem få ta det här ansvaret!
              Låt dem för en gångs skull inse att en utredning och en beredning
              av ett ärende tar tid! Politik handlar inte om snabba beslut.
              Det handlar om att fatta de rätta besluten. Så jag satt faktiskt
              en stund och nästan tänkte: Låt dem ta ansvaret! Låt oss se nya
              häktesplatser i morgon dag! Låt oss se ett nytt fängelse som står
              där i morgon! Låt oss se 5 000 nya poliser helt plötsligt befinna
              sig ute på gatorna! Det händer ju ingenting. Det tar tid, och
              det är man mycket väl medveten om.
            </seg>
          </u>
          <u xml:id="i-5a8cbb420de23cff-112" prev="i-5a8cbb420de23cff-111" who="Q4354173">
            <seg>
              När man läser igenom det här betänkandet slås man av att väldigt
              många förslag som kommer från oppositionen faktiskt är sådana
              som oppositionen till och med har fått gehör för. Det är förslag
              där man har velat få en utredning. Det handlar om sådant som man
              har velat ska ses över. Utredningen har tillsatts. Förslag bereds.
              Egentligen borde man känna sig ganska nöjd, men det är tvärtom.
              Man plockar upp förslag som bereds, som finns i pågående utredningar,
              och säger: Fatta beslut om det nu! Det är inte rimligt att driva
              politik på det sättet.
            </seg>
          </u>
          <u xml:id="i-5a8cbb420de23cff-113" prev="i-5a8cbb420de23cff-111" who="Q4354173">
            <seg>
              Herr talman! Jag tycker att det är lite synd att vi inte ägnar
              den här debatten åt att diskutera de frågor som faktiskt finns
              i betänkandet, som är väldigt viktiga, som mer handlar om det
              konkreta polisarbetet och de förändringar som flera partier föreslår.
              Jag tror att det vore viktigt.
            </seg>
          </u>
          <u xml:id="i-5a8cbb420de23cff-114" prev="i-5a8cbb420de23cff-111" who="Q4354173">
            <seg>
              I dag pågår en stor förändring inom polisväsendet. I dag ser
              vi också, precis som många har sagt, en tendens till centralisering.
              Det tycker jag är en viktig fråga att debattera. Bör vi ha närpolisstationer
              utstationerade i varje kommun? Bör de vara öppna dygnet om? För
              min egen del och för Vänsterpartiets del handlar det om en ganska
              svår balansgång. Vi kan ju inte ha polishus i varje kommun. Vi
              kan inte ha ett polisväsende där lokalkostnaderna är en av de
              stora kostnaderna, där stora lokalytor är det som drar pengar.
              Det handlar faktiskt om att man måste använda pengarna effektivt.
            </seg>
          </u>
          <u xml:id="i-5a8cbb420de23cff-115" prev="i-5a8cbb420de23cff-111" who="Q4354173">
            <seg>
              Det handlar om att vi faktiskt måste ha poliser som är ute på
              gator och torg. Jag tror att det är ganska viktigt att de politiker
              som alla partier i stort sett har ute i polisstyrelserna bevakar
              den frågan. Man ska ju ha närvarande poliser.
            </seg>
          </u>
          <u xml:id="i-5a8cbb420de23cff-116" prev="i-5a8cbb420de23cff-111" who="Q4354173">
            <seg>
              I lilla Vaggeryd som jag kommer från har vi precis stängt den
              polislokal där vi hade två närpoliser stationerade fyra timmar
              om dagen, mitt på dagen under veckorna. Man tittade på vilken
              ärendemängd de här poliserna egentligen jobbade med och på hur
              många gånger människor gick in och sökte polisen på polisstationen
              det visade sig att det gjorde man i väldigt låg grad. Det befolkningen
              egentligen ville var att se en polisbil i centrum. Man vill se
              en polisman som vandrar omkring där.
            </seg>
          </u>
          <u xml:id="i-5a8cbb420de23cff-117" prev="i-5a8cbb420de23cff-111" who="Q4354173">
            <seg>
              Symbolen, att ha en egen polisstation, är viktig, och den är
              djupt rotad. Det innebär inte att vi som politiker kan säga att
              vi är beredda att betala massor med pengar för symboler men att
              det inte spelar någon större roll om vi har möjlighet att genomföra
              riktig polisverksamhet. Därför tyckte till och med jag i Polisstyrelsen
              i Jönköpings län att det nog var klokt att stänga polisstationen.
              Men det gäller att bevaka att alla poliser inte sitter inne i
              polisstationen i Jönköping, för det tjänar ingen på. Det finns
              ett stort ansvar att se till att de kommer ut.
            </seg>
          </u>
          <u xml:id="i-5a8cbb420de23cff-118" prev="i-5a8cbb420de23cff-111" who="Q4354173">
            <seg>
              I dag pågår ett stort utvecklingsarbete där poliserna i hög grad
              är inblandade. Det ena är projektet En nationell polis där man
              ser vilka samordningsvinster som kan göras inom polisen. Hur ska
              man kunna samarbeta över länsgränser för att kunna använda resurserna
              på ett bättre sätt? Är det rimligt att man i varje län bygger
              upp sin egen lilla specialstyrka och piketstyrka där man får en
              kompetens som man sällan kommer att använda? Eller kan flera län
              ha en samverkan och få en specialistkompetens som är möjlig att
              använda i alla länen?
            </seg>
          </u>
          <u xml:id="i-5a8cbb420de23cff-119" prev="i-5a8cbb420de23cff-111" who="Q4354173">
            <seg>
              Jag tror att detta är ett oerhört viktigt arbete, och vi ser
              att många polismän är aktiva i det.
            </seg>
          </u>
          <u xml:id="i-5a8cbb420de23cff-120" prev="i-5a8cbb420de23cff-111" who="Q4354173">
            <seg>
              Vi har också utvecklingsavtalet, som är ett avtal mellan facket
              och arbetsgivarna. Man ska gemensamt bedriva ett förändringsarbete.
              Från polisfackets sida ser man också att det utrymme som man i
              så fall kan frigöra ska kunna användas till en löneutveckling
              inom polisen. Det är ett arbete som är oerhört viktigt, och man
              måste ge parterna en möjlighet att fortsätta utvecklingen utan
              att vi som politiker är inne och detaljstyr.
            </seg>
          </u>
          <u xml:id="i-5a8cbb420de23cff-121" prev="i-5a8cbb420de23cff-111" who="Q4354173">
            <seg>
              Herr talman! Precis som i alla de här debatterna måste jag poängtera
              en sak. Å ena sidan används en stor del av oppositionens argumentation
              till att säga att polisen är ineffektiv. Man kan inte ingripa
              mot brott. I dag är det väktare. Brotten avskrivs. Ingenting händer.
              Samtidigt avslutar man med att säga att vi har överfulla arrester,
              överfulla häkten, överfulla fängelser.
            </seg>
          </u>
          <u xml:id="i-5a8cbb420de23cff-122" prev="i-5a8cbb420de23cff-111" who="Q4354173">
            <seg>
              Vi har aldrig någonsin haft så många fängelsedömda i Sverige.
              Vi har aldrig haft så många fängelseplatser som vi har i Sverige
              i dag, så uppenbarligen ökar polisens effektivitet. Någonstans
              gör man ju ändå någonting. Jag förstår att vi inte kommer att
              vara överens på alla punkter, men jag tror att det är viktigt
              att säga att vi har en yrkeskår som faktiskt uträttar ett arbete.
              Sedan kan vi önska oss mer. Men det vore rimligt att ge dem det
              pluset i alla fall.
            </seg>
          </u>
          <u xml:id="i-5a8cbb420de23cff-123" prev="i-5a8cbb420de23cff-111" who="Q4354173">
            <seg>
              Sedan, herr talman, måste jag ta upp säkerhetsbranschen. Det
              räcker bara med att titta på New York, USA. Det är den stad som
              har allra flest poliser. Där har också säkerhetsbranschen ökat
              på samma explosionsartade sätt som här i Sverige. Så kopplingen
              mellan antalet poliser och säkerhetsbranschens ökning existerar
              faktiskt inte. Det ser man om man tittar sig runtomkring i världen.
            </seg>
          </u>
          <u xml:id="i-5a8cbb420de23cff-124" prev="i-5a8cbb420de23cff-111" who="Q4354173">
            <seg>
              Herr talman! Slutligen vill jag lyfta fram en reservation som
              Vänsterpartiet har och som vi tycker är oerhört viktig. Det är
              reservation 25. Den handlar om polisutbildningen. Vi tycker att
              det är oerhört viktigt att man nu avskaffar svenskaprovet vid
              antagning till polisutbildningen. Kräver vi godkänd gymnasieutbildning
              och godkänt i svenska för att man ska få söka till polisutbildningen
              kan vi inte se annat än att svenskaprovet är ett hinder och en
              tydlig signal till människor med annan kulturell bakgrund och
              annat språk att inte söka till utbildningen. Vi anser att detta
              vore en viktig signal och ett viktigt steg för att vi ska få ett
              mångkulturellt polisväsende. Därför yrkar jag bifall till reservation
              25.
            </seg>
          </u>
          <note type="speaker">
            Anf. 15 RAGNWI MARCELIND (kd) replik:
          </note>
          <u xml:id="i-5a8cbb420de23cff-125" next="i-5a8cbb420de23cff-128" who="Q4965523">
            <seg>
              Herr talman! Alice Åström inleder sitt anförande med att säga:
              Låt de borgerliga få makten! Jag kan bara svara på det och säga:
              Ja tack, Alice Åström, för ni fattar varken snabba eller kloka
              beslut.
            </seg>
          </u>
          <u xml:id="i-5a8cbb420de23cff-126" prev="i-5a8cbb420de23cff-125" who="Q4965523">
            <seg>
              Det är en enkel match för Alice Åström att se till att det blir
              så. Om Vänstern drar tillbaka sitt stöd till regeringen jag tar
              det som ett löfte kanske vi kan få en annan majoritet här i Sveriges
              riksdag.
            </seg>
          </u>
          <u xml:id="i-5a8cbb420de23cff-127" prev="i-5a8cbb420de23cff-125" who="Q4965523">
            <seg>
              Alice Åström har ett antal anklagelser, och jag ska försöka bemöta
              några av dem. 5 000 nya poliser på gatorna som om detta skulle
              ske på en gång. Men det är ju inte på en gång, Alice Åström. Hur
              många gånger har inte hon och jag debatterat de här frågorna.
              Det är åtminstone i sex års tid. Alice Åström har hela tiden vidhållit
              att det inte behövs några fler poliser, att det inte är det som
              är frågan. Det är först på senare år som majoriteten har tillstått
              att det behövs fler poliser. Jag skulle vilja fråga om det verkligen
              inte är så att det är regeringens förhalande som har lett till
              att vi har fått den här situationen. Nu verkar alla vara överens
              om att det tal som Rikspolisstyrelsen själv har angett, ca 19
              000 poliser, är nödvändigt.
            </seg>
          </u>
          <u xml:id="i-5a8cbb420de23cff-128" prev="i-5a8cbb420de23cff-125" who="Q4965523">
            <seg>
              Alice Åström säger att oppositionen har fått gehör för sina förslag
              och ändå fortsätter att föreslå samma saker. Varför gör vi det?
              Vi måste ju det. Regeringen och Alice Åström kommer ju aldrig
              till skott och får någonting gjort. Hur länge har vi inte väntat
              på alla utredningar och översyner som skulle kunna ge konkreta
              resultat. Det är på grund av detta som vi måste komma igen och
              komma igen och försöka hålla ut tills regeringen gör någonting.
              Vi har sett i tidigare fall att om man bara håller ut tillräckligt
              länge så måste regeringen till slut inse att de måste ta tag i
              de frågor som oppositionen föreslår.
            </seg>
          </u>
          <note type="speaker">
            Anf. 16 ALICE ÅSTRÖM (v) replik:
          </note>
          <u xml:id="i-5a8cbb420de23cff-129" next="i-5a8cbb420de23cff-132" who="Q4354173">
            <seg>
              Herr talman! Något löfte om att jag skulle dra tillbaka mitt
              stöd till den sittande regeringen för att släppa fram borgarna
              var det nog inte. Det var snarare ett utslag av en trötthet i
              debatten att man aldrig kommer längre.
            </seg>
          </u>
          <u xml:id="i-5a8cbb420de23cff-130" prev="i-5a8cbb420de23cff-129" who="Q4354173">
            <seg>
              Det sägs att det inte har hänt någonting och att det är därför
              man måste driva frågorna. På de år jag har suttit nu har det kommit
              två nya polisutbildningar. Två nya polishögskolor har startats.
              Det är 200 %. Vi hade en. Nu har vi tre. Ingenting har hänt, sägs
              det. Det händer ju en otrolig massa. Det är det jag blir så trött
              på, att man aldrig kan se att det händer någonting.
            </seg>
          </u>
          <u xml:id="i-5a8cbb420de23cff-131" prev="i-5a8cbb420de23cff-129" who="Q4354173">
            <seg>
              Jag ska ta upp några av de här förslagen. Nej, nu inser jag att
              jag kommer in på andra partiers reservationer, så det får jag
              inte göra. Jag kan ta upp frågan om polis och demonstrationer,
              reservation 3, som Ragnwi Marcelind står bakom. Den handlar om
              polisens strategi vid stora demonstrationer. Efter Göteborgskravallerna
              tillsattes det en utredning. RPS tillsatte också en grupp som
              skulle ta fram strategi, utbildning och samordning vid demonstrationer.
              Jag vet inte om Ragnwi Marcelind följer med. RPS lade sitt förslag
              för tre fyra månader sedan om den nya strategin vid demonstrationer
              och hur man ska arbeta. Just det som man skriver är det som pågår.
              Man har nu från RPS tagit fram riktlinjer för hur man ska arbeta.
            </seg>
          </u>
          <u xml:id="i-5a8cbb420de23cff-132" prev="i-5a8cbb420de23cff-129" who="Q4354173">
            <seg>
              I flera av motionerna kan jag dela synpunkterna, men arbete pågår.
              Det vore mig fullständigt främmande att när ett arbete pågår och
              människor gör det jobb de ska sitta här i riksdagen och ställa
              mig över dem och fatta beslut i någonting som redan pågår.
            </seg>
          </u>
          <note type="speaker">
            Anf. 17 RAGNWI MARCELIND (kd) replik:
          </note>
          <u xml:id="i-5a8cbb420de23cff-133" next="i-5a8cbb420de23cff-136" who="Q4965523">
            <seg>
              Herr talman! Alice Åström, jag kan också uppleva en trötthet
              i debatten. Det är just det här som vi har påpekat år efter år.
              Oppositionen kommer med förslag, och regeringen, som Alice Åström
              gör nu, säger att den är medveten om att det behövs förändringar
              där eller där, men man kan inte komma till skott och komma fram
              med konkreta förslag.
            </seg>
          </u>
          <u xml:id="i-5a8cbb420de23cff-134" prev="i-5a8cbb420de23cff-133" who="Q4965523">
            <seg>
              Jag har förståelse för att det handlar om att man har en resursbrist
              i vissa avseenden. Javisst, vi har fått två nya polishögskolor,
              men Alice Åström måste också tillstå att den utbildningstakt som
              vi har haft inte har varit tillräcklig mot bakgrund av de stora
              avgångar som vi har haft. Hon talar faktiskt med kluven tunga.
              Jag har hört och läst citat från henne både från Polisförbundets
              möten och i andra sammanhang där hon klart och tydligt har deklarerat
              att det finns en stor polisbrist i Sverige. Det gäller att veta
              var man står och vad man tycker.
            </seg>
          </u>
          <u xml:id="i-5a8cbb420de23cff-135" prev="i-5a8cbb420de23cff-133" who="Q4965523">
            <seg>
              Det är en annan sak som jag tycker är märklig, att Alice Åström
              ironiserar över att vi i oppositionen talar om att det är så stora
              avskrivningar hos polisen. Det är faktiskt så att en poliskommissarie
              här i Stockholm anmälde sig själv till JO eftersom han insåg att
              han inte kunde fortsätta sitt arbete med den stora avskrivningstakt
              som fanns.
            </seg>
          </u>
          <u xml:id="i-5a8cbb420de23cff-136" prev="i-5a8cbb420de23cff-133" who="Q4965523">
            <seg>
              I 16 % av fallen binds gärningsmannen till brottet. Är Alice
              Åström nöjd med det? Tycker hon att det inte spelar någon roll
              om vi inte kan hantera vardagsbrottsligheten, att vi har en säkerhetsbransch
              som träder in för människor som har råd att betala för sin säkerhet,
              att innehavare av urmakeriaffärer och andra affärer inte får försäkra
              sina affärer eftersom de har haft så många inbrott och det inte
              finns några poliser att ta till? De har inte råd att betala några
              vaktbolag. Är det ett Sverige som Alice Åström vill ha i framtiden?
              Det förvånar mig mot bakgrund av den ideologiska förankring som
              jag utgår ifrån att hon har i sitt eget parti.
            </seg>
          </u>
          <note type="speaker">
            Anf. 18 ALICE ÅSTRÖM (v) replik:
          </note>
          <u xml:id="i-5a8cbb420de23cff-137" next="i-5a8cbb420de23cff-140" who="Q4354173">
            <seg>
              Herr talman! Ja, om den bild som Ragnwi Marcelind beskriver nu
              vore sann. Men då läser inte oppositionen det som står i betänkandet,
              det majoriteten säger att man vill utveckla och det som står om
              det arbete som pågår. Jag tillhör dem som tror att vi behöver
              en ny polishögskola. Det är en sak som jag kommer att driva i
              samarbetet med regeringen. Jag tror att det kommer att behövas.
            </seg>
          </u>
          <u xml:id="i-5a8cbb420de23cff-138" prev="i-5a8cbb420de23cff-137" who="Q4354173">
            <seg>
              Men två nya polishögskolor har kommit till. Vi har ett polisförbund
              som själv har varit ganska noga med att säga att det behövs fler
              poliser men att vi inte ska starta nya skolor för snabbt utan
              utvärdera och följa upp. Det handlar också om att faktiskt lyssna
              på organisationen och vad de säger i verksamheten att de själva
              klarar av. Men jag börjar tro att tiden är mogen för det.
            </seg>
          </u>
          <u xml:id="i-5a8cbb420de23cff-139" prev="i-5a8cbb420de23cff-137" who="Q4354173">
            <seg>
              Jag måste också ta upp frågan om avskrivningarna. Jag tycker
              att det är bekymmersamt, men jag tycker också att det är bekymmersamt
              att man avskriver ärenden där det finns en känd gärningsman och
              inte tar tag i det. Där tror jag inte att lösningen bara är fler
              poliser. Det handlar mycket om hur effektiv verksamheten är.
            </seg>
          </u>
          <u xml:id="i-5a8cbb420de23cff-140" prev="i-5a8cbb420de23cff-137" who="Q4354173">
            <seg>
              Det är konstigt att Kristdemokraterna inte är så upprörda när
              det gäller avskrivningar av anmälningar mot polisen och internutredningsfrågan.
              Angående den utredning som granskade alla avskrivningar av anmälningar
              mot polisen säger man att det är ganska rimligt eftersom många
              av anmälningarna inte går att följa upp eller att bevisa. Det
              gäller att vara konsekvent, Ragnwi Marcelind. Det hoppas jag att
              ni kommer att vara när det gäller internutredningarna framöver.
            </seg>
          </u>
          <note type="speaker">
            Anf. 19 TORKILD STRANDBERG (fp) replik:
          </note>
          <u xml:id="i-5a8cbb420de23cff-141" next="i-5a8cbb420de23cff-142" who="Q6192010">
            <seg>
              Herr talman! Alice Åström efterlyser precis som jag en borgerlig
              regering. Jag tackar för det stödet. Men jag tycker att påståendet
              ställer krav på att vi på vår sida, Folkpartiet, Moderaterna,
              Centern och Kristdemokraterna, är en smula självrannsakande i
              vårt sätt att bedriva politik i det här landet. För mig känns
              det att det på vår kant är dags för en rätt så står grad av självrannsakan.
              Någonting gör vi ju uppenbarligen fel när rättsväsendet, för att
              ta ett exempel man kan nästan ta vilken debatt som helst i riksdagen
              fungerar så dåligt i landet men ni fortfarande vinner valen. Det
              är en intressant iakttagelse som vi på vår kant borde fundera
              en hel del över. Hur kommer det sig att en regering som inte lyckas
              prestera mer än att 15 % av brotten klaras upp 85 % klaras inte
              upp blir omvald gång efter gång? Jag tycker att vi borde ägna
              oss en del åt självrannsakan och förnyelse på vår kant av mittlinjen.
            </seg>
          </u>
          <u xml:id="i-5a8cbb420de23cff-142" prev="i-5a8cbb420de23cff-141" who="Q6192010">
            <seg>
              Alice Åström får det att låta som om verkligheten har studsat
              in i den här kammaren som en stor obehaglig boll just i dag. Så
              är det ju inte. Ni har haft tio år på er, och det är 15 % av brotten
              som klaras upp. Den 1 maj blir ett antal länder medlemmar i den
              europeiska unionen. Det ställer nya krav på tullen. Men i dag,
              i början av mars, sitter ni och utreder. Ni utreder det ena och
              det andra DNA har 50 år på nacken. I Danmark inför man ny lagstiftning
              eftersom man inser vilken tillgång det är i brottsbekämpningen,
              men ni utreder. När levererar ni?
            </seg>
          </u>
          <note type="speaker">
            Anf. 20 ALICE ÅSTRÖM (v) replik:
          </note>
          <u xml:id="i-5a8cbb420de23cff-143" next="i-5a8cbb420de23cff-147" who="Q4354173">
            <seg>
              Herr talman! Jo, det levereras ständigt. Ständigt kommer det
              nya förslag. Ständigt kommer det nya propositioner till utskottet.
              Jag tror att alla utskottets ledamöter ändå är ganska medvetna
              om att vi tillhör ett av de mer belastade utskotten när det gäller
              antalet propositioner från regeringen.
            </seg>
          </u>
          <u xml:id="i-5a8cbb420de23cff-144" prev="i-5a8cbb420de23cff-143" who="Q4354173">
            <seg>
              Jag vet inte om oppositionen anser att det är tomma betänkanden.
              Eller handlar det om att vi inte är överens om vilka åtgärder
              som vidtas? Om vi inte är överens om åtgärderna, ifall den och
              den åtgärden är rätt eller fel, då tycker jag att vi ska debattera
              det. Men den ständiga diskussionen om att ingenting händer, att
              ingenting läggs på riksdagens bord, är orimlig. Det är nämligen
              inte sant.
            </seg>
          </u>
          <u xml:id="i-5a8cbb420de23cff-145" prev="i-5a8cbb420de23cff-143" who="Q4354173">
            <seg>
              Sedan tycker jag att oppositionen ska fundera på hur det kommer
              sig att majoriteten uppenbarligen fortfarande vinner val trots
              detta.
            </seg>
          </u>
          <u xml:id="i-5a8cbb420de23cff-146" prev="i-5a8cbb420de23cff-143" who="Q4354173">
            <seg>
              Man säger att 15 eller 16 % av brotten klaras upp. Jag är heller
              inte nöjd med det, men jag tror också att väljarna kan se lite
              mer än bara den bilden. Det handlar då om att knappt 1 % av cykelstölderna
              klaras upp, men det handlar också om att 75 % av de mord och dråp
              som sker i Sverige klaras upp. Jag tror att medborgarna där ute
              kan se bakom statistik och siffror och se att det faktiskt inte
              är riktigt så illa. Men jag är heller inte nöjd. Hade jag varit
              nöjd hela tiden hade inte jag varit med och fattat beslut om att
              starta ytterligare två polishögskolor. Hade jag varit helt nöjd
              hade jag inte sagt att jag tror att det behövs en till.
            </seg>
          </u>
          <u xml:id="i-5a8cbb420de23cff-147" prev="i-5a8cbb420de23cff-143" who="Q4354173">
            <seg>
              Jag tycker att det är helt rimligt att debattera om ni tycker
              att majoriteten lägger fram fel förslag. Men gör det då utifrån
              förslagen i stället för att säga att ingenting görs, för det är
              inte sant!
            </seg>
          </u>
          <note type="speaker">
            Anf. 21 TORKILD STRANDBERG (fp) replik:
          </note>
          <u xml:id="i-5a8cbb420de23cff-148" next="i-5a8cbb420de23cff-150" who="Q6192010">
            <seg>
              Herr talman! Nej, Alice Åström, visst görs det massor. År 2002
              fick vi 29 nya poliser i landet. Det finns 21 län, så man kan
              ställa sig frågan vilka åtta lyckliga län som får två poliser
              i stället för en av regeringen och samarbetspartierna. Vi får
              också gratulera till att 2003 närmast var ett rekordår vad gällde
              nya civilanställda inom polisen. I den årsredovisning som nyss
              har kommit kan man på s. 40 läsa att de har ökat med en. Vi tackar
              en civilanställd ytterligare inom polisen! Visst händer det alltså
              saker.
            </seg>
          </u>
          <u xml:id="i-5a8cbb420de23cff-149" prev="i-5a8cbb420de23cff-148" who="Q6192010">
            <seg>
              Jag bor i en landsända där vi har en markant överflyttning av
              tungt belastade kriminella personer från Danmark. Från polisens
              sida säger man att den största enskilda orsaken till detta är
              att den danska regeringen lyckas leverera resultat i form av nya
              möjligheter att bekämpa den grova organiserade brottsligheten.
              Det handlar om sådana saker som Alice Åström inte gillar såsom
              buggning. Det handlar i dagarna om att använda DNA-tekniken i
              brottsbekämpningen. Men i Sverige levereras det inte, utan här
              utreder vi.
            </seg>
          </u>
          <u xml:id="i-5a8cbb420de23cff-150" prev="i-5a8cbb420de23cff-148" who="Q6192010">
            <seg>
              Jag undrar: När är det slut? När får vi ett förslag om buggning?
              Även om vi är belastade i utskottet och är det utskott som har
              mest propositioner är jag, Alice Åström och det hoppas jag att
              du också är beredd att jobba till och med en och annan natt om
              det handlar om att det kommer rejäla förslag med ett innehåll
              som ger oss möjligheter i kampen mot den organiserade brottsligheten.
              Hittills har vi fått vara nöjda med en civilanställd ytterligare.
            </seg>
          </u>
          <note type="speaker">
            Anf. 22 ALICE ÅSTRÖM (v) replik:
          </note>
          <u xml:id="i-5a8cbb420de23cff-151" next="i-5a8cbb420de23cff-154" who="Q4354173">
            <seg>
              Herr talman! Man kan onekligen raljera över det antalet. Jag
              tycker dock att det är oerhört viktigt att det faktiskt går åt
              rätt håll, att vi inte tappar. Det är ju det de här två nya polisutbildningarna
              faktiskt har gjort. Sedan kan man säkert inte vara nöjd. Precis
              som jag sagt tidigare tror jag att det kommer att behövas mer.
            </seg>
          </u>
          <u xml:id="i-5a8cbb420de23cff-152" prev="i-5a8cbb420de23cff-151" who="Q4354173">
            <seg>
              Så kommer vi till sakfrågan: När kommer förslag om buggning?
              När kommer förslag om brottsprovokation? Aldrig, hoppas jag. Här
              handlar det om att vi har skilda åsikter om vilka metoder polisen
              ska få använda och vilka avgränsningar man gör. Folkpartiet kan
              raljera över att det inte kommer några sådana förslag, men då
              handlar det just om att man inte får de förslag man vill ha. Det
              tycker jag är en mycket rimligare diskussion att ta.
            </seg>
          </u>
          <u xml:id="i-5a8cbb420de23cff-153" prev="i-5a8cbb420de23cff-151" who="Q4354173">
            <seg>
              Om vi sedan tittar på polisväsendet och rättsväsendet kan vi
              konstatera att det är det område som trots allt har fått resurser.
              Oavsett om det är tillräckligt eller inte har det ändå satsats
              4 miljarder på rättsväsendet från 1997 fram till nu.
            </seg>
          </u>
          <u xml:id="i-5a8cbb420de23cff-154" prev="i-5a8cbb420de23cff-151" who="Q4354173">
            <seg>
              Sedan måste jag ändå fråga: Hur många år har Folkpartiet drivit
              att vi ska starta fler polishögskolor? Hur många fler poliser
              hade Folkpartiet fått ut om Folkpartiet hade drivit igenom sin
              politik? Jag har inte sett att Folkpartiet under flera år har
              motionerat om att vi ska ha två eller tre nya polishögskolor.
              Skulle det vara två till kanske vi hade fått två poliser och två
              civilanställda. Det kanske vi skulle ha jublat mer över. Men jag
              har inte sett de förslagen från Folkpartiet. Det vore rimligt
              om man debatterade utifrån den politik som man faktiskt för själv.
            </seg>
          </u>
          <note type="speaker">
            Anf. 23 HILLEVI ENGSTRÖM (m) replik:
          </note>
          <u xml:id="i-5a8cbb420de23cff-155" next="i-5a8cbb420de23cff-159" who="Q772089">
            <seg>
              Herr talman! Alice Åström säger att det går åt rätt håll. De
              civilanställda inom polisen har ökat med en under förra året,
              fick vi höra. Nu går det ju inte åt rätt håll. Nu aviserar Rikspolisstyrelsen
              att man måste säga upp 500 civilanställda inom polisen för att
              få budgeten att gå ihop och kunna anställa de nyutbildade poliserna.
              Det kan väl inte vara att gå åt rätt håll.
            </seg>
          </u>
          <u xml:id="i-5a8cbb420de23cff-156" prev="i-5a8cbb420de23cff-155" who="Q772089">
            <seg>
              Alice Åström säger också att oavsett om det är tillräckligt eller
              inte så har det blivit mer resurser. Det är väl ganska oväsentligt
              om resurserna är otillräckliga. Det ska väl vara rätt resurser
              så att man får en polisverksamhet som är värd namnet.
            </seg>
          </u>
          <u xml:id="i-5a8cbb420de23cff-157" prev="i-5a8cbb420de23cff-155" who="Q772089">
            <seg>
              Sedan tycker jag att vi ibland stirrar oss blinda på antalet
              poliser. När man gör neddragningar på de civilanställda innebär
              ju det de facto att deras arbetsuppgifter inom polisen finns kvar.
              Förhör ska skrivas ut, kallelser ska skickas, transporter ska
              utföras, arrestanter ska bevakas och släppas och så vidare. Vem
              ska göra det, Alice Åström? Det blir de nyutbildade poliserna
              som får börja sin karriär med att göra de arbetsuppgifter som
              civilanställda gör både bättre och till en lägre kostnad.
            </seg>
          </u>
          <u xml:id="i-5a8cbb420de23cff-158" prev="i-5a8cbb420de23cff-155" who="Q772089">
            <seg>
              Att bereda och utreda tar ju tid, och som vi har fått reda på
              är det väldigt mycket som ligger i beredningsfasen. Då skulle
              man önska att man kunde ta time-out , som inte minst en del företrädare
              för Vänsterpartiet har gjort, det vill säga stoppa tillvaron ett
              kort eller lite längre tag. Men det går ju inte att ta time-out
              inom polisverksamheten. Under den tid som det inte finns några
              poliser som kommer fortsätter ju brotten att begås och brottsoffren
              ökar. Det är lätt att säga till en våldtagen kvinna att det blir
              bättre sedan när hon på ett sätt har fått sitt liv förstört. Jag
              tycker inte att det håller att säga att det blir bättre sedan.
            </seg>
          </u>
          <u xml:id="i-5a8cbb420de23cff-159" prev="i-5a8cbb420de23cff-155" who="Q772089">
            <seg>
              Förra året tillkom det 143 nya poliser. Samtidigt ökade antalet
              våldsbrott, våldtäkter med mera. Jag undrar hur den ekvationen
              går ihop.
            </seg>
          </u>
          <note type="speaker">
            Anf. 24 ALICE ÅSTRÖM (v) replik:
          </note>
          <u xml:id="i-5a8cbb420de23cff-160" next="i-5a8cbb420de23cff-163" who="Q4354173">
            <seg>
              Herr talman! Jag tror inte alltid att det ökade antalet brott
              och antalet poliser hänger ihop. Jag tror också att Hillevi Engström
              är ganska medveten om att det sambandet inte alltid finns.
            </seg>
          </u>
          <u xml:id="i-5a8cbb420de23cff-161" prev="i-5a8cbb420de23cff-160" who="Q4354173">
            <seg>
              Hillevi Engström talar om otillräckliga resurser och säger att
              det är klart att polisen ska ha rätt resurser. Uppenbarligen är
              det de resurser som polisen själv tycker att man ska ha. Det förvånar
              mig lite grann. Moderaterna pratar i alla andra sammanhang om
              att använda skattepengarna effektivt, att man ska ha en effektiv
              organisation och att man måste kunna förnya och utveckla verksamheten,
              men på detta område säger Moderaterna ständigt att rätt resurser
              är så mycket resurser som man vill ha.
            </seg>
          </u>
          <u xml:id="i-5a8cbb420de23cff-162" prev="i-5a8cbb420de23cff-160" who="Q4354173">
            <seg>
              Jag som vänsterpartist tror inte att det är där vi löser den
              ökade brottsligheten. Jag tror att det handlar om att satsa pengar
              på kommunerna. Jag har mött en mängd poliser som säger att en
              del av vår ökade arbetsbörda och våra problem beror på att kommunerna
              stänger fritidsgårdar och behandlingshem och låter missbrukarna
              gå. De säger också att om resten av samhället inte kan ta sitt
              ansvar kommer vi inte heller att klara av situationen.
            </seg>
          </u>
          <u xml:id="i-5a8cbb420de23cff-163" prev="i-5a8cbb420de23cff-160" who="Q4354173">
            <seg>
              För mig som vänsterpartist är det en balansgång. Jag kan tycka
              att det kanske hade behövts mer resurser till rättsväsendet, men
              då ska det vara på bekostnad av någonting. För mig handlar balansgången
              om att samtidigt också se till att det blir mer resurser till
              kommuner och landsting och mer resurser till missbrukarvård. Detta
              tror jag är effektivt för brottsbekämpningen, inte bara mer poliser.
            </seg>
          </u>
          <note type="speaker">
            Anf. 25 HILLEVI ENGSTRÖM (m) replik:
          </note>
          <u xml:id="i-5a8cbb420de23cff-164" next="i-5a8cbb420de23cff-166" who="Q772089">
            <seg>
              Herr talman! Vilka resurser som kommunen ska satsa inom olika
              områden är ju en annan diskussion. Jag vidhåller ändå att så länge
              det inte finns poliser på hela den geografiska ytan, oavsett om
              det sitter en skylt eller inte, när människor de facto känner
              att det inte kommer någon när det här brottet pågår är det någonting
              som är helt snett. Det måste ändå Alice Åström hålla med om. Inte
              heller i Småland är det precis något stort polisöverskott.
            </seg>
          </u>
          <u xml:id="i-5a8cbb420de23cff-165" prev="i-5a8cbb420de23cff-164" who="Q772089">
            <seg>
              När våldsbrotten ökar och människor helt enkelt känner att de
              måste vidta egna åtgärder kommer det att drabba dem som är sämst
              ställda i samhället. Det trodde jag ändå var en grupp som Alice
              Åströms parti värnade mest om. De som har råd kan alltid köpa
              sig ett visst mått av trygghet och säkerhet. Man kan sätta in
              galler i dörrar, larm och lås. Man kan åka taxi hem från stan.
              Det har inte ungdomar och de flesta andra råd med. De blir utlämnade
              till att faktiskt få sin frihet begränsad genom den otrygghet
              som finns i samhället.
            </seg>
          </u>
          <u xml:id="i-5a8cbb420de23cff-166" prev="i-5a8cbb420de23cff-164" who="Q772089">
            <seg>
              Jag vill ändå hålla fast vid frågan om polisens budget. Rikspolisstyrelsen
              håller med om att man behöver mer resurser för att ha råd att
              anställa de nya poliserna. Antalet civilanställda ska minska.
              Hur är tanken att de arbetsuppgifterna ska kunna lösas när fler
              civilanställda får lämna polismyndigheterna? Är det inte så att
              det arbetet måste utföras av de nyutbildade poliserna, eller hur
              går den ekvationen ihop? Ska arbetsuppgifterna försvinna?
            </seg>
          </u>
          <note type="speaker">
            Anf. 26 ALICE ÅSTRÖM (v) replik:
          </note>
          <u xml:id="i-5a8cbb420de23cff-167" next="i-5a8cbb420de23cff-169" who="Q4354173">
            <seg>
              Herr talman! När det gäller de varsel som lagts för de civilanställda
              vill jag säga att jag också har varit i kontakt med olika personer,
              även med facket, och diskuterat den här frågan. Och Hillevi Engström
              vet att man på många ställen gör detta utifrån förutsättningarna
              att man inte kommer att få mer resurser och att man när de nya
              poliserna kommer inte kommer att ha några pengar. Någonting som
              majoriteten faktiskt också har sagt är att i takt med att fler
              utbildade poliser kommer ut kommer också resurserna att öka. Så
              jag tror inte att uppsägningarna bland de civilanställda kommer
              att se ut på det sättet.
            </seg>
          </u>
          <u xml:id="i-5a8cbb420de23cff-168" prev="i-5a8cbb420de23cff-167" who="Q4354173">
            <seg>
              Däremot kommer en del av omorganisationen inom polisen, där man
              centraliserar en hel del av administrationen, också att innebära
              att man kommer att minska antalet civilanställda, och det tror
              jag också är ofrånkomligt.
            </seg>
          </u>
          <u xml:id="i-5a8cbb420de23cff-169" prev="i-5a8cbb420de23cff-167" who="Q4354173">
            <seg>
              Sedan måste jag ändå återgå till frågan om brottslighet, polis
              och hur man ska bemöta problemen. Jag lyfte fram frågan om missbruksvård,
              vilka resurser kommuner och andra satsade på missbruksvård och
              på fritidsgårdar. När Hillevi Engström säger att det är en annan
              diskussion förstår jag faktiskt inte den logiken. När jag sitter
              här som vänsterpartist och som riksdagsledamot antar jag en hel
              budget där man fördelar resurser till kommuner och till landsting
              när man gör de här avvägningarna. För mig blir inte det här någon
              annan diskussion. Jag måste ta med den diskussionen i hur vi vill
              satsa våra resurser. Ska vi satsa på det brottsförebyggande arbetet,
              ska vi satsa på missbruksvården eller ska vi lägga ytterligare
              1 miljard på polisen? För mig är det ingen annan diskussion. Det
              är den politiska och ekonomiska realitet som jag lever i.
            </seg>
          </u>
          <note type="speaker">
            Anf. 27 JOHAN LINANDER (c):
          </note>
          <u xml:id="i-5a8cbb420de23cff-170" next="i-5a8cbb420de23cff-189" who="Q5952656">
            <seg>
              Herr talman! Jag vill börja med att säga att jag givetvis står
              bakom samtliga mina 23 reservationer från utskottsbehandlingen.
              Men för att spara lite tid vill jag yrka bifall till enbart reservation
              18 under punkt 12 angående tillfällig vapenamnesti och reservation
              24 under punkt 27 angående antagningen till polisutbildning.
            </seg>
          </u>
          <u xml:id="i-5a8cbb420de23cff-171" prev="i-5a8cbb420de23cff-170" who="Q5952656">
            <seg>
              Det finns en tydlig skillnad mellan den rättspolitik som socialdemokrater,
              vänsterpartister och miljöpartister står för och den rättspolitik
              som vi i Centerpartiet står för. Skillnaden vad gäller polisfrågor,
              som vi debatterar här i dag, kan sammanfattas i fyra punkter.
            </seg>
          </u>
          <u xml:id="i-5a8cbb420de23cff-172" prev="i-5a8cbb420de23cff-170" who="Q5952656">
            <seg>
              För det första: Integration. Centerpartiet anser inte att integration
              inom polisen enbart är något att eftersträva. Vi anser att det
              är en absolut nödvändighet för att polisens trovärdighet ska kunna
              upprätthållas och i vissa fall återupprättas.
            </seg>
          </u>
          <u xml:id="i-5a8cbb420de23cff-173" prev="i-5a8cbb420de23cff-170" who="Q5952656">
            <seg>
              För det andra: Utökade befogenheter och ny teknik. För att polisen
              ska kunna bekämpa den grova och ofta gränsöverskridande kriminaliteten
              krävs effektiva metoder och användning av den bästa teknik som
              finns.
            </seg>
          </u>
          <u xml:id="i-5a8cbb420de23cff-174" prev="i-5a8cbb420de23cff-170" who="Q5952656">
            <seg>
              För det tredje: Decentraliserad och mer flexibel organisation.
              Vi kan aldrig acceptera att vissa delar av Sverige i dag i princip
              är polisbefriade. Målsättningen ska vara att ha polis tillgänglig
              dygnet runt i alla landets kommuner.
            </seg>
          </u>
          <u xml:id="i-5a8cbb420de23cff-175" prev="i-5a8cbb420de23cff-170" who="Q5952656">
            <seg>
              För det fjärde: Mer resurser och bättre användning av resurserna.
              Polisen i Sverige går i dag på knäna, och det kan inte betecknas
              som något annat än skandal när två tredjedelar av polisanmälningarna
              under ett dygn direktavskrivs. Det behövs mer pengar, och det
              behövs en renodling av polisens arbetsuppgifter.
            </seg>
          </u>
          <u xml:id="i-5a8cbb420de23cff-176" prev="i-5a8cbb420de23cff-170" who="Q5952656">
            <seg>
              I dag tänkte jag prata mest om integration, utökade befogenheter
              och ny teknik. Jag ska försöka att så få gånger som möjligt säga
              att polisen faktiskt behöver mer resurser.
            </seg>
          </u>
          <u xml:id="i-5a8cbb420de23cff-177" prev="i-5a8cbb420de23cff-170" who="Q5952656">
            <seg>
              Herr talman! Många medborgare upplever i dag att lagen inte är
              deras och att lagens företrädare, däribland polisen, inte företräder
              dem. Detta är ett stort misslyckande. Känslan av utanförskap leder
              ofta till att den enskilde söker sig utanför samhällets normer
              till ett liv i kriminalitet. Det är därför av yttersta vikt att
              de som upprätthåller lagen återspeglar medborgarna.
            </seg>
          </u>
          <u xml:id="i-5a8cbb420de23cff-178" prev="i-5a8cbb420de23cff-170" who="Q5952656">
            <seg>
              Den enskilda medborgaren ska ha någon att identifiera sig med
              inom alla institutioner. Det gäller i synnerhet för polisen. Först
              när polisväsendet speglar medborgarnas sammansättning kan vi vara
              nöjda. Regeringen har gång på gång visat att man saknar konkreta
              förslag på åtgärder för att bredda rekryteringsbasen inom poliskåren.
              Justitieministern säger att han har förstått allvaret i frågan
              och har medgett att de åtgärder som har vidtagits inte har lett
              till önskade resultat. Men frågan är hur länge det ska anses tillräckligt
              att regeringen uttrycker viljeyttringar.
            </seg>
          </u>
          <u xml:id="i-5a8cbb420de23cff-179" prev="i-5a8cbb420de23cff-170" who="Q5952656">
            <seg>
              Herr talman! Med en allt grövre brottslighet, väl organiserad
              och i många fall gränsöverskridande måste vi lagstiftare vara
              beredda att ge polisen de metoder och den teknik som behövs för
              att kunna bekämpa kriminaliteten. De flesta andra länder har kommit
              längre än vi har gjort i Sverige, och vårt land riskerar att bli
              en frizon för grova brottslingar. Så har delvis redan skett, som
              Torkild Strandberg också har varit inne på. Där vi bor i Skåne
              har 3040 danska gängbrottslingar flyttat in och skrivit sig. Anledningen
              är inte att de tycker att Skåne är så hemskt vackert, vilket det
              givetvis är, utan anledningen är att vi har en för dem bättre
              lagstiftning än man har i Danmark.
            </seg>
          </u>
          <u xml:id="i-5a8cbb420de23cff-180" prev="i-5a8cbb420de23cff-170" who="Q5952656">
            <seg>
              Vi har många gånger tidigare debatterat behovet av buggning,
              och ett sådant förslag väntar vi fortfarande på. Men det behövs
              inte bara buggning. Vi behöver en tydlig lagreglering av hur bevisprovokation
              ska få användas och hur polisen ska få arbeta under alternativ
              identitet.
            </seg>
          </u>
          <u xml:id="i-5a8cbb420de23cff-181" prev="i-5a8cbb420de23cff-170" who="Q5952656">
            <seg>
              Utredningen efter kravallerna i samband med Göteborgstoppmötet
              2001 har visat på en lång rad brister och behov. Från Centerns
              sida vill vi se ett maskeringsförbud vid demonstrationer. Det
              kommer att behövas vissa undantag, till exempel av religiösa skäl
              eller om man deltar i en karneval eller liknande. Men grunden
              ska vara att om man vill ha rätten att demonstrera sina åsikter
              ska man också kunna visa sitt ansikte.
            </seg>
          </u>
          <u xml:id="i-5a8cbb420de23cff-182" prev="i-5a8cbb420de23cff-170" who="Q5952656">
            <seg>
              Vid riktigt grov brottslighet, till exempel vid terroristattacker,
              bör det finnas en möjlighet för polisen att få hjälp från försvaret.
              Detta ska vara noga lagreglerat, och det ska alltid vara under
              civilt befäl.
            </seg>
          </u>
          <u xml:id="i-5a8cbb420de23cff-183" prev="i-5a8cbb420de23cff-170" who="Q5952656">
            <seg>
              Från Centerns sida vill vi också flytta beslutanderätten över
              särskilda beredskapspolisen från regeringen till Rikspolisstyrelsen.
              Särskilda beredskapspolisen hade kunnat vara en bra resurs vid
              till exempel Folkmordskonferensen här i Stockholm. Tyvärr vill
              inte regeringen ha det så. Detta kommer bland annat att leda till
              omfattande besparingar inom Stockholms polismyndighet. Över huvud
              taget är det inte acceptabelt att stockholmarna ska behöva lida
              för att regeringen väljer att lägga en konferens som behöver stora
              säkerhetsarrangemang i deras stad.
            </seg>
          </u>
          <u xml:id="i-5a8cbb420de23cff-184" prev="i-5a8cbb420de23cff-170" who="Q5952656">
            <seg>
              Centerpartiet vill också ge utökade möjligheter att använda DNA-teknik
              för att få fast grova brottslingar. Vi menar att DNA-registret
              ska omfatta alla dem som döms till minst sex månaders fängelse
              och de som döms för brott med minimistraffet fängelse i sex månader.
              Det är också viktigt ur integritetssynpunkt att det klart framgår
              att uppgifter ur DNA-registret enbart får användas i polisens
              brottsutredande verksamhet.
            </seg>
          </u>
          <u xml:id="i-5a8cbb420de23cff-185" prev="i-5a8cbb420de23cff-170" who="Q5952656">
            <seg>
              Herr talman! Det är inte bara polisen som är viktig för att bekämpa
              brott, och det är inte bara polisen som behöver nya befogenheter
              och modern teknik. Detsamma gäller för tullen. Det är inte sällan
              som tullare står vid gränsen och ser bilar fullastade med uppenbart
              stöldgods köra på färjan och lämna landet. Allmänhetens givna
              fråga är: Varför stoppar ni inte dem? Men tullarna måste i dag
              svara: Vi har inte den befogenheten. Självklart kan de ringa till
              polisen, men alltsomoftast hinner polisen inte dit eller det finns
              inte någon bil att skicka. Tullen borde givetvis ha befogenheten
              att stoppa även utgående bilar över gränsen. Tullen bör också
              få befogenhet att jobba över hela Sveriges yta och inte bara vid
              gränsen. Vi i Centerpartiet vill också ge tullen befogenhet att
              begära legitimation i samband med tullkontroll. Detta skulle både
              rationalisera och effektivisera tullens arbete.
            </seg>
          </u>
          <u xml:id="i-5a8cbb420de23cff-186" prev="i-5a8cbb420de23cff-170" who="Q5952656">
            <seg>
              Tyvärr verkar inte regeringen och majoriteten i Sveriges riksdag
              lika angelägna om att öka polisens och tullens befogenheter. De
              enda som regeringen vill ge mer befogenheter verkar vara väktare.
              De vill inte ens själva ha dessa nya befogenheter. De vill inte
              bli något slags reservpolis. Både Polisförbundet och väktarnas
              fackförbund Transport säger nej till polisiära uppgifter för ordningsvakter.
              Är det någon organisation som ni socialdemokrater brukar lyssna
              på är det facket. Det kan ni göra i det här fallet också.
            </seg>
          </u>
          <u xml:id="i-5a8cbb420de23cff-187" prev="i-5a8cbb420de23cff-170" who="Q5952656">
            <seg>
              Herr talman! Det går en centraliseringsvåg över hela rättsväsendet,
              och detta har även drabbat polisen. Det behövs poliser även i
              glesbygd. Alla människor har rätt till en grundläggande trygghet.
              I denna grundläggande trygghet ingår tillgänglig polis. De poliser
              som arbetar i landets mer glesbefolkade delar måste också få möjlighet
              att arbeta på ett mer flexibelt sätt som lämpar sig bra för just
              de glesbefolkade delarna.
            </seg>
          </u>
          <u xml:id="i-5a8cbb420de23cff-188" prev="i-5a8cbb420de23cff-170" who="Q5952656">
            <seg>
              Till slut måste jag också säga något om resurser även om jag
              tycker mig se vissa djupa suckar från mina socialdemokratiska
              utskottskolleger. Bara för några veckor sedan gjordes en undersökning
              av Södertörns polisdistrikt i Stockholm. På en lördag gjordes
              79 polisanmälningar, och 51 av dessa direktavskrevs med motiveringen
              att spaningsuppslag saknas. Det gällde till och med så grov brottslighet
              som grov stöld och inbrott. Enligt kriminalchefen på Södertörnspolisen
              beror avskrivningarna på att de tvingas prioritera hårdare för
              att högen av ouppklarade fall inte ska öka. Anledningen är resursbrist.
            </seg>
          </u>
          <u xml:id="i-5a8cbb420de23cff-189" prev="i-5a8cbb420de23cff-170" who="Q5952656">
            <seg>
              Om en dryg månad är det dags för vårpropositionen. Visa då, ni
              socialdemokrater, att ni menar allvar med satsningen på polisen.
            </seg>
          </u>
          <note type="speaker">
            Anf. 28 LEIF BJÖRNLOD (mp):
          </note>
          <u xml:id="i-5a8cbb420de23cff-190" next="i-5a8cbb420de23cff-196" who="Q5578317">
            <seg>
              Herr talman! Den trötthet i debatten som Ragnwi Marcelind och
              Alice Åström uttalade märks inte. Det känns bra. Den här debatten
              för hela problemet framåt. Det finns, som jag ser det, många goda
              förslag i denna utskottstext. Då räknar jag inte bara med vad
              utskottets majoritet har kommit fram till utan det finns också
              många goda förslag bland de särskilda yttranden och reservationer
              som finns. Det är väl det som är meningen med vårt arbete i kammaren.
              Jag tror inte, och jag ser inte, att arbetet är avslutat i och
              med att vi voterar i eftermiddag, utan jag tror att det här är
              ett arbete som ska pågå vidare.
            </seg>
          </u>
          <u xml:id="i-5a8cbb420de23cff-191" prev="i-5a8cbb420de23cff-190" who="Q5578317">
            <seg>
              Jag lägger märke till en tydlig skiljelinje. Johan Linander talade
              om fyra punkter, och han hade en slutkläm om den grundläggande
              tryggheten i samhället och att det därför behövs fler poliser.
              Jag delar inte den uppfattningen. Jag är hellre beredd att dela
              Alice Åströms uppfattning om att det är samhället i sig som ska
              vara tryggt så att vi inte behöver så många poliser. Det är ett
              önskemål, men det är också en strävan vi arbetar efter. Jag ser
              till exempel med fasa och skräck på alkoholpolitiken, som jag
              vet förorsakar brottslighet. Den skrämmer mig mer än att polisen
              inte får alla de pengar oppositionen vill ge den. Jag tror inte
              att lösningen alltid ligger i fler poliser och mer pengar. Jag
              tror att det är samhällets struktur i sin helhet som vi ska arbeta
              med.
            </seg>
          </u>
          <u xml:id="i-5a8cbb420de23cff-192" prev="i-5a8cbb420de23cff-190" who="Q5578317">
            <seg>
              Jag går nu över till utskottstexten.
            </seg>
          </u>
          <u xml:id="i-5a8cbb420de23cff-193" prev="i-5a8cbb420de23cff-190" who="Q5578317">
            <seg>
              Herr talman! Jag ska be att få yrka bifall till reservation nr
              5, och jag står givetvis bakom vårt särskilda yttrande.
            </seg>
          </u>
          <u xml:id="i-5a8cbb420de23cff-194" prev="i-5a8cbb420de23cff-190" who="Q5578317">
            <seg>
              Det finns en fråga i utskottstexten som behandlar just maskeringsförbudet
              vid demonstrationer. Det är också en fråga som jag vill föra ut
              från själva demonstrationsögonblicket. Varför vill människor maskera
              sig? Det finns naturligtvis huliganer som vill maskera sig för
              att kunna ställa till elände och utöva våld. Det finns dessutom
              infiltratörer som vill sätta på sig en rånarluva för att inte
              bli igenkända. Det lämnar jag därhän. Nu talar jag om de vanliga
              demonstranterna som är rädda att visa sina ansikten, som är rädda
              att bli registrerade, som vet att det kan få konsekvenser från
              åsiktsmotståndare. Till exempel vid rasist- och antirasistdemonstrationer
              vet vi att det brukar vara vanligt att hot uttalas efteråt. Jag
              förstår att de människorna är rädda. Där har samhället misslyckats.
              Det är ett misslyckande när människor inte fritt kan visa sitt
              ansikte och stå för sina synpunkter utan att behöva vara rädda.
              Därför ser jag inte, som situationen är i dag, att vi ska kräva
              att människor ska utsätta sig för den svåra press som det innebär
              att avstå från att maskera sig. Dessutom går det att ha synpunkter
              på klädedräkt och mode.
            </seg>
          </u>
          <u xml:id="i-5a8cbb420de23cff-195" prev="i-5a8cbb420de23cff-190" who="Q5578317">
            <seg>
              Göteborgsdemonstrationerna har fört med sig långtgående konsekvenser.
              Vi har fått en utredning. Vi har dessutom fått anledning att tillsätta
              en kommitté som ser över polisens strukturella problem. Vi har
              också en aktuell debatt i dag där en polisledning har stått inför
              rätta i tingsrätten och blivit frikänd. Det är väl det som har
              varit mest störande och kanske stötande, det vill säga att det
              har varit extremt hårda domar för de människor som har demonstrerat
              medan däremot inte en enda polis har blivit fälld för att ha gjort
              något som helst misstag, trots att det i allmänhetens ögon har
              sett ut som att så har skett. Jag ska inte föregripa något domstolsbeslut
              i det här fallet.
            </seg>
          </u>
          <u xml:id="i-5a8cbb420de23cff-196" prev="i-5a8cbb420de23cff-190" who="Q5578317">
            <seg>
              Sedan var det frågan om vapenamnestin. För en del år sedan lämnades
              17 000 vapen in, sade Hillevi. Det känns bra. Vi behöver ha färre
              vapen i samhället än fler. Nu har jag i dag fått reda på att det
              finns möjligheter att lämna in vapen i vilket fall som helst.
              Men jag tror ändå att det kan ha ett värde att man genomför den
              tillfälliga vapenamnestin. Det blir en tillfällig åtgärd under
              en kort tid och ger uppmärksamhet åt vapensituationen.
            </seg>
          </u>
          <note type="speaker">
            Anf. 29 HILLEVI ENGSTRÖM (m) replik:
          </note>
          <u xml:id="i-5a8cbb420de23cff-197" next="i-5a8cbb420de23cff-199" who="Q772089">
            <seg>
              Herr talman! Jag börjar med den tillfälliga vapenamnestin. Jag
              måste fråga om Leif Björnlod vill ansluta sig till oss övriga
              borgerliga som vill minska antalet illegala vapen och göra det
              möjligt med en ny tillfällig vapenamnesti, eller om det var mer
              fråga om en yttring.
            </seg>
          </u>
          <u xml:id="i-5a8cbb420de23cff-198" prev="i-5a8cbb420de23cff-197" who="Q772089">
            <seg>
              Jag blir mycket förvånad när jag läser reservationerna. Den enda
              reservation Miljöpartiet och Leif Björnlod har bland dessa 41
              reservationer handlar om Göteborgsutredningen, det vill säga om
              sviterna efter toppmötet 2001. Nu är det 2004. Leif Björnlod vill
              tillsätta en ny oberoende utredning, det vill säga ännu en beredning
              och utredning, för att titta på attityder och värderingar. Jag
              håller med om att polisens attityder och värderingar är viktiga.
              Etiken måste hållas hög. Det är där det brister i dag när det
              inte finns en bra vidareutbildning och kompetensutveckling inom
              polisen. Varför kan ni inte stödja de krav vi ställer på att det
              ska bli en återkommande polisiär vidareutbildning och en utökad
              satsning på polisens ledarskap? Det är väl viktigt att titta framåt,
              att förbättra och utveckla verksamheten, i stället för att stå
              och titta i backspegeln och se vad som hände för tre år sedan?
              Jag vill gärna höra någon sorts uppfattning.
            </seg>
          </u>
          <u xml:id="i-5a8cbb420de23cff-199" prev="i-5a8cbb420de23cff-197" who="Q772089">
            <seg>
              Det är också märkligt att Miljöpartiet inte kan ge sitt stöd
              när det gäller frågan om evenemang som beslutas av regeringen
              och som ofta hamnar i Stockholm eller andra storstäder, som nu
              senast kostade mellan 75 och 80 miljoner kronor. Anser Miljöpartiet
              att det är rimligt att stockholmarna ska betala i form av sämre
              polisverksamhet? Vad hade hänt om det här hade varit i Karlstad
              och Leif Björnlods stackars drabbade medborgare hade fått ännu
              mindre polisverksamhet? Hade frågan kommit i ett annat läge då?
            </seg>
          </u>
          <note type="speaker">
            Anf. 30 LEIF BJÖRNLOD (mp) replik:
          </note>
          <u xml:id="i-5a8cbb420de23cff-200" next="i-5a8cbb420de23cff-203" who="Q5578317">
            <seg>
              Herr talman! Det är inte så att jag generellt går med borgarna.
              Jag delar den allmänna uppfattningen, som nog är gängse i hela
              kammaren, att vi ska bekämpa de illegala vapnen så mycket som
              möjligt. Därför kommer vi att stödja den reservationen. Vi stöder
              inte borgarna genom att vi stöder den tillfälliga vapenamnestin,
              om du vill se den nyansskillnaden.
            </seg>
          </u>
          <u xml:id="i-5a8cbb420de23cff-201" prev="i-5a8cbb420de23cff-200" who="Q5578317">
            <seg>
              När det gäller Göteborgsutredningen måste vi först reda ut de
              problem som finns. Det pågår för närvarande en rättegång, och
              det är också efterspel från Göteborgskravallerna. Jag tycker att
              det finns all anledning att göra detta klart innan man går vidare.
              Visst vill vi rent generellt ha en bättre polisutbildning, och
              rent generellt vill jag naturligtvis att vi ska få världens bästa
              polis. Men jag är inte alltid övertygad om att det handlar bara
              om pengar.
            </seg>
          </u>
          <u xml:id="i-5a8cbb420de23cff-202" prev="i-5a8cbb420de23cff-200" who="Q5578317">
            <seg>
              När det gäller evenemangskostnaderna är det här en finansiellt
              påverkande faktor. Vi har i vår uppgörelse tillsammans fördelat
              de pengar som vi har oss tilldelade här i Sverige. Vi måste göra
              det på ett klokt och vettigt sätt, och vi ser inte att det finns
              något utrymme för närvarande.
            </seg>
          </u>
          <u xml:id="i-5a8cbb420de23cff-203" prev="i-5a8cbb420de23cff-200" who="Q5578317">
            <seg>
              Rent principiellt kan jag säga, Hillevi, att jag tycker att den
              som förorsakar kostnaderna också ska stå för dem. Det är en rent
              principiell inställning som vi har i miljöfrågorna när det gäller
              den så kallade PPP-metoden. Det är ingen skillnad, men i det här
              fallet kan vi inte se att vi har de ekonomiska resurserna för
              att kunna tillföra pengar till polisen för de här evenemangen.
              Polisen måste kunna genomföra de uppgifter den blir ålagd.
            </seg>
          </u>
          <note type="speaker">
            Anf. 31 HILLEVI ENGSTRÖM (m) replik:
          </note>
          <u xml:id="i-5a8cbb420de23cff-204" next="i-5a8cbb420de23cff-206" who="Q772089">
            <seg>
              Herr talman! Jag kanske är okunnig, men för mig är det obegripligt
              att man inte stöder en reservation om man stöder en sakfråga.
              Någonstans måste du sätta ned foten. Tycker Miljöpartiet att det
              skulle vara bra, som en metod, att pröva att ha en tillfällig
              vapenamnesti? Vi är överens om att det här inte löser alla problem,
              men det finns en mängd vapen ute i stugorna som ligger och skräpar.
              Jag kan inte begripa varför vi inte ens kan försöka införa en
              ny tillfällig vapenamnesti. Man måste ju tala klarspråk och vara
              ärlig. Antingen tycker man att det är en bra idé och stöder reservationen,
              eller också tycker man inte att det är en bra idé och stöder inte
              reservationen.
            </seg>
          </u>
          <u xml:id="i-5a8cbb420de23cff-205" prev="i-5a8cbb420de23cff-204" who="Q772089">
            <seg>
              När det gäller vapenfrågorna, som jag vet att Miljöpartiet är
              väldigt engagerat i för att vi ska få en bra och skarp vapenlagstiftning,
              är jag förvånad över att man inte kan stödja kravet på höjda straff
              för illegalt vapeninnehav och att det ska kunna prövas som grovt
              vapenbrott när någon använder vapen vid rån med mera. Jag tycker
              inte att teori och praktik går ihop. Väljarna har rätt att få
              reda på det. Var står Miljöpartiet i de här frågorna?
            </seg>
          </u>
          <u xml:id="i-5a8cbb420de23cff-206" prev="i-5a8cbb420de23cff-204" who="Q772089">
            <seg>
              När det gäller EU-toppmötet: Varför kan man inte gå vidare och
              se hur vi utvecklar attityder och värderingar inom polisen? Vi
              kan göra hur många utredningar som helst, men innan de har gett
              någon effekt har det gått ytterligare tio år och har sannolikt
              skett ytterligare konfrontationer och demonstrationer under tiden.
              Jag skulle vilja vara lite mer proaktiv och framåtsyftande, i
              stället för reaktiv och se i backspegeln.
            </seg>
          </u>
          <note type="speaker">
            Anf. 32 LEIF BJÖRNLOD (mp) replik:
          </note>
          <u xml:id="i-5a8cbb420de23cff-207" next="i-5a8cbb420de23cff-209" who="Q5578317">
            <seg>
              Herr talman! Reaktiv kommer jag att vara när det gäller Göteborgskravallerna
              där vill vi ha utrett hur det hela har hanterats.
            </seg>
          </u>
          <u xml:id="i-5a8cbb420de23cff-208" prev="i-5a8cbb420de23cff-207" who="Q5578317">
            <seg>
              När det gäller vapenamnestin uttryckte jag mig kanske otydligt.
              Jag säger alltså att vi kommer att stödja den reservation som
              finns. Det betyder inte att vi generellt går med borgarna, utan
              det är saken vi stöder. Det var det jag avsåg med det hela.
            </seg>
          </u>
          <u xml:id="i-5a8cbb420de23cff-209" prev="i-5a8cbb420de23cff-207" who="Q5578317">
            <seg>
              Frågan om evenemangskostnaderna tycker jag att jag redan har
              gett svar på.
            </seg>
          </u>
          <note type="speaker">
            Anf. 33 JOHAN LINANDER (c) replik:
          </note>
          <u xml:id="i-5a8cbb420de23cff-210" next="i-5a8cbb420de23cff-213" who="Q5952656">
            <seg>
              Herr talman! Jag tackar för att vi verkar kunna få igenom åtminstone
              en reservation. Det är trevligt.
            </seg>
          </u>
          <u xml:id="i-5a8cbb420de23cff-211" prev="i-5a8cbb420de23cff-210" who="Q5952656">
            <seg>
              Jag tänker givetvis inte säga emot Leif Björnlod i fråga om att
              samhällets hela struktur behöver förändras så att färre brott
              begås och människors trygghet kan öka. Men det Sverige som jag
              ser i dag ser tyvärr inte ut på det viset.
            </seg>
          </u>
          <u xml:id="i-5a8cbb420de23cff-212" prev="i-5a8cbb420de23cff-210" who="Q5952656">
            <seg>
              Det kan inte vara bara jag som ständigt möter oroade människor
              och skarpa reaktioner på att kriminaliteten ökar och blir allt
              grövre. Självfallet möter vi människor som är förbaskade på fastighetsskatten.
              Vi träffar änkor som inte är så glada. Jag har till och med fått
              samtal från frikyrkliga som inte gillar en könsneutral äktenskapslagstiftning.
              Men jag har aldrig i någon annan fråga träffat på så många som
              är så genuint oroliga som när det gäller den ökande brottsligheten.
              Nästan alla människor har någon åsikt ingen är likgiltig inför
              kriminaliteten.
            </seg>
          </u>
          <u xml:id="i-5a8cbb420de23cff-213" prev="i-5a8cbb420de23cff-210" who="Q5952656">
            <seg>
              Det tar tid att förändra samhället. Jag kan inte säga till människor
              som har utsatts för brott att de får vänta tills vi har hunnit
              förändra samhället. Dessa människor behöver en polis som är tillgänglig
              och som kan utreda de brott som de har utsatts för.
            </seg>
          </u>
          <note type="speaker">
            Anf. 34 LEIF BJÖRNLOD (mp) replik:
          </note>
          <u xml:id="i-5a8cbb420de23cff-214" next="i-5a8cbb420de23cff-217" who="Q5578317">
            <seg>
              Herr talman! Jag förstod inte riktigt var de frikyrkliga och
              änkorna kom in. Jag ser inte dem som potentiella brottslingar.
            </seg>
          </u>
          <u xml:id="i-5a8cbb420de23cff-215" prev="i-5a8cbb420de23cff-214" who="Q5578317">
            <seg>
              Ja, visst tar det tid att förändra. Vi måste göra bägge sakerna.
              Samtidigt tycker jag att det från borgerligt håll låter som att
              vi behöver fler poliser, fler fängelser och strängare straff och
              att vi ska lägga alla pengar på det. Vi säger däremot att vi måste
              fördela pengarna på brottsförebyggande verksamhet och på polisen.
              Vi behöver utan tvivel ha bägge delarna.
            </seg>
          </u>
          <u xml:id="i-5a8cbb420de23cff-216" prev="i-5a8cbb420de23cff-214" who="Q5578317">
            <seg>
              Det som jag återigen ser som ett av de klart stora hoten framför
              oss är den billigare spriten och den ökade tillgängligheten till
              sprit. Jag ser att det kommer att öka brottsligheten, och då behöver
              vi ha fler poliser. Vad är det som har orsakat att vi behöver
              ha fler poliser? Jo, det är den billiga spriten. Där tycker jag
              att vi måste göra bägge sakerna.
            </seg>
          </u>
          <u xml:id="i-5a8cbb420de23cff-217" prev="i-5a8cbb420de23cff-214" who="Q5578317">
            <seg>
              Nu har jag förenklat diskussionen, men det är för att visa att
              vi måste göra bägge sakerna samtidigt. Det är väldigt viktigt.
              Vi måste alltså jobba mer preventivt för att slippa ha poliser.
            </seg>
          </u>
          <note type="speaker">
            Anf. 35 JOHAN LINANDER (c) replik:
          </note>
          <u xml:id="i-5a8cbb420de23cff-218" next="i-5a8cbb420de23cff-219" who="Q5952656">
            <seg>
              Herr talman! Det är tydligen så att vi är helt överens. Vi måste
              både jobba med det förebyggande arbetet vi har från den borgerliga
              sidan reservationer vad gäller det förebyggande och ha tillräckligt
              många poliser för att utreda och ta tag i de brott som begås.
              Ingen kan vara nöjd med 15 % uppklarade brott.
            </seg>
          </u>
          <u xml:id="i-5a8cbb420de23cff-219" prev="i-5a8cbb420de23cff-218" who="Q5952656">
            <seg>
              Det kan inte vara så att vi som politiker här i kammaren målar
              upp en bild av verkligheten som folk där ute inte känner igen.
              Vi måste vara så nära medborgarna att vi kan spegla den bild som
              vi får från dem. Det är de som har valt oss att företräda dem
              i Sveriges riksdag, och det går inte att komma ut och säga att
              vi visserligen vet att kriminaliteten, brottsligheten och de ouppklarade
              brotten är ett jätteproblem men att vi tyvärr har prioriterat
              andra saker. Jag klarar inte av det. Det är möjligt att ni från
              majoritetens sida klarar av det.
            </seg>
          </u>
          <note type="speaker">
            Anf. 36 LEIF BJÖRNLOD (mp) replik:
          </note>
          <u xml:id="i-5a8cbb420de23cff-220" who="Q5578317">
            <seg>
              Herr talman! Verkligheten är sådan att vi har en viss mängd pengar
              att använda, och då måste man göra en bedömning. Vi har gjort
              den bedömning som framkommer i utskottets text. En sådan sak som
              vapenamnestin anser jag inte påverkar de här pengarna, och därför
              kan jag acceptera detta. I övrigt måste vi ta ansvar för helheten.
              Då är det lättare att vara i opposition.
            </seg>
          </u>
          <note type="speaker">
            Anf. 37 MARGARETA SANDGREN (s):
          </note>
          <u xml:id="i-5a8cbb420de23cff-221" who="unknown">
            <seg>
              Herr talman! I det här betänkandet om polisfrågor behandlas motioner
              från den allmänna motionstiden. Det är ett väldigt brett spektrum
              av frågor: register, utrustning, samverkan, skärpt lagstiftning
              för vapeninnehav och en hel del andra frågor. Det gäller inte
              ekonomin den behandlade vi i samband med budgetpropositionen även
              om en del har varit inne på den frågan härifrån talarstolen.
            </seg>
          </u>
          <u xml:id="i-5a8cbb420de23cff-222" who="unknown">
            <seg>
              Jag vill inledningsvis yrka bifall till förslaget i betänkandet
              och avslag på reservationerna. Jag kommer inte att kommentera
              varje reservation utan jag tar det övergripande. Jag skulle också
              vilja säga att jag kan instämma i mycket av det som Alice Åström
              har framfört här i talarstolen. Det gäller dock inte det hon sade
              inledningsvis, att hon kunde tänka sig en borgerlig majoritet
              i riksdagen. Det får väl stå för Alice, men jag tror att ni förstod
              hennes uttalande härifrån ändå.
            </seg>
          </u>
          <u xml:id="i-5a8cbb420de23cff-223" who="unknown">
            <seg>
              Jag vill också säga, precis som Alice också nämnde, att vi socialdemokrater
              faktiskt i långa stycken jag säger inte i samtliga fall inte har
              några andra uppfattningar än reservanterna i de frågor som tas
              upp i betänkandet. Vi socialdemokrater tycker till exempel efter
              Göteborgshändelserna att det finns behov av en mer samordnad operativ
              och taktisk ledning inom polisen. Det pekade bland annat Göteborgskommittén
              på. Vi tycker också att polisens utrustning måste förbättras i
              de här sammanhangen.
            </seg>
          </u>
          <u xml:id="i-5a8cbb420de23cff-224" who="unknown">
            <seg>
              Vi har inte heller någon annan uppfattning vad gäller brottsutredningsverksamheten
              än att denna måste förbättras väsentligen. Det har vi inte heller
              när det gäller renodling av polisens arbetsuppgifter. Vi tar däremot
              inte ställning till de exempel som anges i reservationen. Inte
              heller har vi någon annan uppfattning när det gäller brottsförebyggande
              åtgärder än att formerna får variera utifrån lokala behov. Hur
              formerna ska se ut, vilka som ska ingå och vilka projekt och arbetsuppgifter
              som man ska ta på sig är faktiskt en lokal fråga. Inte heller
              när det gäller hatbrott har vi någon annan uppfattning än att
              ytterligare åtgärder är angelägna, och kanske framför allt att
              eventuella skyddsåtgärder inte skiljer sig beroende på var man
              bor i landet.
            </seg>
          </u>
          <u xml:id="i-5a8cbb420de23cff-225" who="unknown">
            <seg>
              Jag inledde med att säga att vi socialdemokrater i långa stycken
              har samma uppfattning som reservanterna. Jag vill också säga att
              i en del fall har vi ännu inte själva tagit ställning i alla sakfrågor.
              Det kan gälla maskeringsförbud. Det kan gälla i vilken omfattning
              uppgifter ska registreras i DNA-register. Det finns flera sådana
              frågor i betänkandet. Vi har inte heller någon annan uppfattning
              än reservanterna när det gäller antagningen till polisutbildningen,
              som kan bredda rekryteringen.
            </seg>
          </u>
          <u xml:id="i-5a8cbb420de23cff-226" who="unknown">
            <seg>
              Sammanfattningsvis har vi samma uppfattning på en hel del punkter,
              det vill säga att det måste bli bättre på en rad områden. Så är
              det om förtroendet ska kunna upprätthållas på samma höga nivå
              som det ligger på i dag. Det ligger ju på en ganska hög nivå i
              de mätningar som görs varje år.
            </seg>
          </u>
          <u xml:id="i-5a8cbb420de23cff-227" who="unknown">
            <seg>
              Den som läser reservationerna kan ges uppfattningen att ingenting
              görs åt de angelägna frågor som här berörs. Det som skiljer oss
              är att ni reserverar er på alla dessa punkter trots att ni vet
              att det pågår ett arbete. Det är väl antagligen en oppositions
              och reservanters privilegium. I fråga om eventuellt maskeringsförbud
              och renodling av polisens arbetsuppgifter har dock en proposition
              aviserats till denna vår. Den kommer alltså snart. Då får ni möjligheter
              att motionera kring de här frågorna. Förslagen ser faktiskt olika
              ut från reservanternas sida. Det är inte så att man har samma
              förslag. Så frågan är vilket förslag majoriteten skulle lyssna
              på. Är det Kristdemokraternas, Folkpartiets eller Moderaternas?
              Vi har olika uppfattningar. Låt oss se vad förslaget innehåller
              så får ni motionera och lägga fram förslag utifrån det.
            </seg>
          </u>
          <u xml:id="i-5a8cbb420de23cff-228" who="unknown">
            <seg>
              I övrigt pågår utredning, utvecklingsarbete och beredning. Ett
              betänkande ligger redan klart. Det gäller förslag till fortsatta
              reformer inom brottsutredningsverksamheten. Remisstiden har gått
              ut i dagarna. Göteborgskommitténs olika förslag handhas inom det
              utvecklingsarbete som bedrivs inom polisen under benämningen Nationell
              polis. Ett utvecklingsprojekt kallas Polistaktisk vidareutveckling.
              I den utredningen tas frågan om utbildning och utrustning upp.
              Förslagen bereds nu inom Rikspolisstyrelsen, och ett inriktningsbeslut
              för genomförandet är beräknat till början av 2004, det vill säga
              nu.
            </seg>
          </u>
          <u xml:id="i-5a8cbb420de23cff-229" who="unknown">
            <seg>
              Etikfrågorna har blivit allt viktigare och har uppmärksammats
              av polishögskolan. Det handlar om betydelsen av mer kunskap om
              de här frågorna. Rikspolisstyrelsen och Riksåklagaren har anordnat
              utvecklingskonferenser om islamofobi, homofobi och brottsoffer
              samt om Internet och hatbrott. Regeringen anförde i den senaste
              budgetpropositionen att bekämpningen av brott med till exempel
              homofobiska inslag har fortsatt hög prioritet och att Rikspolisstyrelsen
              och polismyndigheterna ska förstärka och öka kunskapen om dessa
              brott. Vi utgår från att det är ett naturligt inslag i det här
              arbetet, i denna strävan att öka kunskapen, att man tar kontakt
              och samarbetar med de frivilliga organisationerna, de ideella
              föreningar som berörs.
            </seg>
          </u>
          <u xml:id="i-5a8cbb420de23cff-230" who="unknown">
            <seg>
              En översyn av vissa strukturella frågor inom polisen pågår, och
              resultatet ska redovisas inom den närmaste tiden. Ett betänkande
              har också lämnats av Beredningen för rättsväsendets utveckling
              om ökad effektivitet och rättssäkerhet. I detta finns det förslag
              kring brottsprovokation och skyddsidentitet. Remisstiden för det
              betänkandet gick ut nu den 28 februari. Också 11 september-utredningens
              förslag, som bland annat tar upp frågan om försvarets användning
              vid terroristattacker, bereds för närvarande i departementet.
            </seg>
          </u>
          <note>
            Beträffande DNA-teknikens användning i brottsbekämpningen pågår
            det en översyn inom Justitiedepartementet. Det uppdraget ska redovisas
            i maj i år. Tullens befogenheter bereds. Ett betänkande kallat
            Tullverkets brottsbekämpning inom Finansdepartementet och en proposition
            är aviserade till i vår. Dessutom har regeringen tillsatt en särskild
            utredare rörande personkontroll vid yttre gräns och inre utlänningskontroll.
            Lägg därtill att Rikspolisstyrelsen i regleringsbrev för 2004
            fått i uppdrag att tillsammans med Riksåklagaren, Ekobrottsmyndigheten,
            Kustbevakningen, Tullverket och Skatteverket redogöra för vilka
            eventuella hinder som finns för ett rationellt informationsutbyte
            mellan myndigheterna inom ramen för den brottsbekämpande verksamheten.
            Det uppdraget ska redovisas i juni i år.
          </note>
          <note>
            Frågan om att låta Kustbevakningens tjänstemän utfärda föreläggande
            om ordningsbot bereds i Regeringskansliet. En departementspromemoria
            i frågan kommer under våren 2004.
          </note>
          <u xml:id="i-5a8cbb420de23cff-231" who="unknown">
            <seg>
              Frågan om möjligheter att använda ljuddämpare för jakt och övningsskytte,
              där vissa föreslår en viss uppmjukning av bestämmelserna, bereds
              inom Justitiedepartementet. Det genomförs en omfattande översyn
              av vapenlagstiftningen. Det arbetet kommer att redovisas under
              2004.
            </seg>
          </u>
          <u xml:id="i-5a8cbb420de23cff-232" who="unknown">
            <seg>
              När det gäller evenemangskostnader har polisen tagit betalt i
              större utsträckning än tidigare för ordningshållningen. Det torde
              vara självklart att polisens ansvar i huvudsak handlar om ordningen
              utanför idrottsarenorna. Det kan också konstateras att poliskommenderingarna
              vid större idrottsevenemang faktiskt har minskat högst väsentligt,
              mycket tack vare förbättrad taktik och ett väl utvecklat samarbete
              med idrottsklubbarna. Vad gäller polisutbildningen, breddad rekrytering
              och ledarskapsutbildning, pågår det ett ganska omfattande utvecklingsarbete.
              Det framgår av polisväsendets årsredovisning och budgetunderlag
              vad man gör i de här frågorna.
            </seg>
          </u>
          <note>
            Så vill jag säga något om polisens avskrivning av brott. Som
            framgår av betänkandet har Rikspolisstyrelsen i regleringsbrev
            fått i uppdrag att senast den 1 juni 2004 redovisa och kommentera
            vilka åtgärder som vidtagits med anledning av Riksdagens revisorers
            rapport. Därutöver har polisens resultatredovisning varit föremål
            för översyn.
          </note>
          <u xml:id="i-5a8cbb420de23cff-233" who="unknown">
            <seg>
              Låt mig säga något om vapenamnestin. Några har yrkat bifall till
              den reservationen. Det tycks bli ett tillkännagivande. Det var
              ju så, precis som Hillevi Engström sade, att det fanns en tillfällig
              vapenamnesti som gällde under tiden juliseptember. Man fick in
              ett antal vapen. Oftast var det kanske hemvärnsvapen eller gamla
              vapen som var arvegods och annat som kom in. Genom en lagändring
              som trädde i kraft den 1 juli 2000 gäller att om någon frivilligt
              lämnar in skjutvapen eller ammunition till polismyndighet får
              åtal mot denne för olovligt innehav väckas av åklagare endast
              om det är motiverat ur allmän synpunkt. Det kan också sägas vara
              ett slags amnesti.
            </seg>
          </u>
          <u xml:id="i-5a8cbb420de23cff-234" who="unknown">
            <seg>
              Den möjligheten finns alltså faktiskt. Om man inte har något
              att dölja utan det finns ett vapen som man tycker att man inte
              har rätt att ha så kan man faktiskt lämna in det till polisen
              i dag. Det är inte sagt att man ska kunna väcka åtal i varje sådant
              fall om det inte finns något annat slags brottsmisstanke. Möjligheten
              att lämna in vapen finns redan i dag. Därmed tycker vi att det
              kravet är tillgodosett och att en allmän vapenamnesti inte skulle
              leda så långt. Vi tror inte att de illegala, heta, vapnen skulle
              lämnas in. Det skulle kanske vara mer av det som gällde förra
              gången.
            </seg>
          </u>
          <u xml:id="i-5a8cbb420de23cff-235" who="unknown">
            <seg>
              Jag vill också lite grann kommentera ett par andra saker. I stort
              sett alla de frågor som man tar upp i reservationerna är faktiskt
              föremål för åtgärder på ett eller annat sätt. Många av de frågor
              som berörs i de här reservationstexterna har utredarna belyst.
              Sedan finns det naturligtvis en del krav på inriktning, men oppositionen
              är ju inte ense i alla stycken. Då är det svårt för majoriteten
              att säga att man tycker si eller så. Vi vill se ett förslag som
              vi kan ta ställning till.
            </seg>
          </u>
          <u xml:id="i-5a8cbb420de23cff-236" who="unknown">
            <seg>
              Jag vill också kommentera några av de tidigare inläggen.
            </seg>
          </u>
          <u xml:id="i-5a8cbb420de23cff-237" who="unknown">
            <seg>
              Hillevi Engström säger: Är det bara socialdemokratiska förslag
              som nu kommer att hanteras? Varför kan ni inte ställa upp? Tycker
              ni inte alls som vi?
            </seg>
          </u>
          <u xml:id="i-5a8cbb420de23cff-238" who="unknown">
            <seg>
              Jo, det kanske vi gör i vissa stycken. Vi vill se ett förslag
              som kommer från regeringen. Innan förslagen hamnar på riksdagens
              bord för en debatt har det tillsatts en utredning, en utredning
              har tittat på alla frågor, oftast har politiska företrädare funnits
              med i utredningarna, man har haft betänkanden ute på remiss, alla
              har fått säga sitt, sedan bereds förslaget inom departementet
              och så kommer det hit. Det är inte bara socialdemokratiska förslag
              som ligger bakom utan det är ett brett spektrum av intresseorganisationer
              och andra som ligger bakom förslagen. Det är det vi tar ställning
              till.
            </seg>
          </u>
          <u xml:id="i-5a8cbb420de23cff-239" who="unknown">
            <seg>
              Det är inte alls så som Hillevi Engström säger.
            </seg>
          </u>
          <u xml:id="i-5a8cbb420de23cff-240" who="unknown">
            <seg>
              Folkpartiets inlägg blev en ekonomisk debatt när det gäller antalet
              poliser. Vi kan gärna ta den diskussionen också, men det är inte
              det som det här betänkandet handlar om. Det handlar om andra frågor
              inom polisen, även om det kan ha bäring på ett eller annat sätt.
            </seg>
          </u>
          <u xml:id="i-5a8cbb420de23cff-241" who="unknown">
            <seg>
              Torkild Strandberg talar om en påse pengar. Jag vet inte hur
              man betraktar en påse pengar. Är inte 825 miljoner kronor bara
              för detta år en ganska stor påse pengar som man har att hantera
              inom rättsväsendet? Jag behöver inte gå in på hur mycket man har
              fått.
            </seg>
          </u>
          <u xml:id="i-5a8cbb420de23cff-242" who="unknown">
            <seg>
              Man behöver mer resurser. Vi har inte sagt något annat. Vi har
              sagt att man ska utbilda 4 000 poliser under mandatperioden. De
              skulle alltså inte komma dagen efter valet, utan under den här
              mandatperioden. Vi kommer att anslå pengar för att man ska kunna
              anställa dem.
            </seg>
          </u>
          <u xml:id="i-5a8cbb420de23cff-243" who="unknown">
            <seg>
              Kristdemokraterna för en nästan skrämmande retorik. Man säger
              att vi inte kan garantera medborgarnas trygghet. Jag vet inte
              vilken verklighet Ragnwi Marcelind befinner sig i, men nog kan
              man väl känna en viss trygghet och erkänna att polisen utför ett
              ganska bra arbete.
            </seg>
          </u>
          <u xml:id="i-5a8cbb420de23cff-244" who="unknown">
            <seg>
              Man säger: Polisen vänder bara papper. Ingenting görs. Det är
              bara beredningar och kommittéer. Allting tar bara tid.
            </seg>
          </u>
          <u xml:id="i-5a8cbb420de23cff-245" who="unknown">
            <seg>
              Förändringar tar faktiskt tid, och det tar tid att förändra lagstiftningen
              för att den ska bli tydlig och möjlig att tolka.
            </seg>
          </u>
          <u xml:id="i-5a8cbb420de23cff-246" who="unknown">
            <seg>
              Centern tar upp frågan om integration. Det är jätteviktigt. Jag
              tycker också att poliskåren ska avspegla medborgarna i allmänhet,
              men jag tror inte att utanförskap och brist på integration bara
              handlar om hur poliskåren ser ut och hur rekryteringen ser ut.
              Jag tror, precis som Alice Åström var inne på, att det också handlar
              om andra insatser i samhället, till exempel när det gäller arbete.
              Centern vill ju dra ned på arbetsförmedlingarna för att ge möjlighet
              till fler att komma ut i arbete.
            </seg>
          </u>
          <u xml:id="i-5a8cbb420de23cff-247" who="unknown">
            <seg>
              Herr talman! Med det anförda vill jag påstå att man nog måste
              konstatera att det mesta är tillgodosett. Det bereds under den
              närmaste tiden.
            </seg>
          </u>
          <u xml:id="i-5a8cbb420de23cff-248" who="unknown">
            <seg>
              Jag yrkar än en gång avslag på reservationerna och bifall till
              förslaget i betänkandet.
            </seg>
          </u>
          <note type="speaker">
            Anf. 38 RAGNWI MARCELIND (kd) replik:
          </note>
          <u xml:id="i-5a8cbb420de23cff-249" next="i-5a8cbb420de23cff-253" who="Q4965523">
            <seg>
              Herr talman! Margareta Sandgren säger att Kristdemokraterna har
              en skrämmande retorik och undrar i vilken verklighet vi lever.
              Jag skulle vilja påstå att det snarare är Socialdemokraterna som
              inte vill inse hur verkligheten ser ut.
            </seg>
          </u>
          <note>
            Låt mig läsa ur polisens årsredovisning som kom den 23 februari:
            Antalet anmälda våldsbrott ökar liksom våldtäkter, misshandelsbrott,
            narkotikabrott, trafikbrott, butiksrån och ekonomiska brott. Grov
            kvinnofridskränkning har ökat med 17 %. I genomsnitt redovisas
            16 % av brotten till åklagare, vilket är oförändrat sedan 2000.
            I Värmland, Kalmar, Dalarna, Jämtland och Blekinge har andelen
            outredda ärenden som är äldre än ett år ökat kraftigt.
          </note>
          <u xml:id="i-5a8cbb420de23cff-250" prev="i-5a8cbb420de23cff-249" who="Q4965523">
            <seg>
              Vi vet samtidigt att det bara är i 16 % av de brott som anmäls
              som gärningsmannen kan bindas till brottet. Det är den verkligheten
              som Kristdemokraterna lever i. Jag undrar om Margareta Sandgren
              verkligen kan säga att detta inte är en oroväckande och allvarlig
              situation.
            </seg>
          </u>
          <u xml:id="i-5a8cbb420de23cff-251" prev="i-5a8cbb420de23cff-249" who="Q4965523">
            <seg>
              Människor ute i samhället upplever faktiskt varje dag att deras
              ärenden avskrivs på en gång och ses som obetydliga därför att
              det inte handlar om grov brottslighet. Vi har en avskrivning av
              vardagsbrottsligheten som är så graverande att vi i dag kan se
              en tendens att människor beslutar att det inte är någon idé att
              anmäla brotten.
            </seg>
          </u>
          <u xml:id="i-5a8cbb420de23cff-252" prev="i-5a8cbb420de23cff-249" who="Q4965523">
            <seg>
              Det finns mycket som jag skulle vilja ta upp i det som Margareta
              Sandgren sade.
            </seg>
          </u>
          <u xml:id="i-5a8cbb420de23cff-253" prev="i-5a8cbb420de23cff-249" who="Q4965523">
            <seg>
              Kommer Margareta Sandgren och majoriteten att tillåta att den
              civila personalen blir en ekonomisk regulator när polismyndigheten
              inte har sin ekonomi i balans? Ekonomin räcker inte för att genomföra
              alla förslag som vi lägger fram. Man säger då upp personal i stället
              för att ha en ekonomi i balans. Kommer Margareta Sandgren att
              tillåta detta?
            </seg>
          </u>
          <note type="speaker">
            Anf. 39 MARGARETA SANDGREN (s) replik:
          </note>
          <u xml:id="i-5a8cbb420de23cff-254" who="unknown">
            <seg>
              Herr talman! Vi vill inte se verkligheten, säger Ragnwi Marcelind.
              Det är klart att vi vet hur verkligheten ser ut. Vi har sagt att
              vi ska ha fler poliser, eller hur? Ragnwi Marcelind har väl ändå
              noterat någonstans att vi har sagt att vi ska utbilda fler poliser?
            </seg>
          </u>
          <u xml:id="i-5a8cbb420de23cff-255" who="unknown">
            <seg>
              Det handlar inte enbart om det. I mitt anförande berörde jag
              också att vi tycker att man måste bli bättre när det gäller den
              brottsutredande verksamheten. Det pågår en del utbildning. Det
              pågår ett samarbete med riksåklagare och åklagare lokalt för att
              förbättra brottsutredningar så att man kan klara upp brotten i
              högre grad. Det handlar inte enbart om att man behöver fler poliser.
            </seg>
          </u>
          <u xml:id="i-5a8cbb420de23cff-256" who="unknown">
            <seg>
              Det nämndes att man kommer att säga upp 500 civilanställda. Så
              står det faktiskt inte. Man måste läsa. Beatrice Ask, som var
              närvarande, frågade om just det. När det handlar om nationell
              polis där man sammanför olika administrationer eller länskommunikationscentraler
              blir det naturligtvis övertalighet när det gäller civilanställda.
              Man försöker i första hand hitta andra arbetsuppgifter för dem,
              inte säga upp dem. Det är naturligtvis inte alldeles lyckligt,
              men vi måste ha rätt anställd för rätt uppgift.
            </seg>
          </u>
          <note type="speaker">
            Anf. 40 RAGNWI MARCELIND (kd) replik:
          </note>
          <u xml:id="i-5a8cbb420de23cff-257" next="i-5a8cbb420de23cff-260" who="Q4965523">
            <seg>
              Herr talman! För en liten stund sedan sade Margareta Sandgren
              att Kristdemokraterna för en skrämmande retorik som inte är baserad
              på verkligheten. När jag citerar verkligheten säger Margareta
              Sandgren: Jo, vi ser verkligheten.
            </seg>
          </u>
          <u xml:id="i-5a8cbb420de23cff-258" prev="i-5a8cbb420de23cff-257" who="Q4965523">
            <seg>
              Oppositionen kräver ju åtgärder för att åtgärda den verklighetsbild
              som jag och de svenska medborgarna är så fullständigt medvetna
              om. Jag menar inte att det inte görs någonting, men vi har tjatat
              om åtgärder år efter år, och regeringen har förhalat frågorna.
              Det är därför vi kommer igen med våra krav, våra reservationer
              och våra yrkanden. Vi försöker vara blåslampa därför att det är
              så angeläget att det sker någonting innan utvecklingen har gått
              för långt.
            </seg>
          </u>
          <u xml:id="i-5a8cbb420de23cff-259" prev="i-5a8cbb420de23cff-257" who="Q4965523">
            <seg>
              Jag tycker att Socialdemokraterna och Margareta Sandgren i dag
              har haft en något passiv hållning i debatten. Man räknar upp en
              massa saker och säger: Vi håller med. Vi är ense, men borgerligheten
              är inte ense så vi kan inte ta ställning. Vad är det för svar?
              Har inte Socialdemokraterna några egna förslag, utan är fullständigt
              beroende av att en enig borgerlighet ska lägga fram förslag som
              ni sedan ska kunna genomföra? Ni måste ju tycka någonting om den
              befintliga situationen i Sverige. Ni måste rimligtvis ha tänkt
              så att ni har en strategi till exempel för att ta till vara Riksdagens
              revisorers rapport om avskrivningarna.
            </seg>
          </u>
          <u xml:id="i-5a8cbb420de23cff-260" prev="i-5a8cbb420de23cff-257" who="Q4965523">
            <seg>
              Har ni lagt fram några tankar om hur ni ska komma till rätta
              med denna enorma problematik? Jag kan inte se det. Därför fortsätter
              vi kristdemokrater att reservera oss och försöka debattera och
              väcka majoriteten att se att verkligheten faktiskt är så allvarlig
              att det krävs extraordinära insatser. Det räcker inte med det
              man har gjort hittills. Det måste till mer. Det kan vara pengar.
              Det kan vara en ledningsfråga. Någonting mer måste ske.
            </seg>
          </u>
          <note type="speaker">
            Anf. 41 MARGARETA SANDGREN (s) replik:
          </note>
          <u xml:id="i-5a8cbb420de23cff-261" who="unknown">
            <seg>
              Herr talman! Problemet, Ragnwi Marcelind, är att du generaliserar
              alldeles för mycket. Du säger att medborgarna inte har något förtroende
              för polisen och att man inte kan garantera deras trygghet. Men
              så är det väl inte i alla fall? Man kan få uppfattningen att polisen
              inte gör någonting när det gäller detta. Det är så Ragnwi Marcelind
              uttalar sig från talarstolen.
            </seg>
          </u>
          <u xml:id="i-5a8cbb420de23cff-262" who="unknown">
            <seg>
              Det sägs att vi inte kan ta ställning. Ni har faktiskt lite olika
              uppfattningar. Då kan vi inte ta ställning till just dessa frågor.
              Vi har säkert tagit ställning, men vi behöver inte ange det här.
              Vi tar ställning till det när propositionen läggs fram från den
              socialdemokratiska regeringen. Då tar vi ställning till om vi
              tycker att dessa förslag är bra eller inte. Ni kan inte vänta,
              utan ni talar redan nu om hur det ska vara.
            </seg>
          </u>
          <u xml:id="i-5a8cbb420de23cff-263" who="unknown">
            <seg>
              Ragnwi Marcelind säger anklagande att det bara tillsätts kommittéer
              och utredningar och att det inte händer någonting. Men jag har
              ju pekat på att en rad av dessa frågor är på väg fram, och då
              händer det faktiskt något. Jag vill påminna Ragnwi Marcelind om
              att hon vid något tillfälle anmälde Thomas Bodström till KU på
              grund av att han lade fram för många propositioner. Ändå kan hon
              stå i talarstolen och säga att ingenting händer.
            </seg>
          </u>
          <note type="speaker">
            Anf. 42 HILLEVI ENGSTRÖM (m) replik:
          </note>
          <u xml:id="i-5a8cbb420de23cff-264" next="i-5a8cbb420de23cff-267" who="Q772089">
            <seg>
              Herr talman! Jag tycker att vi ska försöka se samma verklighet
              här som där, det vill säga i den här kammaren och ute på fältet.
              Och det tycks som om Margareta Sandgren ser verkligheten i egenskap
              av ledamot i Rikspolisstyrelsens styrelse. Där är nämligen alla
              ledamöter överens om vad ekonomin kommer att innebära när de lägger
              fram budgetunderlaget för 20052007, det vill säga att polisen
              saknar resurser för att förebygga de grova brotten och att man
              inte har tillräckliga resurser för att ens prioritera de prioriterade
              områdena. Det verkar som om Socialdemokraterna sitter på två stolar,
              och det är ändå viktigt att sätta ned foten.
            </seg>
          </u>
          <u xml:id="i-5a8cbb420de23cff-265" prev="i-5a8cbb420de23cff-264" who="Q772089">
            <seg>
              Av Margareta Sandgrens anförande verkar det som om vi alla tycker
              lika. Det kan jag inte hålla med om. Riksdagen måste ha en roll
              att spela. Eller ska alla förslag som kommer från de borgerliga
              partierna tvingas tvättas i Regeringskansliet under ett par år
              i olika beredningar för att sedan komma tillbaka som förslag från
              regeringen? Kan man inte gå lite snabbare fram och titta på de
              förslag som faktiskt läggs fram i stället för att avslå alla dessa
              41 reservationer?
            </seg>
          </u>
          <u xml:id="i-5a8cbb420de23cff-266" prev="i-5a8cbb420de23cff-264" who="Q772089">
            <seg>
              När vi kommer in på frågan om en vapenamnesti är det en väsentlig
              skillnad mellan det förslag som vi borgerliga lägger fram och
              det som Margareta Sandgren för fram. Vi vill ha en allmän vapenamnesti
              under en tillfällig tid, det vill säga att även gangstrar och
              kriminella personer ska kunna lämna in vapen. Även kvinnor som
              har tårgas i handväskan och som tycker att det kanske inte är
              riktigt bra ska kunna lämna in den i en låda på ungefär samma
              sätt som man gör på Arlanda och där ingen frågar vem man är. Det
              är en stor skillnad mellan att lämna in vapen som man har ärvt
              och så vidare och att lämna in illegala vapen. Det är de illegala
              vapnen som kommer ut på marknaden som är farliga.
            </seg>
          </u>
          <u xml:id="i-5a8cbb420de23cff-267" prev="i-5a8cbb420de23cff-264" who="Q772089">
            <seg>
              En ytterligare fråga till Margareta Sandgren gäller ersättningarna
              för de evenemang som beslutas av regeringen. Är det rimligt att
              stockholmarna, i detta fall, drabbas med sämre polisverksamhet
              på grund av att den senaste folkmordskonferensen kostade 75 miljoner,
              som i och för sig är ett vällovligt och bra initiativ?
            </seg>
          </u>
          <note type="speaker">
            Anf. 43 MARGARETA SANDGREN (s) replik:
          </note>
          <u xml:id="i-5a8cbb420de23cff-268" who="unknown">
            <seg>
              Herr talman! Jag fick frågan: Tycker inte Margareta Sandgren
              samma sak som när hon sitter i Rikspolisstyrelsens styrelse? När
              jag sitter i Rikspolisstyrelsens styrelse tycker jag att polisen
              ska ha mer resurser. Men när jag sitter här som riksdagsledamot
              har jag att väga samman olika förslag på olika områden. Jag slåss
              inte enbart för att polisen ska ha mer resurser. Jag kan inte
              låta bli att bry mig om hur mycket som går till välfärden, till
              skolan, till arbetsmarknadspolitiska åtgärder eller till sjukvården.
              Det har nämligen också en betydelse, inte minst i brottsförebyggande
              verksamhet.
            </seg>
          </u>
          <u xml:id="i-5a8cbb420de23cff-269" who="unknown">
            <seg>
              När jag svarade på Johan Linanders frågor sade jag att man måste
              satsa på olika områden för att förebygga brottslighet, utanförskap
              och annat. Det tycks ni över huvud taget inte ta ställning till.
              Det förvånar mig inte eftersom ni alltid har gjort så.
            </seg>
          </u>
          <u xml:id="i-5a8cbb420de23cff-270" who="unknown">
            <seg>
              Jag fick frågan: Tycker alla lika? Nej, alla tycker inte lika
              i alla dessa frågor. Jag pekade på några saker där jag anser att
              man måste gå fram och göra förändringar. Därmed tar vi inte ställning
              i sakfrågorna.
            </seg>
          </u>
          <u xml:id="i-5a8cbb420de23cff-271" who="unknown">
            <seg>
              Sedan är det en minoritets dilemma att man kanske inte får igenom
              allt på grund av att alla inte tycker lika. Har man tillsatt en
              utredning med anledning av ett speciellt område säger man inte
              att oppositionen har lagt fram ett jättebra förslag och att man
              nu plockar ut det och för fram det till riksdagen. Det ska ju
              vägas samman i sin helhet. Det trodde jag ändå att Hillevi Engström
              förstod.
            </seg>
          </u>
          <note type="speaker">
            Anf. 44 HILLEVI ENGSTRÖM (m) replik:
          </note>
          <u xml:id="i-5a8cbb420de23cff-272" next="i-5a8cbb420de23cff-275" who="Q772089">
            <seg>
              Herr talman! Det måste bli en helhet, och vi måste tycka samma
              sak i den här kammaren och se på frågorna på ett likartat sätt.
              Om vi ska få bukt med den ökande våldsbrottsligheten måste vi
              vara överens om verklighetsbeskrivningen. Den kan ju inte vara
              olika verklighetsbeskrivningar. Då går ju inte ekvationen ihop.
            </seg>
          </u>
          <u xml:id="i-5a8cbb420de23cff-273" prev="i-5a8cbb420de23cff-272" who="Q772089">
            <seg>
              När man kommer in på frågan om civilanställd personal får man
              ibland uppfattningen att dessa människor, oftast kvinnor, som
              också har en hög kompetens och avlastar polisen oerhört mycket
              arbete, både när det gäller administrativa uppgifter och enklare
              utredningar, kommer att försvinna på grund av att det inte finns
              tillräckliga anslag. Det innebär de facto att polisen måste utföra
              fler av de arbetsuppgifter som i dag utförs av de civilanställda.
            </seg>
          </u>
          <u xml:id="i-5a8cbb420de23cff-274" prev="i-5a8cbb420de23cff-272" who="Q772089">
            <seg>
              Jag ställer samma fråga till Margareta Sandgren som jag ställde
              till Alice Åström. Vad ska de människor göra som inte har råd
              att skaffa sig en ökad trygghet ute på landsbygden eller i storstaden
              i form av larm på sin fastighet eller andra säkerhetsåtgärder?
              Jag undrar hur den ekvationen går ihop med Socialdemokraternas
              politik att alla människor i samhället ska känna sig trygga. Det
              är ju inte så i dag. Vi kan se hur antalet väktare har ökat väsentligt
              under senare år.
            </seg>
          </u>
          <u xml:id="i-5a8cbb420de23cff-275" prev="i-5a8cbb420de23cff-272" who="Q772089">
            <seg>
              Jag vill återkomma till frågorna om polisens vidareutbildning,
              som detta betänkande handlar om. Majoriteten avstyrker dessa yrkanden.
              Vi begär att man inom polisen ska få återkommande vidareutbildning
              och en bättre chefsutbildning för att kunna stävja felgrepp och
              kunna bli mer effektiv. Varför kan inte majoriteten ansluta sig
              till dessa, som jag tycker, väldigt välmotiverade motioner och
              vilja någonting mer än att ständigt avstyrka dem och säga att
              dessa frågor bereds och utreds och att man kommer tillbaka? Under
              den tiden pågår nämligen brottsligheten för fullt, och människor
              blir offer. Det blir misshandlade och blir bestulna i sina bostäder.
              Varför händer ingenting?
            </seg>
          </u>
          <note type="speaker">
            Anf. 45 MARGARETA SANDGREN (s) replik:
          </note>
          <u xml:id="i-5a8cbb420de23cff-276" who="unknown">
            <seg>
              Herr talman! Det talades om verklighetsuppfattning. Det är klart
              att vi ser verkligheten. Men vi tittar också på orsakerna till
              brott. Då kommer man in på andra delar i samhället, som jag har
              varit inne på, där det också måste göras något om brottsligheten
              ska kunna minska.
            </seg>
          </u>
          <u xml:id="i-5a8cbb420de23cff-277" who="unknown">
            <seg>
              När det gäller om människor i alla sammanhang ska känna trygghet
              tror jag inte att vi någonsin kommer att uppnå det till hundra
              procent. Alldeles oavsett hur många poliser vi får kommer människor
              inte att känna trygghet till hundra procent. De kommer att få
              skaffa sig larm, ordentliga lås eller vad det nu kan vara. Man
              måste försöka förebygga brott. Jag tror därför inte att ett stort
              antal ytterligare poliser kommer att skapa hundra procents trygghet.
              Men polisen behöver mer resurser, och jag har inte sagt något
              annat. Men jag tycker också att man inom polisen får titta på
              hur resurserna används och hur man kan samverka på ett annat sätt
              och därmed bringa ned kostnaderna.
            </seg>
          </u>
          <u xml:id="i-5a8cbb420de23cff-278" who="unknown">
            <seg>
              Man måste också titta på orsakerna till brott. Det är tyvärr
              sällan som Moderaterna gör det. Man måste faktiskt väga samman
              dessa punkter.
            </seg>
          </u>
          <u xml:id="i-5a8cbb420de23cff-279" who="unknown">
            <seg>
              När det gäller utbildning kan jag instämma i att det behövs en
              bättre vidareutbildning, kompetensutveckling, ledarskapsutveckling
              och allt vad det nu handlar om i detta sammanhang. Men vi går
              inte in och säger precis hur man ska göra inom polisen, utan det
              handlar naturligtvis om att myndigheten måste utarbeta planer
              för hur man ska nå det målet. Vi vet att vi har 21 polismyndigheter
              som i dag själva ansvarar för vidareutbildning. Och hur ska vi
              lösa det? Det är ingenting som man gör i en handvändning. Vi tycker
              att det arbete som pågår inom polismyndigheten är på rätt väg.
              Därmed anser vi att vi just nu kan nöja oss. Om det sedan inte
              händer någonting kommer vi att återkomma till frågan.
            </seg>
          </u>
          <note type="speaker">
            Anf. 46 TORKILD STRANDBERG (fp) replik:
          </note>
          <u xml:id="i-5a8cbb420de23cff-280" next="i-5a8cbb420de23cff-286" who="Q6192010">
            <seg>
              Herr talman! Margareta Sandgren har i år precis som i fjol synpunkter
              på att vi talar om ekonomi och resurser, och hon tycker att vi
              borde tala om någonting annat i den här debatten.
            </seg>
          </u>
          <u xml:id="i-5a8cbb420de23cff-281" prev="i-5a8cbb420de23cff-280" who="Q6192010">
            <seg>
              För ett år sedan, i början av februari, besökte jag en ort i
              norra Skåne. Den ansvariga polisen där berättade att nästa gång
              som man skulle ha polis synlig på ortens gator var i början av
              april, det vill säga två månader längre fram.
            </seg>
          </u>
          <u xml:id="i-5a8cbb420de23cff-282" prev="i-5a8cbb420de23cff-280" who="Q6192010">
            <seg>
              När vi häromdagen besökte Alvesta berättade man att upprinnelsen
              till att de så kallade spejarna bildades var att man vid det tillfället
              hade en halv polistjänst på orten.
            </seg>
          </u>
          <u xml:id="i-5a8cbb420de23cff-283" prev="i-5a8cbb420de23cff-280" who="Q6192010">
            <seg>
              Jag måste, Margareta Sandgren, säga att det är svårt att bortse
              från den här verkligheten. Det är klart att vi kan tala om vad
              den halva polisen ska göra, och det är klart att vi i timmar kan
              fundera på vad den polis som kommer till nämnda ort i norra Skåne
              ska göra när han kommer två månader senare. Grunden är att de
              inte räcker till, så vi kommer nog att fortsätta att tala om detta
              ett tag till.
            </seg>
          </u>
          <u xml:id="i-5a8cbb420de23cff-284" prev="i-5a8cbb420de23cff-280" who="Q6192010">
            <seg>
              Jag skulle vilja höra din synpunkt på den privatisering och centralisering
              av rättsväsendet som pågår i vårt land. Domstolar läggs ned, och
              det centraliseras. Polisstationer läggs ned. Tullen lämnar Östersjökusten.
              Det här är en trend i hela rättssamhället som drabbar även polisen.
              Vad är din syn på det?
            </seg>
          </u>
          <u xml:id="i-5a8cbb420de23cff-285" prev="i-5a8cbb420de23cff-280" who="Q6192010">
            <seg>
              Att det kommer förslag om att polisens arbetsuppgifter ska renodlas
              är glädjande. Men hur går det ihop med att man samtidigt riskerar
              att säga upp ett stort antal civilanställda? Det är ju inte bara
              fråga om en effekt av projektet Nationell polis. I Västerbotten
              står man nu i begrepp att säga upp 1520 civilanställda. I Dalarna
              är man på väg att säga upp 20 civilanställda.
            </seg>
          </u>
          <u xml:id="i-5a8cbb420de23cff-286" prev="i-5a8cbb420de23cff-280" who="Q6192010">
            <seg>
              I er verklighet säger man alltså upp för att kunna anställa.
              Jag skulle vilja höra din synpunkt i det avseendet.
            </seg>
          </u>
          <note type="speaker">
            Anf. 47 MARGARETA SANDGREN (s) replik:
          </note>
          <u xml:id="i-5a8cbb420de23cff-287" who="unknown">
            <seg>
              Herr talman! Det är klart att man gärna får tala om polisens
              resurser. Men det är inte riktigt det som det här betänkandet
              handlar om, utan det handlar kanske mer om polisens inre arbete
              och om utbildning. Dock finns det naturligtvis beröringspunkter.
              Det krävs ju mer resurser om man ska göra en bra brottsutredande
              verksamhet och annat. Men nu handlar det inte specifikt om det.
            </seg>
          </u>
          <u xml:id="i-5a8cbb420de23cff-288" who="unknown">
            <seg>
              Jag har inte sagt något annat än att vi behöver fler poliser.
              Vi behöver mer resurser, men vi behöver också titta på hur verksamheten
              bedrivs och se om det går att effektivisera för att få ut fler
              poliser i kärnverksamheten. Det kan väl knappast vara fel.
            </seg>
          </u>
          <u xml:id="i-5a8cbb420de23cff-289" who="unknown">
            <seg>
              Renodlingen av polisens arbetsuppgifter nämndes också. Ja, där
              har det varit en efterfrågan i denna kammare. Jag kommer inte
              ihåg exakt hur ni i Folkpartiet ställt er i de här frågorna, men
              jag tror att också ni har slutit upp kring att det behövs en renodling.
              Har ni själva funderat på vad som kommer att hända med de civilanställda?
            </seg>
          </u>
          <u xml:id="i-5a8cbb420de23cff-290" who="unknown">
            <seg>
              Jag tror att man måste titta lite grann på arbetsuppgifterna
              och på hur det hela kommer att slå. När polisen säger att 500
              personer kommer att beröras av någon form av effektiviseringar
              handlar det också om att man ska se om de här personerna kan få
              andra arbetsuppgifter. Man ska ta till vara de resurser som finns.
              Men man kan inte bara fråga om vi har tänkt på en renodling av
              polisens arbetsuppgifter. Det är ju någonting som under en ganska
              lång tid efterlysts i denna kammare.
            </seg>
          </u>
          <u xml:id="i-5a8cbb420de23cff-291" who="unknown">
            <seg>
              Privatisering av rättsväsendet nämndes också. Jag vet inte vad
              du, Torkild Strandberg, menar. Du får väl återkomma om den saken.
            </seg>
          </u>
          <u xml:id="i-5a8cbb420de23cff-292" who="unknown">
            <seg>
              Vidare gäller det detta med centralisering. Ja, jag tror att
              vi i långa stycken måste gå den vägen för att få ett effektivare
              utnyttjande av de resurser som vi lägger ned. Vi har inte oändliga
              resurser. I många sammanhang har vi brist på resurser. Det är
              klart att rättsväsendet liksom många andra måste se hur man effektivare
              kan använda sina resurser till gagn för medborgarna, vilket det
              ju handlar om. Det kan inte vara bara för symbolvärdet som man
              har kvar polisstationer, tingsrätter eller vad det kan vara, utan
              man måste se hur det gagnar medborgarna.
            </seg>
          </u>
          <note type="speaker">
            Anf. 48 TORKILD STRANDBERG (fp) replik:
          </note>
          <u xml:id="i-5a8cbb420de23cff-293" next="i-5a8cbb420de23cff-296" who="Q6192010">
            <seg>
              Herr talman! Naturligtvis ska det gagna medborgarna. Det är ju
              därför som det är så oerhört angeläget att få fler poliser och
              i en annan takt än ni har lyckats prestera. Vi är fullständigt
              överens om att vi inte ska bevara tomma skal, utan polishusen
              måste fyllas med ett innehåll. Problemet är att de inte har det.
              I Alvesta fanns det ju bara en halv tjänst för något år sedan
              hur det är nu vet jag inte och i den lilla orten i Skåne är det
              alltså två månaders mellanrum när det gäller att ha synlig polis
              på gatorna.
            </seg>
          </u>
          <u xml:id="i-5a8cbb420de23cff-294" prev="i-5a8cbb420de23cff-293" who="Q6192010">
            <seg>
              Det är klart att vi vill renodla polisens arbetsuppgifter. Vi
              har till och med reservationer i ärendet. Frågan är: Underlättas
              arbetet med att renodla polisens arbetsuppgifter genom att civilanställda
              sägs upp och polisen får sitta och göra kontorsuppgifter?
            </seg>
          </u>
          <u xml:id="i-5a8cbb420de23cff-295" prev="i-5a8cbb420de23cff-293" who="Q6192010">
            <seg>
              Om renodlingen i Margareta Sandgrens värld innebär att polisen
              ska syssla med kontorsarbete är det en renodling som vi är emot.
              Men om renodlingen innebär att polisen ska göra polisuppgifter
              är vi för. Jag undrar alltså hur ni ser på detta.
            </seg>
          </u>
          <u xml:id="i-5a8cbb420de23cff-296" prev="i-5a8cbb420de23cff-293" who="Q6192010">
            <seg>
              Vi kan bortse från de 500 som det enligt Margareta Sandgren handlar
              om när det gäller Nationell polis. Verkligheten i dag är att 1520
              civilanställda i Västerbotten sägs upp. 20 civilanställda är på
              väg att sägas upp i Dalarna för att man ska få råd att anställa
              nya poliser. Resurserna räcker inte till bådeoch.
            </seg>
          </u>
          <note type="speaker">
            Anf. 49 MARGARETA SANDGREN (s) replik:
          </note>
          <u xml:id="i-5a8cbb420de23cff-297" who="unknown">
            <seg>
              Herr talman! Det är bra att man är för en renodling av polisens
              arbete. Naturligtvis måste det ske på ett vettigt och bra sätt.
              Jag har inte alls tänkt mig att vi ska så att säga plocka in poliser
              som övertar civilanställdas arbetsuppgifter. Tvärtom ser jag kanske
              snarare att fler civilanställda övertar polisarbetsuppgifter i
              den mån de har befogenhet, kunskap och kompetens för det.
            </seg>
          </u>
          <u xml:id="i-5a8cbb420de23cff-298" who="unknown">
            <seg>
              Självklart är effektiviseringen på de olika områdena till för
              att vi ska få ut fler poliser i kärnverksamheten. Det trodde jag
              att Torkild Strandberg förstod när det gäller den här renodlingen
              av polisens arbete.
            </seg>
          </u>
          <note type="speaker">
            Anf. 50 JOHAN LINANDER (c) replik:
          </note>
          <u xml:id="i-5a8cbb420de23cff-299" next="i-5a8cbb420de23cff-302" who="Q5952656">
            <seg>
              Herr talman! Margareta Sandgren verkar nästan vara besviken på
              att vi i oppositionen lägger fram skarpa förslag om åtgärder som
              faktiskt skulle ge polisen och tullen bättre möjligheter att bekämpa
              brott. Margareta Sandgren verkar också vara så orolig för den
              borgerliga enigheten i de här frågorna att hon gång på gång måste
              påstå att vi inte är eniga.
            </seg>
          </u>
          <u xml:id="i-5a8cbb420de23cff-300" prev="i-5a8cbb420de23cff-299" who="Q5952656">
            <seg>
              Ni säger att ni vill titta på bakgrunden till brotten. Det tycker
              också vi är mycket bra. Det måste dock konstateras att ni har
              haft regeringsmakten under de senaste tio åren, och år efter år
              ökar kriminaliteten. Något måste ha misslyckats.
            </seg>
          </u>
          <u xml:id="i-5a8cbb420de23cff-301" prev="i-5a8cbb420de23cff-299" who="Q5952656">
            <seg>
              Det är ingen hemlighet att många poliser i dag ser stora problem
              med att arbeta i invandrartäta områden områden där förtroendet
              för polisen är väldigt litet, eller kanske obefintligt. Ett sätt
              att öka förtroendet för polisen i de områdena tror vi är att rekrytera
              fler poliser med invandrarbakgrund. Det säger också regeringen.
              Jag tror att även Margareta Sandgren tycker det. Men frågan är
              när vi kommer till konkreta åtgärder.
            </seg>
          </u>
          <u xml:id="i-5a8cbb420de23cff-302" prev="i-5a8cbb420de23cff-299" who="Q5952656">
            <seg>
              Sedan vill jag också använda lite av min talartid till att kommentera
              det som Margareta Sandgren sade till Ragnwi Marcelind. Ingen i
              oppositionen tycker väl att Justitiedepartementet kommer med för
              många propositioner. Problemet är att alla kommer samtidigt. Det
              är väldigt märkligt att alla propositioner råkar bli klara samma
              dagar. Min teori är att Justitiedepartementet väljer att skicka
              alla propositioner samtidigt till riksdagen för att vi riksdagsledamöter,
              speciellt i de mindre partierna, inte ska ha en reell chans att
              bearbeta propositionerna på det sätt som vi skulle vilja göra.
            </seg>
          </u>
          <note type="speaker">
            Anf. 51 MARGARETA SANDGREN (s) replik:
          </note>
          <u xml:id="i-5a8cbb420de23cff-303" who="unknown">
            <seg>
              Herr talman! Jag skulle tydligen vara besviken på att oppositionen
              har så mycket av skarpa förslag. Jag vill kanske inte hålla med
              om att det är så mycket av skarpa förslag. Egentligen handlar
              det ju bara om att man vill skynda på och om att ha en viss inriktning.
              Ibland säger man att det borde prövas mera noga och så vidare.
              Jag vet inte om jag tycker att oppositionens reservationer är
              särskilt skarpa.
            </seg>
          </u>
          <u xml:id="i-5a8cbb420de23cff-304" who="unknown">
            <seg>
              År efter år ökar kriminaliteten under den socialdemokratiska
              regeringen, säger Johan Linander. Tycker han att de sakerna har
              någon koppling till varandra? I så fall skulle man kunna använda
              retoriken att under de borgerliga åren med en moderat justitieminister
              ökade ett visst slag av brottslighet, men jag tycker inte att
              man ska använda sig av en sådan retorik. Johan Linander vet mycket
              väl hur det såg ut på 1990-talet och vilka ekonomiska resurser
              som stått till förfogande för olika åtgärder.
            </seg>
          </u>
          <u xml:id="i-5a8cbb420de23cff-305" who="unknown">
            <seg>
              Centern har inte legat i framkanten när det gällt resurser till
              rättsväsendet över huvud taget ja, kanske något men mycket marginellt.
            </seg>
          </u>
          <u xml:id="i-5a8cbb420de23cff-306" who="unknown">
            <seg>
              Detta med invandrarbakgrund inom polisen är viktigt och innebär
              att poliskåren avspeglar medborgarsammansättningen. Också jag
              tycker att det är mycket viktigt.
            </seg>
          </u>
          <u xml:id="i-5a8cbb420de23cff-307" who="unknown">
            <seg>
              Det händer ingenting, sades det. Men har Johan Linander några
              konkreta förslag utöver att man arbetar som man gör inom polisen
              för att se hur fler kan rekryteras? Är det något mer konkret som
              Johan Linander vill skicka med om hur vi ska göra för att få fler
              poliser med invandrarbakgrund?
            </seg>
          </u>
          <u xml:id="i-5a8cbb420de23cff-308" who="unknown">
            <seg>
              Alla propositioner kommer samtidigt, sades det också. Ja, problemet
              är att det finns propositionsstopp för vissa. Man försöker ändå
              skicka i väg de propositioner som ska behandlas under våren inför
              ett visst datum. Vidare handlar det faktiskt om en ganska stor
              arbetsbelastning i Justitiedepartementet. Det är kanske ett skäl
              till att propositionerna kommer som de gör.
            </seg>
          </u>
          <note type="speaker">
            Anf. 52 JOHAN LINANDER (c) replik:
          </note>
          <u xml:id="i-5a8cbb420de23cff-309" next="i-5a8cbb420de23cff-313" who="Q5952656">
            <seg>
              Herr talman! Om jag inte minns fel sade Margareta Sandgren för
              några minuter sedan: Vi vill inte bara satsa på brottsbekämpande.
              Det är bara de borgerliga som tjatar om mer resurser till polisen.
              Vi vill i stället se på bakgrunden till brotten.
            </seg>
          </u>
          <u xml:id="i-5a8cbb420de23cff-310" prev="i-5a8cbb420de23cff-309" who="Q5952656">
            <seg>
              Jättebra, men har ni inte gjort det tidigare? Det verkar inte
              så. Ni har ju inte lyckats att få ned brottsligheten, utan den
              har tvärtom ökat år efter år. Då borde man kanske inse att man
              ska fortsätta med det brottsförebyggande arbetet och samtidigt
              se till att det finns poliser som kan utreda de brott som begås.
              Det ska inte vara så att polisen avskriver två tredjedelar av
              brotten bara för att högen av ouppklarade fall bara växer.
            </seg>
          </u>
          <u xml:id="i-5a8cbb420de23cff-311" prev="i-5a8cbb420de23cff-309" who="Q5952656">
            <seg>
              Jag ska ge Margareta Sandgren ett konkret exempel på ett förslag
              som vi i Centern har lagt fram och som Margareta Sandgren gärna
              får ta med sig och göra till ett socialdemokratiskt förslag. Det
              viktiga är att det händer någonting.
            </seg>
          </u>
          <u xml:id="i-5a8cbb420de23cff-312" prev="i-5a8cbb420de23cff-309" who="Q5952656">
            <seg>
              Många invandrare klarar inte av svenskprovet när de söker in
              på polishögskolan, det vet vi. Låt i stället de som är intresserade
              av och lämpliga för att bli poliser vidareutbilda sig i det svenska
              språket under polisutbildningen. Då är jag helt övertygad om att
              de, när de är färdiga poliser, har tillräckliga kunskaper i det
              svenska språket för att kunna bli mycket bra poliser.
            </seg>
          </u>
          <u xml:id="i-5a8cbb420de23cff-313" prev="i-5a8cbb420de23cff-309" who="Q5952656">
            <seg>
              Avslutningsvis vill jag säga att detta handlar om prioriteringar.
              Socialdemokraterna har tydligt visat att de inte vill prioritera
              rättsväsendet lika högt som vi centerpartister och mina andra
              borgerliga kolleger vill göra. Så enkelt är det. Vill medborgarna
              ha ett starkare rättsväsende ska de rösta fram en borgerlig regering
              2006. Tyvärr tror jag inte att det går snabbare trots Alice Åströms
              drömmar om en borgerlig regering.
            </seg>
          </u>
          <note type="speaker">
            Anf. 53 MARGARETA SANDGREN (s) replik:
          </note>
          <u xml:id="i-5a8cbb420de23cff-314" who="unknown">
            <seg>
              Herr talman! Vi har försökt att både satsa på välfärden, på stöd
              till familjer och andra och satsa på rättsväsendet. Det har fått
              ganska mycket pengar under de senaste åren medan det var möjligt
              att göra det. Innan var det ju en ekonomisk kris som Centerpartiet
              var behjälpligt med att försöka att reparera. Vi vet precis hur
              det såg ut då. Så det har hänt en del på bägge områdena. Vi inser
              att problemet är stort, men vi måste gå fram med ögonen åt bägge
              håll. Ska välfärden och rättsväsendet förbättras eller försämras?
              Det måste finnas en balans där.
            </seg>
          </u>
          <u xml:id="i-5a8cbb420de23cff-315" who="unknown">
            <seg>
              När det gäller rekrytering av ungdomar med invandrarbakgrund
              ser man över svenskprovet. Visst kan man föreslå att de ska få
              studera svenska under utbildningens gång, men låt oss avvakta
              vad som kommer fram av översynen innan vi lägger fram några andra
              förslag.
            </seg>
          </u>
          <u xml:id="i-5a8cbb420de23cff-316" who="unknown">
            <seg>
              Man ska prioritera, sade Johan Linander. Det är ett ganska nyvaknat
              intresse från Centerpartiet att prioritera rättsväsendet. Några
              mer omfattande förslag än regeringens förslag har ju inte tidigare
              lagts fram. Nu har man ändrat sig och föreslår betydligt högre
              anslag till rättsväsendet. Det får naturligtvis konsekvenser på
              andra områden. Men det är ett ganska nyvaknat intresse, vill jag
              säga.
            </seg>
          </u>
          <note type="speaker">
            Anf. 54 GÖRAN LINDBLAD (m):
          </note>
          <u xml:id="i-5a8cbb420de23cff-317" next="i-5a8cbb420de23cff-338" who="Q326524">
            <seg>
              Herr talman! Så är det då dags att stå här igen. Årets motion
              om eftersökande av försvunna personer heter Ju301. I år har utskottet
              ännu mer summariskt än vanligt svarat på motionen. Jag tycker
              att det är lite nonchalant att inte gå in i sakargument. Men det
              liksom mycket annan polisverksamhet går på temat: Så har vi alltid
              gjort, och så har vi aldrig gjort. Och ingen tar ansvar, varken
              polisledning, rikspolisstyrelse, departement, regering eller utskott.
              Det gäller inte bara spårhundsverksamhet och att hitta folk som
              har gått vilse, utan det gäller polisverksamheten generellt. Det
              har vi hört en hel del om under dagens debatt.
            </seg>
          </u>
          <u xml:id="i-5a8cbb420de23cff-318" prev="i-5a8cbb420de23cff-317" who="Q326524">
            <seg>
              Herr talman! Jag tillbringade fem dagar i januari hos mina vänner
              bland polisen i Queens i New York. Jag har besökt dem regelbundet
              sedan 1998 för att ta del av hur deras verksamhet ser ut. Den
              är ganska annorlunda än här, kan man säga.
            </seg>
          </u>
          <u xml:id="i-5a8cbb420de23cff-319" prev="i-5a8cbb420de23cff-317" who="Q326524">
            <seg>
              I motsats till Sverige minskar brottsligheten dramatiskt i New
              York. Jag har statistik som visar att man i hela stan under en
              tioårsperiod från 19932003 har haft en minskning med 66 %. I Queens
              är man uppe i 67 %. Till exempel har antalet bilstölder i Queens
              minskat från 24 500 till 4 000 under 2003. Man gör någonting och
              får resultat. Det verkar inte vara fallet i Sverige. Minskningstakten
              är alltså högst i Queens.
            </seg>
          </u>
          <u xml:id="i-5a8cbb420de23cff-320" prev="i-5a8cbb420de23cff-317" who="Q326524">
            <seg>
              Man visar en närvaro, och till en del beror det på att det finns
              fler poliser per invånare. Det finns alltså ca 26 000 aktiva poliser
              ute på gatorna plus ett antal skrivbordspoliser på mellan 6 000
              och 10 000. I Sverige har vi 16 000 poliser inklusive de poliser
              som sitter bakom sina varma sköna skrivbord och aldrig ser något
              av verkligheten.
            </seg>
          </u>
          <u xml:id="i-5a8cbb420de23cff-321" prev="i-5a8cbb420de23cff-317" who="Q326524">
            <seg>
              Herr talman! Framför allt beror den här succén på ett förhållningssätt
              och på arbetsmetoderna. Det handlar inte bara om antalet poliser,
              resurser och pengar, utan man arbetar på ett annat sätt. Trots
              att studiegrupp efter studiegrupp från Sverige har besökt New
              York och tagit reda på hur man arbetar har det inte satt ett enda
              spår. Jag vet att justitieutskottet besökte New York ungefär samtidigt
              som jag. Vad ni fick veta är jag osäker på, men jag hoppas att
              ni har fått en del av det material som jag har fått.
            </seg>
          </u>
          <u xml:id="i-5a8cbb420de23cff-322" prev="i-5a8cbb420de23cff-317" who="Q326524">
            <seg>
              Det är tre saker som sätter sin prägel på polisverksamheten där.
            </seg>
          </u>
          <u xml:id="i-5a8cbb420de23cff-323" prev="i-5a8cbb420de23cff-317" who="Q326524">
            <seg>
              För det första är det compstat, computer statistics . Det innebär
              ingenting annat än att man har en karta med nålar i olika färger
              på. Man har en färg för våldtäkter, en annan färg för mord, en
              tredje färg för stöld och så vidare. Dessa kartor digitaliseras
              och körs in i ett datasystem för hela stan. På det sättet skapar
              man kunskap om var vilka brott begås.
            </seg>
          </u>
          <u xml:id="i-5a8cbb420de23cff-324" prev="i-5a8cbb420de23cff-317" who="Q326524">
            <seg>
              Är det någon som vill se närmare på detta utan att åka så långt,
              kan man slå på TV:n och titta på TV-serien The District. Visserligen
              handlar den om Washington, men den bygger exakt på det som man
              gjorde i New York. Rådgivare till den serien har varit den polis
              som byggde upp det här systemet i New York, så det ligger mycket
              verklighetsbakgrund bakom denna serie.
            </seg>
          </u>
          <u xml:id="i-5a8cbb420de23cff-325" prev="i-5a8cbb420de23cff-317" who="Q326524">
            <seg>
              För det andra jobbar man med impact . Det innebär att där brotten
              begås, dit skickar man poliser. Ganska banalt och enkelt, kan
              man tycka. Det har vi tydligen inte provat här. Det måste vara
              något nytt och revolutionerande. Man överflödar det aktuella området
              med poliser under en längre tid. Då frågade jag: Är det då inte
              så att brottsligheten flyttar? Nej, det är en del som flyttar,
              men det är en mycket liten del. De flesta begår brott i sitt närområde.
              Har man tillräcklig bevakning under en viss tid försvinner många
              ur den brottsliga verksamheten. Statistiken visar att det här
              fungerar.
            </seg>
          </u>
          <u xml:id="i-5a8cbb420de23cff-326" prev="i-5a8cbb420de23cff-317" who="Q326524">
            <seg>
              För det tredje och det är kanske det allra viktigaste har man
              någonting som man kallar accountability . Det innebär att chefen
              hålls ansvarig. Alla är ansvariga. I Sverige förefaller polisverksamheten
              bedrivas helt utan ansvar. Men i New York delegeras maktbefogenheter
              ända ned till enskilda polismän, och de har att göra rätt.
            </seg>
          </u>
          <u xml:id="i-5a8cbb420de23cff-327" prev="i-5a8cbb420de23cff-317" who="Q326524">
            <seg>
              Detta följs upp genom att man kallar in chefer ända ned på mellannivå
              i en aula kanske lika stor som den här plenisalen och hänger upp
              en stor bild av kartan med resultaten på väggen. Sedan kallar
              man upp de ansvariga på scenen och säger: Du som ansvarig för
              brottsligheten när det gäller våldtäkt, vad har du gjort, vad
              tänker du göra, och vilka resurser behöver du? Efter några veckor
              följs detta upp, och då kontrollerar man om resultaten har nåtts.
            </seg>
          </u>
          <u xml:id="i-5a8cbb420de23cff-328" prev="i-5a8cbb420de23cff-317" who="Q326524">
            <seg>
              Man behöver egentligen inte vidta några särskilt repressiva åtgärder
              mot dem som misslyckas. Det räcker antagligen att bli utskälld
              inför kollegerna, om inte resultaten nås. Bara det faktum att
              denna statistik redovisas offentligt allmänheten har också tillgång
              till den ökar ju pressen och incitamenten.
            </seg>
          </u>
          <u xml:id="i-5a8cbb420de23cff-329" prev="i-5a8cbb420de23cff-317" who="Q326524">
            <seg>
              Herr talman! I dagens debatt har det varit diskussioner om en
              massa olika saker. Jag har delvis följt den på monitorn och delvis
              här i kammaren.
            </seg>
          </u>
          <u xml:id="i-5a8cbb420de23cff-330" prev="i-5a8cbb420de23cff-317" who="Q326524">
            <seg>
              Vi har aldrig haft så många fängelseplatser, var det någon som
              sade det var nog Alice Åström. Trots att man inte är effektiv,
              trots att det begås flera brott sitter ändå flera i fängelse.
              Det är ett totalt misslyckande i båda ändar av systemet.
            </seg>
          </u>
          <u xml:id="i-5a8cbb420de23cff-331" prev="i-5a8cbb420de23cff-317" who="Q326524">
            <seg>
              Sedan måste man satsa specifika resurser för att nå specifika
              resultat. Om man satsar slumpvisa resurser får man ju slumpvisa
              resultat. Det är en ganska enkel sanning, men den har man tydligen
              inte heller tagit till sig i den svenska polisverksamheten.
            </seg>
          </u>
          <u xml:id="i-5a8cbb420de23cff-332" prev="i-5a8cbb420de23cff-317" who="Q326524">
            <seg>
              Någon pratade om brottsförebyggande verksamhet. Ja, men ingen
              brottsförebyggande verksamhet har haft så stor effekt som det
              polisen har gjort i New York, ingen någonstans. Jag menar att
              det är brottsförebyggande verksamhet. Man kan göra en massa andra
              saker, och det tycker jag att man ska göra också, men den största
              insatsen är att man effektiviserar verksamheten så att den ger
              resultat. En resultatinriktad polisverksamhet är faktiskt bra.
            </seg>
          </u>
          <u xml:id="i-5a8cbb420de23cff-333" prev="i-5a8cbb420de23cff-317" who="Q326524">
            <seg>
              Margareta Sandgren sade någonting om att hon inte hade någon
              annan uppfattning än någon annan, och det är väl bra. Men någon
              form av ledarskap kan man väl begära från den socialdemokratiska
              majoriteten. Socialdemokraterna har ändå haft makten sedan 1994,
              och det går bara sämre. Jag har statistik på samma tioårsperiod
              för New York, och där har man visat ledarskap från borgmästaren
              till polischefen. Sedan har man naturligtvis inga politiker i
              sina polisstyrelser, och det har väl en viss betydelse. Men man
              visar alltså ledarskap hela vägen uppifrån och ned och säger att
              det är resultatet som räknas.
            </seg>
          </u>
          <u xml:id="i-5a8cbb420de23cff-334" prev="i-5a8cbb420de23cff-317" who="Q326524">
            <seg>
              Utredningar och beredningar verkar vara det som är mest givande
              här i Sverige. Jag deltog i en interpellationsdebatt med justitieministern
              om kvinnovåld för sisådär två år sedan. Han hade en lista på sju
              eller åtta utredningar och beredningar, men det var allt han gjorde.
              Jag frågade honom varför han inte gör någonting. Nu kan jag fråga
              Margareta Sandgren samma sak. Ni gör ju ingenting. Man utreder
              och bereder bakom fina skrivbord. Men se för sjutton till att
              man bedriver verksamhet! Här behövs inte fler utredningar om polisen,
              utan nu gäller det att tillämpa den kunskap som finns både i Sverige
              och på andra håll.
            </seg>
          </u>
          <u xml:id="i-5a8cbb420de23cff-335" prev="i-5a8cbb420de23cff-317" who="Q326524">
            <seg>
              Vapenamnesti ja, jag har med mig en annons här: Cash for guns
              100 dollars. Inga frågor ställs om man lämnar in vapen. 1 000
              dollar i belöning till den som kan ge information som leder till
              att någon som har ett illegalt vapen blir arresterad. Marknadskrafterna
              fungerar även där jättebra!
            </seg>
          </u>
          <u xml:id="i-5a8cbb420de23cff-336" prev="i-5a8cbb420de23cff-317" who="Q326524">
            <seg>
              Det finns mycket att göra när det gäller polisverksamheten. Underrättelseverksamheten
              är enormt viktig. Alla har ju inte, som jag, ett fribrev. Jag
              har en liten kopia av det i plånboken. Jag har använt fribrevet
              ett par gånger och fått tillbaka mina grejer, trots polisens insatser.
              Men det är ju motståndarsidan som fixar att man får tillbaka det
              som är stulet. Jag menar att så kan vi inte ha det här i Sverige.
              Vi måste faktiskt se till att det är polisen och inte tjuvarna
              som klarar upp brotten för dem av oss som råkar ha ett fribrev.
              Man kan inte ha en organisation där man kan ha olika åsikter i
              olika kavajer beroende på om man sitter i en rikspolisstyrelse
              eller i riksdag, utan här gäller det att vi faktiskt nu agerar.
            </seg>
          </u>
          <u xml:id="i-5a8cbb420de23cff-337" prev="i-5a8cbb420de23cff-317" who="Q326524">
            <seg>
              Det gäller även att agera när det gäller hundverksamheten. När
              jag besökte hundföraren som är ägare till Chase och som jag har
              träffat fem gånger i New York hade han just varit hos polisledningen
              och fått pengar till ytterligare en blodhund, därför att det är
              resultatet som räknas även där. De köper inte en enda hund som
              de inte tror att de har nytta av. Chase hittade två polismördare,
              det vill säga att man visste att de hade gått in i ett jättelikt
              bostadsområde men inte vart. Man satte blodhunden på spåret. Han
              gick fram till dörren. Sedan slängde man in två schäfrar som kom
              ut med förövarna mellan tänderna. Det gäller alltså att samarbeta
              och använda de resurser man har.
            </seg>
          </u>
          <u xml:id="i-5a8cbb420de23cff-338" prev="i-5a8cbb420de23cff-317" who="Q326524">
            <seg>
              Herr talman! Jag tänker avsluta här, men det finns mycket att
              göra i detta.
            </seg>
          </u>
          <note type="speaker">
            Anf. 55 JAN-EVERT RÅDHSTRÖM (m):
          </note>
          <u xml:id="i-5a8cbb420de23cff-339" next="i-5a8cbb420de23cff-349" who="Q6086417">
            <seg>
              Herr talman! Jag kan inte hålla samma hastighet som den förre
              talaren i den här debatten, men samma entusiasm och samma ilska
              kan jag känna.
            </seg>
          </u>
          <u xml:id="i-5a8cbb420de23cff-340" prev="i-5a8cbb420de23cff-339" who="Q6086417">
            <seg>
              I förra årets betänkande angående polisfrågor hade jag en liknande
              motion om ljuddämpare på jaktvapen. Ni pratar mycket om stora
              och viktiga frågor i det här utskottet, men jag tycker att ni
              också måste belysa vissa detaljfrågor ibland. Jag efterlyste då
              argumenten för att avslå min motion, men jag lyckades inte höra
              något från någon företrädare, förutom från Leif Björnlod. Det
              var förvisso ett försök men, tyvärr, väldigt lite av sakargument.
            </seg>
          </u>
          <u xml:id="i-5a8cbb420de23cff-341" prev="i-5a8cbb420de23cff-339" who="Q6086417">
            <seg>
              När man läser protokollet från förra året ser man att Margareta
              Sandgren i sitt inledningsanförande sade att hon tyckte att det
              var en brist på respekt från reservanterna att de ville gå fortare
              fram än i de beredningar och utredningar som görs på departementet.
              Samma sak hörde vi faktiskt sägas av Alice Åström i dag.
            </seg>
          </u>
          <u xml:id="i-5a8cbb420de23cff-342" prev="i-5a8cbb420de23cff-339" who="Q6086417">
            <seg>
              I år säger Margareta Sandgren att i en hel del frågor har Socialdemokraterna
              inte någon uppfattning alls. Det ska bli intressant att följa
              det här och höra vad Margareta Sandgren åstadkommer nästa år.
              Jag anser att det är handlingsförlamning och att det är förödande
              när vi har en utskottsledning som inte kan tycka till i en fråga
              utan jobbar i tystnad. Det kan inte vara någon vägledning för
              justitieministern när utskottet inte har någon uppfattning.
            </seg>
          </u>
          <u xml:id="i-5a8cbb420de23cff-343" prev="i-5a8cbb420de23cff-339" who="Q6086417">
            <seg>
              När det gäller frågan om ljuddämpare på jaktvapen har Rikspolisstyrelsen
              föreslagit en uppmjukning av reglerna. Naturvårdsverket vill ha
              till stånd en förändring. Vad gör utskottet? Ingenting! Man inväntar
              en departementspromemoria där det sägs att den här frågan eventuellt
              kommer att beröras. Varför kan inte utskottet ha en uppfattning
              som skulle kunna vägleda vår justitieminister? Det är ju han som
              kommer att bestämma vad som kommer att gå vidare i det materialet.
              Jag är förvånad att vi har ett justitieutskott som förefaller
              vara ett transportkompani för vår justitieministers uppfattning
              och inte har egna uppfattningar.
            </seg>
          </u>
          <u xml:id="i-5a8cbb420de23cff-344" prev="i-5a8cbb420de23cff-339" who="Q6086417">
            <seg>
              På 80-talet infördes en lag om ljuddämpare på gräsklippare och
              en lag om ljuddämpare på mopeder just för att vi skulle skydda
              vår hörsel. Här har vi en lag som förbjuder att vi skyddar vår
              hörsel. Var finns logiken?
            </seg>
          </u>
          <u xml:id="i-5a8cbb420de23cff-345" prev="i-5a8cbb420de23cff-339" who="Q6086417">
            <seg>
              Ett motiv när licenstvånget infördes var att det skulle öka säkerheten
              om man inte fick ha ljuddämpare. Mina vänner, jag måste säga att
              det är väl sent att skydda sig när man hör smällen.
            </seg>
          </u>
          <u xml:id="i-5a8cbb420de23cff-346" prev="i-5a8cbb420de23cff-339" who="Q6086417">
            <seg>
              Det råder en okunskap i den här frågan. Vi vet att vi inte kan
              få tysta vapen, utan det handlar om att minska den farliga knallen,
              som i dag ligger på runt 150 decibel. Med en ljuddämpare på ett
              klass 1-vapen kan vi med naturlagar få ned knallen till ungefär
              125 decibel. Var finns logiken, socialdemokrater?
            </seg>
          </u>
          <u xml:id="i-5a8cbb420de23cff-347" prev="i-5a8cbb420de23cff-339" who="Q6086417">
            <seg>
              Vi har en lagstiftning som förbjuder de allra högsta ljudnivåerna
              i arbetslivet. Men här lagstiftar vi om att förbjuda skyddsutrustning.
              Vari finns logiken?
            </seg>
          </u>
          <u xml:id="i-5a8cbb420de23cff-348" prev="i-5a8cbb420de23cff-339" who="Q6086417">
            <seg>
              Min fråga, kort och gott, till utskottets ledamöter är: Har ni
              någon uppfattning i den här frågan, eller överlämnar ni det till
              justitieministern endast och är ett transportkompani? Jag skulle
              önska att någon hade en uppfattning i frågan och att den skulle
              kunna bli en vägledning för vår minister.
            </seg>
          </u>
          <u xml:id="i-5a8cbb420de23cff-349" prev="i-5a8cbb420de23cff-339" who="Q6086417">
            <seg>
              Jag står givetvis bakom Moderaternas reservationer i denna fråga.
            </seg>
          </u>
          <note type="speaker">
            Anf. 56 LEIF BJÖRNLOD (mp) replik:
          </note>
          <u xml:id="i-5a8cbb420de23cff-350" next="i-5a8cbb420de23cff-352" who="Q5578317">
            <seg>
              Herr talman! Jan-Evert Rådhström efterlyste någon uppfattning
              som skulle vägleda justitieministern. Jag skulle vara väldigt
              tacksam om justitieministern ville ta min uppfattning som vägledning,
              för jag tycker att vi inte ska några ljuddämpare på dessa jaktvapen.
              Jag tycker att ju mer det smäller och ju värre det ryker och gärna
              med en röd ballong rätt upp i skogen, desto bättre vore det, för
              då visste man varifrån skottet small. Det förekommer nämligen
              en viss form av tjuvjakt, eller illegal jakt, som man brukar säga.
              Om man är medveten om att man kommer att bli avslöjad genom knall,
              buller och brak tror jag att man håller inne det skottet, och
              det vore ganska så bra.
            </seg>
          </u>
          <u xml:id="i-5a8cbb420de23cff-351" prev="i-5a8cbb420de23cff-350" who="Q5578317">
            <seg>
              Sedan efterlyser du också logik i den här frågan, och jag måste
              efterlysa din logik. Här vill du sänka ljudnivån från 150 decibel
              till 125 decibel. Det är inte mycket. Om man vill slippa den skarpa
              knallen som ligger däremellan finns det ju alldeles utmärkta hörselskydd
              i dag som till och med kan få oss som är lite hörselskadade att
              höra bättre när vi sätter dem på oss. De tar bort den skarpa knallen.
            </seg>
          </u>
          <u xml:id="i-5a8cbb420de23cff-352" prev="i-5a8cbb420de23cff-350" who="Q5578317">
            <seg>
              Min uppfattning, som jag hoppas att justitieministern lyssnar
              på, är att det inte finns någon anledning att sätta ljuddämpare
              på jaktvapen.
            </seg>
          </u>
          <note type="speaker">
            Anf. 57 JAN-EVERT RÅDHSTRÖM (m) replik:
          </note>
          <u xml:id="i-5a8cbb420de23cff-353" next="i-5a8cbb420de23cff-356" who="Q6086417">
            <seg>
              Herr talman! Detta inlägg borde föranleda någon socialdemokrat
              att också komma upp i talarstolen. Miljöpartiet är en del av regeringsunderlaget,
              och det är väl inte meningen att detta ska bli majoritetens uppfattning?
            </seg>
          </u>
          <u xml:id="i-5a8cbb420de23cff-354" prev="i-5a8cbb420de23cff-353" who="Q6086417">
            <seg>
              Leif Björnlod vill inte ha ljuddämpare, för det ska smälla och
              dundra. Det är ett sätt att få bort detta. Jag bävar för den dagen
              när du tycker att vi ska ta bort ljuddämparna på bilar, mopeder
              och allt. Så fordonsfientliga som ni är, kunde det vara ett effektivt
              sätt att få ett minskat antal fordon om det dundrar, smäller och
              är till besvär.
            </seg>
          </u>
          <u xml:id="i-5a8cbb420de23cff-355" prev="i-5a8cbb420de23cff-353" who="Q6086417">
            <seg>
              Leif Björnlod talar om tjuvjakt. Detta belyser tydligt den okunskap
              som Leif Björnlod besitter i den här frågan. Det handlar om att
              få ned ljudnivån till 125 decibel. Björnlod tycker inte att det
              är någon stor skillnad mellan 150 decibel och 125 decibel. Men
              se på hur decibelskalan fungerar! Det var synd att Björnlod inte
              var med på informationen här i riksdagen när en professor på Karolinska
              sjukhuset var här och klart redovisade var den farliga smällen
              ligger. Om vi kommer ned till 125 decibel klarar vi hörseln, och
              det är det primära för mig.
            </seg>
          </u>
          <u xml:id="i-5a8cbb420de23cff-356" prev="i-5a8cbb420de23cff-353" who="Q6086417">
            <seg>
              Sedan tycker Leif Björnlod att det går bra med hörselskydd. Men,
              Leif Björnlod som är miljöpartist och, som jag tror, en sann djurvän
              sätt det då också på hunden! Det råkar faktiskt vara så att man
              har sin jaktkamrat med i skogen när man jagar. Det är hunden.
              Den är i regel framför skytten. Och du kan väl ändå inte mena
              att den ska ha hörselskydd?
            </seg>
          </u>
          <note type="speaker">
            Anf. 58 LEIF BJÖRNLOD (mp) replik:
          </note>
          <u xml:id="i-5a8cbb420de23cff-357" next="i-5a8cbb420de23cff-359" who="Q5578317">
            <seg>
              Herr talman! Jag ska erkänna att jag inte i första hand tänkte
              på hundarna. Jag tänkte på jägarna i första hand.
            </seg>
          </u>
          <u xml:id="i-5a8cbb420de23cff-358" prev="i-5a8cbb420de23cff-357" who="Q5578317">
            <seg>
              Vad har bilar och mopeder med detta att göra? Det är ju en helt
              annan sak. När jag är i skogen är jag oftast ensam med undantag
              av min fyrbenta jaktkamrat, som förhoppningsvis befinner sig en
              bra bit ifrån mig när det smäller. Däremot befinner jag mig tillsammans
              med väldigt många andra människor när jag kör bil och moped. Då
              är det ett rent samhällsoljud som man åstadkommer. Finge jag bestämma
              skulle jag vilja ha ljuddämpare på diskoteken i första hand. Det
              verkar vara fler som blir hörselskadade där än någon annanstans,
              speciellt om man jämför med de få som är ute och jagar.
            </seg>
          </u>
          <u xml:id="i-5a8cbb420de23cff-359" prev="i-5a8cbb420de23cff-357" who="Q5578317">
            <seg>
              Jag tror att hörselskydd på hundar kan vara en bra affärsidé.
            </seg>
          </u>
          <note type="speaker">
            Anf. 59 JAN-EVERT RÅDHSTRÖM (m) replik:
          </note>
          <u xml:id="i-5a8cbb420de23cff-360" who="Q6086417">
            <seg>
              Herr talman! Det här var det sista inlägget från Leif Björnlod.
              Det bekräftar bara den totala okunskap som han besitter i denna
              fråga. Jag respekterar att man tycker illa om Jakt-Sverige och
              vapen, men använd då argument som går hem! Problemet är att om
              Leif Björnlod i denna debatt ska försöka finna argument för att
              vi fortfarande ska ha ett förbud mot ljuddämpare, kommer han att
              få stå helt tyst i talarstolen. De sakliga argumenten har Björnlod
              ännu inte lyckats redovisa. Därför är det kanske bättre att Socialdemokraterna
              inser sitt misstag i den här frågan och inte ens kommer upp i
              talarstolen. De sitter still i bänken och är tysta eftersom dessa
              argument inte finns.
            </seg>
          </u>
          <note>
            Föredrogs
          </note>
          <note>
            Överläggningen var härmed avslutad.
          </note>
          <note>
            6 § Obeställd e-postreklam
          </note>
          <note type="speaker">
            Anf. 60 CHRISTINA NENES (s):
          </note>
          <u xml:id="i-5a8cbb420de23cff-361" next="i-5a8cbb420de23cff-364" who="Q3373659">
            <seg>
              Herr talman! Vi ska i dag behandla lagutskottets betänkande om
              obeställd e-postreklam. Förslaget innebär i korthet att det blir
              förbjudet att sända kommersiell e-post och SMS-meddelanden utan
              ett förhandsgodkännande, så kallad opt in , från mottagaren.
            </seg>
          </u>
          <u xml:id="i-5a8cbb420de23cff-362" prev="i-5a8cbb420de23cff-361" who="Q3373659">
            <seg>
              Det enda undantaget från denna regel gäller fall då ett kundförhållande
              redan existerar. I sådana fall är det dock endast de företag som
              sålt en vara eller en tjänst till mottagaren som får sända ett
              meddelande till denna. I samband med varje meddelande måste företaget
              dessutom ge mottagaren möjligheter att tacka nej till ytterligare
              kommersiella meddelanden.
            </seg>
          </u>
          <u xml:id="i-5a8cbb420de23cff-363" prev="i-5a8cbb420de23cff-361" who="Q3373659">
            <seg>
              Herr talman! I betänkandet behandlas åtta motioner, och det finns
              en reservation.
            </seg>
          </u>
          <u xml:id="i-5a8cbb420de23cff-364" prev="i-5a8cbb420de23cff-361" who="Q3373659">
            <seg>
              Nu lämnar jag över ordet till debattörerna.
            </seg>
          </u>
          <note type="speaker">
            Anf. 61 HENRIK VON SYDOW (m):
          </note>
          <u xml:id="i-5a8cbb420de23cff-365" next="i-5a8cbb420de23cff-372" who="Q5716610">
            <seg>
              Herr talman! Bakgrunden till det här förslaget är att obeställd
              skräppost är ett växande problem för nätsurfare, företag och myndigheter.
              Det tar tid, det irriterar, det upprör och det kostar pengar.
              Därtill fördärvar skräpposten Internet och e-post som ett marknadsföringsmedium.
              Affärsvärdet av Internet faller. Därför finns det goda skäl att
              ta det här problemet på största allvar.
            </seg>
          </u>
          <u xml:id="i-5a8cbb420de23cff-366" prev="i-5a8cbb420de23cff-365" who="Q5716610">
            <seg>
              Låt oss också vara ärliga när detta är sagt och utmaningarna
              är konstaterade. Det här förbudet kommer att spela en ytterst
              begränsad roll. Det är ett kraftfullt slag i luften. Det kommer
              inte att göra att vi får mindre skräppost i våra inkorgar. Vi
              vet att majoriteten av allt spam kommer från USA, och där kommer
              inte den här lagen att tillämpas. Det är förstås avgörande var
              servern är placerad. Det gör att nationalstaternas eller till
              och med EU:s möjligheter att effektivt sätta stopp är minst sagt
              begränsade.
            </seg>
          </u>
          <u xml:id="i-5a8cbb420de23cff-367" prev="i-5a8cbb420de23cff-365" who="Q5716610">
            <seg>
              Vi har också sett de bistra och tråkiga erfarenheterna från Amerikas
              egna förbud mot spam eller obeställd e-post. I USA skickas det
              i dag mer skräppost, mer obeställd e-postreklam och mer spam efter
              det att de amerikanska antispamlagarna drevs igenom.
            </seg>
          </u>
          <u xml:id="i-5a8cbb420de23cff-368" prev="i-5a8cbb420de23cff-365" who="Q5716610">
            <seg>
              Låt mig fortsätta på temat tandlöshet. Regeringen har inte heller
              närmare analyserat hur en efterlevnad av lagstiftningen kan göras
              effektiv. Det har inte ens analyserats. Än mindre har regeringen
              anslagit resurser till den nya antispammyndigheten, Konsumentverket,
              för kontroll av lagens efterlevnad. Det här är faktiskt allvarligt
              och anmärkningsvärt. Vi kan inte instifta lagar som vi inte tror
              spelar någon roll. Gör vi det reducerar vi respekten för rättssamhällets
              kapacitet när det möter det moderna informationssamhället. Det
              vi gör här blir då en politisk illusion, en manifestation för
              oss själva, som inte har någon verklig ansats att lösa problemen.
              Och vilket förtroende ger det för den här institutionen?
            </seg>
          </u>
          <u xml:id="i-5a8cbb420de23cff-369" prev="i-5a8cbb420de23cff-365" who="Q5716610">
            <seg>
              Regeringen har inte heller vinnlagt sig om att utreda, förklara
              och definiera de helt centrala begrepp som motiverar undantagen
              i lagstiftningen, i förbudet. Det riskerar dessvärre att lägga
              en våt filt över e-post som marknadsföringskanal. Det innebär
              ytterligare bördor och byråkrati för företagen. Det finns bra
              e-postreklam i dag. Det handlar om skräddarsydd information som
              konsumenten nu riskerar att missa på grund av den osäkerhet som
              råder kring undantagen från förbudet.
            </seg>
          </u>
          <u xml:id="i-5a8cbb420de23cff-370" prev="i-5a8cbb420de23cff-365" who="Q5716610">
            <seg>
              Det här var tråkigheter. Låt mig nu komma till de goda nyheter
              som finns. Det är att det går att bekämpa spammet. Det går att
              bekämpa obeställd e-postreklam. Utvecklingen av filterprogramvaror
              och andra hjälpmedel för att stoppa obeställd e-post går snabbt
              framåt. Det finns filter i en mängd olika utformningar och modeller.
              Det kallas för svarta listor eller black lists , vita listor,
              säker och signerad e-post. Dessa filter utvecklas i en snabb takt.
            </seg>
          </u>
          <u xml:id="i-5a8cbb420de23cff-371" prev="i-5a8cbb420de23cff-365" who="Q5716610">
            <seg>
              Det uppenbara måste tyvärr påpekas här. De tekniska lösningarna,
              de tekniska innovationerna, är i dag avsevärt mycket mer effektiva
              än de politiska. Men regeringen har i sin beredning dessvärre
              inte uppmärksammat de många olika tekniska lösningar som i dag
              utarbetas för att hantera problemet med icke-begärd kommunikation.
            </seg>
          </u>
          <u xml:id="i-5a8cbb420de23cff-372" prev="i-5a8cbb420de23cff-365" who="Q5716610">
            <seg>
              I sammanhanget vill jag påpeka att Bill Gates under den här vinterns
              Davoskonferens har förutspått att spamproblemet kommer att försvinna
              på två år. Det är mycket möjligt att det tar längre tid än så.
              Det blir kanske någon annan entreprenör och företagare än Bill
              Gates som blir hjälten, men till sist kommer vi att besegra skräpposten
              med teknisk innovation, entreprenörskap och mänsklig uppfinningsrikedom.
              Det är det verkligt hoppfulla, som kommer att göra reell skillnad.
            </seg>
          </u>
          <note>
            Med detta yrkar jag avslag på propositionen och bifall till Moderaternas
            reservation.
          </note>
          <note type="speaker">
            Anf. 62 MARIANNE CARLSTRÖM (s):
          </note>
          <u xml:id="i-5a8cbb420de23cff-373" next="i-5a8cbb420de23cff-383" who="Q4942028">
            <seg>
              Herr talman! När jag var ny i riksdagen hade vi ledamöter inga
              elektriska skrivmaskiner. Sedan dess har utvecklingen gått fort.
              I dag är det svårt att tänka sig en tillvaro utan datorerna, som
              underlättar arbetet och gör det möjligt att jobba också på hemorten.
              Det går ofta enkelt och snabbt att få kontakt med andra, till
              exempel med ledamöter, organisationer och väljare, och det spelar
              inte längre någon roll var man befinner sig.
            </seg>
          </u>
          <u xml:id="i-5a8cbb420de23cff-374" prev="i-5a8cbb420de23cff-373" who="Q4942028">
            <seg>
              Men som så ofta finns det en orm i paradiset. Här är det spam,
              som är obeställd reklam, det vill säga reklam eller annan marknadsföring
              som vi utsätts för utan att ha visat intresse eller annan aktivitet.
              Jag tror att jag får mellan 50 och 200 spam per dag. Det är erbjudanden
              om billiga huslån, olika produkter och förslag och anbud med sexuell
              anknytning. Även om man kan bli kvitt e-posten utan att öppna
              den tar det tid, som i stället skulle kunna användas till annat
              viktigt arbete. Dessutom är det stor risk för att man slänger
              viktiga meddelanden.
            </seg>
          </u>
          <u xml:id="i-5a8cbb420de23cff-375" prev="i-5a8cbb420de23cff-373" who="Q4942028">
            <seg>
              Datorn har gjort det enklare att få kontakt med väljarna, så
              enkelt att tiden inte räcker till för att svara utförligt på alla
              seriösa mejl. Dessutom tar massutskicken stor kapacitet i anspråk
              när det gäller nät och datorer. De medför också extra kostnader
              för företagen. Andra problem är hot mot integriteten, vilseledande
              av konsumenter, bristande skydd av minderåriga och inkräktande
              på den mänskliga värdigheten.
            </seg>
          </u>
          <u xml:id="i-5a8cbb420de23cff-376" prev="i-5a8cbb420de23cff-373" who="Q4942028">
            <seg>
              När vi diskuterade obeställd reklam för fyra år sedan här i kammaren
              tror jag inte att någon insåg riktigt vart vi var på väg. Detta
              har blivit ett mycket större problem än i varje fall jag kunde
              ana. Därför är EU-arbetet i denna fråga, vilket nu resulterat
              i en proposition till riksdagen, mycket välkommet.
            </seg>
          </u>
          <u xml:id="i-5a8cbb420de23cff-377" prev="i-5a8cbb420de23cff-373" who="Q4942028">
            <seg>
              I ett meddelande från EU-kommissionen konstateras att den obeställda
              e-postreklamen har nått oroande proportioner. Av den globala e-posttrafiken
              uppskattas för närvarande mer än 50 % utgöras av obeställd e-postreklam,
              och tillväxttakten är än mer oroande: Bara för år 2001 var siffran
              7 %.
            </seg>
          </u>
          <u xml:id="i-5a8cbb420de23cff-378" prev="i-5a8cbb420de23cff-373" who="Q4942028">
            <seg>
              Regeringens proposition innebär att vi ska anta opt in -modellen,
              som betyder att e-postreklam är förbjuden om inte mottagaren begärt
              att få reklamen. Om det finns ett kundförhållande går det att
              skicka e-reklam till mottagaren, men det ska finnas en giltig
              adress för den som vill avsäga sig fortsatt utbjudande.
            </seg>
          </u>
          <u xml:id="i-5a8cbb420de23cff-379" prev="i-5a8cbb420de23cff-373" who="Q4942028">
            <seg>
              Om det här betänkandet finns det stor enighet i utskottet; det
              är bara Moderaterna som har reserverat sig. De saknar i utredningen
              och i propositionen ett analysarbete om centrala begrepp. Men
              en majoritet av remissinstanserna har tillstyrkt regeringens förslag.
              Avsikten med förslaget är att stoppa spam, och jag kan förstå
              att Moderaterna undrar om det är tillräckligt. Men att Moderaterna
              vill avslå ett förslag som kommer att förbättra tillvaron för
              datoranvändarna är omöjligt att förstå.
            </seg>
          </u>
          <u xml:id="i-5a8cbb420de23cff-380" prev="i-5a8cbb420de23cff-373" who="Q4942028">
            <seg>
              Dessutom är det här fråga om ett EU-direktiv, och sådana ska
              ju följas. Jag undrar vad Moderaterna säger om det.
            </seg>
          </u>
          <u xml:id="i-5a8cbb420de23cff-381" prev="i-5a8cbb420de23cff-373" who="Q4942028">
            <seg>
              Det finns stora förhoppningar om att detta lagförslag ska stoppa
              problemet med obeställd reklam, men det finns naturligtvis risk
              för att det inte är tillräckligt. Det är därför viktigt att det
              internationella arbetet fortsätter, så att vi tillsammans kan
              sätta stopp för framtida spam. Om detta är regeringen, EU-kommissionen
              och en majoritet av Sveriges riksdag eniga. EU-kommissionen säger:
              Endast om alla, från medlemsstater och nationella myndigheter
              via näringsidkare till konsumenter och användare av Internet och
              elektroniska kommunikationer spelar sin roll kommer spridningen
              av obeställd e-postreklam att kunna begränsas.
            </seg>
          </u>
          <u xml:id="i-5a8cbb420de23cff-382" prev="i-5a8cbb420de23cff-373" who="Q4942028">
            <seg>
              Kommissionen kommer liksom regeringen att följa och utvärdera
              de åtgärder som nu vidtas.
            </seg>
          </u>
          <u xml:id="i-5a8cbb420de23cff-383" prev="i-5a8cbb420de23cff-373" who="Q4942028">
            <seg>
              Om inte ett internationellt samarbete kommer i gång för att minska
              den ökande spridningen av obeställd e-postreklam riskeras att
              konsumenternas förtroende för e-handeln och för informationssamhället
              kommer att undergrävas.
            </seg>
          </u>
          <note>
            Herr talman! Jag yrkar bifall till betänkandets förslag och avslag
            på reservationen.
          </note>
          <note type="speaker">
            Anf. 63 HENRIK VON SYDOW (m) replik:
          </note>
          <u xml:id="i-5a8cbb420de23cff-384" next="i-5a8cbb420de23cff-387" who="Q5716610">
            <seg>
              Herr talman! Jag tycker att det är jätteviktigt att vi i den
              här kammaren strävar efter att vara ärliga med beskeden och inte
              försöker ge utfästelser som vi inte kan hålla utan är mycket tydliga
              om på vilket sätt den här lagen faktiskt kommer att fungera.
            </seg>
          </u>
          <u xml:id="i-5a8cbb420de23cff-385" prev="i-5a8cbb420de23cff-384" who="Q5716610">
            <seg>
              Också jag avskyr spam eller obeställd e-postreklam, och även
              jag bekymras över vad som finns i min inkorg när jag öppnar den
              på morgonen, men hur många mejl tror du att den här lagen sätter
              stopp för efter det att den börjar gälla den 1 april? Tror du
              på allvar att det då kommer att vara färre mejl med obeställd
              e-postreklam i din inkorg? Jag skulle faktiskt vilja att du svarade
              ärligt och seriöst på den frågan.
            </seg>
          </u>
          <u xml:id="i-5a8cbb420de23cff-386" prev="i-5a8cbb420de23cff-384" who="Q5716610">
            <seg>
              Den väsentliga frågan här är att regeringen har utsett Konsumentverket
              att fungera som lagens väktare. Det är Konsumentverket som ska
              se till att lagen efterlevs, men man har i samband med detta inte
              tillfört mera resurser. Det är mycket anmärkningsvärt att man
              inte gjort detta, om man verkligen tror på den här lagstiftningen.
              Det finns olika uppfattningar om hur mycket av den e-post som
              kommer i våra inkorgar som utgörs av icke begärd kommunikation.
              Siffrorna brukar pendla mellan 30 % och 50 % av alla de mejl som
              över huvud taget cirkulerar.
            </seg>
          </u>
          <u xml:id="i-5a8cbb420de23cff-387" prev="i-5a8cbb420de23cff-384" who="Q5716610">
            <seg>
              Om bara en liten bråkdel av dessa oönskade och ovälkomna mejl
              skulle anmälas till Konsumentverket, skulle det för det första
              innebära att den myndighet som skulle bli nedspammad blev antispammyndigheten
              Konsumentverket. För det andra skulle detta ta i anspråk tidsresurser
              i form av heltidstjänster och enorma uppdragsuppgifter för Konsumentverket.
              Jag vill fråga Marianne Carlström: Hur kommer det sig att man
              stiftar lag utan att ge några som helst ytterligare resurser till
              den myndighet som ska tillse att den här lagen verkligen är effektiv
              och faktiskt gör skillnad?
            </seg>
          </u>
          <note type="speaker">
            Anf. 64 MARIANNE CARLSTRÖM (s) replik:
          </note>
          <u xml:id="i-5a8cbb420de23cff-388" next="i-5a8cbb420de23cff-391" who="Q4942028">
            <seg>
              Herr talman! Jag kan inte förstå Moderaternas sätt att resonera.
              Först inser man problemet, men sedan vill man inte ställa sig
              bakom det förslag som finns. Ingen av oss tror väl att det här
              ska stoppa all spamning, men jag tycker att det är att ta i att
              säga att förslaget är ett slag i luften, att det är tandlöst,
              att det är en politisk illusion och att det fungerar som en våt
              filt.
            </seg>
          </u>
          <u xml:id="i-5a8cbb420de23cff-389" prev="i-5a8cbb420de23cff-388" who="Q4942028">
            <seg>
              Majoriteten i utskottet utgörs av alla partier utom Moderaterna.
              Det är möjligt att Moderaterna är klokare det återstår väl att
              se. Vi tror inte att det här förslaget löser hela problemet, men
              vi tror att vi med det kommer en bit på väg. Det finns sedan andra
              åtgärder som man kan tillgripa.
            </seg>
          </u>
          <u xml:id="i-5a8cbb420de23cff-390" prev="i-5a8cbb420de23cff-388" who="Q4942028">
            <seg>
              När det gäller Konsumentverkets resurser vill jag säga att Konsumentverket
              varje år arbetar med olika saker. Jag tycker att det är en bra
              myndighet, som sköter sin verksamhet väl. Dels kan resurser omprioriteras,
              dels får vi snart en vårproposition, och om så behövs finns det
              möjlighet att ge tilläggsanslag. Alternativt kan man ta upp detta
              i höst eller omprioritera på annat sätt. Jag tror inte alls att
              det är omöjligt.
            </seg>
          </u>
          <u xml:id="i-5a8cbb420de23cff-391" prev="i-5a8cbb420de23cff-388" who="Q4942028">
            <seg>
              Däremot vill jag gärna fråga Henrik von Sydow: Ska inte EU-direktiv
              följas?
            </seg>
          </u>
          <note type="speaker">
            Anf. 65 HENRIK VON SYDOW (m) replik:
          </note>
          <u xml:id="i-5a8cbb420de23cff-392" next="i-5a8cbb420de23cff-395" who="Q5716610">
            <seg>
              Herr talman! Vad först gäller frågan om EU-direktiv vill jag
              säga att om det är en anklagelse mot mig, slår den dubbelt så
              hårt gentemot regeringen. Regeringen presenterade propositionen
              långt efter det att EU hade bestämt att direktivet skulle vara
              genomfört. Vi vill uppfylla det, men vi vill göra det på ett materiellt
              träffsäkert sätt framför allt så att den här lagstiftningen verkligen
              kan bli effektiv och göra någon som helst skillnad, något som
              är ganska så svårt att se i dag.
            </seg>
          </u>
          <u xml:id="i-5a8cbb420de23cff-393" prev="i-5a8cbb420de23cff-392" who="Q5716610">
            <seg>
              Jag är fortfarande nyfiken på att få ett svar på frågan om hur
              många mejl mindre du tror att du kommer att få efter den 1 april.
              Hur stor skillnad kommer lagen att innebära för alla oss som är
              e-postanvändare?
            </seg>
          </u>
          <u xml:id="i-5a8cbb420de23cff-394" prev="i-5a8cbb420de23cff-392" who="Q5716610">
            <seg>
              För att ytterligare tydliggöra Moderaternas ställning i detta
              kan jag säga att vi vill ha en effektiv lagstiftning som är tydlig
              och som inte innebär att man som nu lägger just en våt filt över
              det som i framtiden kan vara en stor möjlighet för konsumenten
              att få skräddarsydd information. Man kan få precis den information
              som man vill ha från ens favoritbutiker om ens favoritprylar;
              man kan få uppgifter om rabatter och liknande. Detta riskerar
              att bli mycket svårare.
            </seg>
          </u>
          <u xml:id="i-5a8cbb420de23cff-395" prev="i-5a8cbb420de23cff-392" who="Q5716610">
            <seg>
              Du säger att en majoritet av remissinstanserna är för det här.
              Ja om du frågar myndigheter, institutioner och andra jurister!
              Men om du lyssnar på vad de enskilda företagarna och näringslivet
              säger hör du att de är rätt tveksamma när det handlar om vad som
              verkligen gäller. Det pratas till exempel om att det ska vara
              långsiktiga kundrelationer, likartade varor och likartade tjänster.
              Vad är likartade varor och tjänster? Får man marknadsföra skridskor
              som man har sålt till någon tidigare men inte skidor eller joggingdojor?
              Om du skulle börja klargöra vad formuleringarna och de helt centrala
              orden i undantagen betyder skulle det kanske föra oss framåt en
              bit.
            </seg>
          </u>
          <note type="speaker">
            Anf. 66 MARIANNE CARLSTRÖM (s) replik:
          </note>
          <u xml:id="i-5a8cbb420de23cff-396" next="i-5a8cbb420de23cff-400" who="Q4942028">
            <seg>
              Herr talman! Det går ju alltid bra att svara med en motfråga.
            </seg>
          </u>
          <u xml:id="i-5a8cbb420de23cff-397" prev="i-5a8cbb420de23cff-396" who="Q4942028">
            <seg>
              Jag vet att direktivet är sent, men å andra sidan är ett det
              av de få direktiv som är sena. Vi svenskar är annars bra på att
              införliva alla EU-förslag. Vi är ofta först och bäst i klassen,
              men den här gången har det inte gått lika snabbt. Jag har alltså
              inte särskilt dåligt samvete för det. Men Moderaterna säger ju
              nej till det enda förslag som nu finns framme.
            </seg>
          </u>
          <u xml:id="i-5a8cbb420de23cff-398" prev="i-5a8cbb420de23cff-396" who="Q4942028">
            <seg>
              Henrik von Sydow undrar hur många mejl mindre man kommer att
              få. Du vet att det är helt omöjligt för mig att svara på det;
              det kan varken du eller jag göra. Däremot har vi nu ett förslag
              som vi tror kommer att minska problemen och då säger ni nej till
              det!
            </seg>
          </u>
          <u xml:id="i-5a8cbb420de23cff-399" prev="i-5a8cbb420de23cff-396" who="Q4942028">
            <seg>
              Det kommer naturligtvis att utvecklas en praxis, som det alltid
              gör. Det är bara att läsa innantill i alla papper. Någon tilltro
              till systemet EU-kommissionen och annat har väl Henrik von Sydow
              och hans parti?
            </seg>
          </u>
          <u xml:id="i-5a8cbb420de23cff-400" prev="i-5a8cbb420de23cff-396" who="Q4942028">
            <seg>
              Annars är det bara att konstatera att det är som vanligt för
              Moderaterna: Man ska inte stoppa marknadskrafterna. Det är alltså
              bäst att låta oss ha det problem som vi har med obeställd e-postreklam
              eftersom vi annars stoppar marknadskrafterna och de reklamerbjudanden
              som Moderaterna gärna vill ha i sina datorer men som jag hemskt
              gärna säger nej till.
            </seg>
          </u>
          <note type="speaker">
            Anf. 67 MARTIN ANDREASSON (fp):
          </note>
          <u xml:id="i-5a8cbb420de23cff-401" next="i-5a8cbb420de23cff-405" who="Q5556512">
            <seg>
              Herr talman! Spamning eller obeställd e-postreklam har blivit
              en växande plåga för oss som konsumenter och även för företag,
              myndigheter och liknande. Enligt de beräkningar som finns är det
              dessutom ett mycket snabbt växande problem. För ungefär ett år
              sedan beräknades mängden spam eller obeställd e-post fortfarande
              vara kring 10 % av den totala mängden e-post. De senaste beräkningarna
              visar att andelen under det senaste året har ökat till över 60
              %. Som tidigare talare har varit inne på har detta gjort att e-post
              som kommunikationsmedium undergrävs. Människor tvingas offra tid
              och datorkapacitet för att rensa bort onödig, obeställd och på
              olika sätt tveksam e-post.
            </seg>
          </u>
          <u xml:id="i-5a8cbb420de23cff-402" prev="i-5a8cbb420de23cff-401" who="Q5556512">
            <seg>
              För att man ska komma till rätta med problemet med obeställd
              e-postreklam krävs dels en fungerande lagstiftning, dels en fortsatt
              teknisk utveckling. Jag är övertygad om att man ska ha mycket
              lågt ställda förhoppningar om att denna lag som ensam åtgärd kan
              åstadkomma speciellt mycket för att minska den totala mängden
              obeställd e-post. Men vi är från Folkpartiets sida beredda att
              se detta som en pusselbit i den juridiska delen i det som behöver
              byggas. Detta är en lagstiftning på nationell nivå. Den hakar
              i sin tur i en EG-rättslig reglering på gemenskapsnivå. Men lösningarna
              får inte stanna där. Det behövs också ett globalt samarbete kring
              de rättsliga frågorna om obeställd e-post för att man ska kunna
              komma till rätta med problemet, för det är ett globalt problem.
            </seg>
          </u>
          <u xml:id="i-5a8cbb420de23cff-403" prev="i-5a8cbb420de23cff-401" who="Q5556512">
            <seg>
              Med anledning av propositionen har några motioner väckts. Vi
              kan ha förståelse för flera av de frågor som tas upp i motionerna,
              men vi anser att det är tillräckligt att göra det som direktivet
              innehåller i det här steget. Av det skälet tror vi att till exempel
              de frågor som handlar om en närmare reglering av undantaget för
              krav på samtycke är frågor som man med fördel kan fortsätta med
              på europeisk nivå hellre än på svensk nivå.
            </seg>
          </u>
          <u xml:id="i-5a8cbb420de23cff-404" prev="i-5a8cbb420de23cff-401" who="Q5556512">
            <seg>
              Avslutningsvis, herr talman, tror jag att juridiken inte på något
              sätt ensam kommer att kunna hantera problemet. Det är otroligt
              viktigt att den tekniska utvecklingen för att hitta fungerande
              filter och olika e-posthanteringssystem fortsätter. Den innovationsverksamheten
              fortsätter helt utanför de politiska församlingarnas salar. Därför
              tycker jag att det är fullt riktigt att man konstaterar att den
              utvecklingen måste få ha sin gång utan att riksdagen går in och
              pekar ut någon färdriktning eller lämnar synpunkter.
            </seg>
          </u>
          <u xml:id="i-5a8cbb420de23cff-405" prev="i-5a8cbb420de23cff-401" who="Q5556512">
            <seg>
              Bill Gates, som tidigare har nämnts, tillkännagav till exempel
              i förra veckan att Microsoft vill ha en ordentlig identifikation
              på all e-post. Man börjar med företagets stora postverk Hotmail,
              som nu kommer att föreskriva att varje avsändaradress ska publiceras.
              Det är en del i det stora pussel som måste byggas för att komma
              till rätta med problemet med obeställd e-post.
            </seg>
          </u>
          <note>
            Med detta, herr talman, yrkar jag bifall till förslaget i utskottets
            betänkande.
          </note>
          <note type="speaker">
            Anf. 68 YVONNE ANDERSSON (kd):
          </note>
          <u xml:id="i-5a8cbb420de23cff-406" next="i-5a8cbb420de23cff-411" who="Q4935945">
            <seg>
              Herr talman! Jag har inte hört någon som är tacksam för all den
              obeställda reklam och de obeställda meddelanden som vi får dagligdags
              i vår mejl. De bra försvinner i mängden av dåliga. Jag tror att
              ett eget beslut om vilka man vill ha reklam och andra meddelanden
              ifrån skulle främja den enskildes möjligheter.
            </seg>
          </u>
          <u xml:id="i-5a8cbb420de23cff-407" prev="i-5a8cbb420de23cff-406" who="Q4935945">
            <seg>
              Riksdagen har tidigare beslutat att tillåta obeställd e-postreklam
              enligt den så kallade opt out -principen. Det gäller alltså post
              till e-postadresser vars innehavare inte i förväg har anmält till
              ett spärregister att de inte önskar denna typ av reklam. Beslutet
              innebar i praktiken att det blev fritt fram för e-postreklam i
              Sverige eftersom inget sådant register var upprättat.
            </seg>
          </u>
          <u xml:id="i-5a8cbb420de23cff-408" prev="i-5a8cbb420de23cff-406" who="Q4935945">
            <seg>
              En rad problem har drabbat och drabbar oss alla just därför att
              vi inte kan värja oss för brev som fritt kan sändas. Kristdemokraterna
              har under några år skrivit motioner i ärendet där vi vill ändra
              principen. Regeringen gav i ett beslut den 20 januari 2000 Konsumentverket
              i uppdrag att utreda förutsättningarna för och möjligheterna till
              ett spärregister i Sverige dit de e-postinnehavare som inte önskar
              obeställd e-postreklam skulle kunna vända sig. Konsumentverket
              har utrett förslaget och diskuterat möjligheterna att upprätta
              och administrera ett spärregister med företrädare för näringslivet.
              Man har därvid kommit fram till att ett spärregister för e-postreklam
              inte kan fungera effektivt om inte alla som marknadsför sig kontrollerar
              sina utskick mot ett och samma register. Dessutom anser Konsumentverket
              att det krävs att konsumenterna vet om att registret existerar
              och har förtroende för detsamma. På Konsumentverket finner man
              det inte troligt att dessa mål kan uppnås. Som en följd av utredningen
              och diskussionerna med näringslivet kom man fram till att beslutet
              om att tillåta obeställd e-postreklam enligt en opt out -lösning
              bör omprövas och att ett uttryckligt förbud mot sådan reklam bör
              införas. Tyvärr har regeringen inte föreslagit detta själv.
            </seg>
          </u>
          <u xml:id="i-5a8cbb420de23cff-409" prev="i-5a8cbb420de23cff-406" who="Q4935945">
            <seg>
              Nu spelar oss EU-direktivet i händerna och vi får en möjlighet
              att få fram det som vi i vårt parti önskar, och som jag vet att
              också andra motionärer önskar, nämligen att man kan värja sig
              för obeställd e-post.
            </seg>
          </u>
          <u xml:id="i-5a8cbb420de23cff-410" prev="i-5a8cbb420de23cff-406" who="Q4935945">
            <seg>
              Herr talman! Jag tycker att det är bekymmersamt och funderar
              på det som den moderata representanten Henrik von Sydow sade.
              Hur kan man resonera när man vill hindra detta första steg till
              att bli fri från alla dessa brev? Också Moderaterna har ojat sig
              över det i många sammanhang. Det kan vara bra med EU-direktiv.
            </seg>
          </u>
          <u xml:id="i-5a8cbb420de23cff-411" prev="i-5a8cbb420de23cff-406" who="Q4935945">
            <seg>
              Herr talman! Jag vill här uttrycka att jag är nöjd med det rejäla
              steg som vi tar mot en lösning av problem som många människor
              känner. Nu blir vårt förslag verklighet, och jag yrkar bifall
              till utskottets förslag i betänkandet och avslag på reservationen.
            </seg>
          </u>
          <note type="speaker">
            Anf. 69 TASSO STAFILIDIS (v):
          </note>
          <u xml:id="i-5a8cbb420de23cff-412" next="i-5a8cbb420de23cff-422" who="Q6186607">
            <seg>
              Herr talman! För några år sedan fattade riksdagen beslut om att
              vi skulle ha en opt out -lösning. Frågan debatterades, och Vänsterpartiet
              kritiserade då regeringen för att den valde opt out -lösningen,
              det vill säga att man i efterhand skulle tala om för dem som skickade
              obeställd e-postreklam att man inte ville ha den. Man skulle alltså
              tvingas ta emot obeställd e-postreklam och protestera i efterhand
              mot den eller anmäla sig till ett register som då inte fanns.
            </seg>
          </u>
          <u xml:id="i-5a8cbb420de23cff-413" prev="i-5a8cbb420de23cff-412" who="Q6186607">
            <seg>
              Det var mot den bakgrunden som Vänsterpartiet nästan direkt valde
              att ställa sig bakom direktivförslaget när vi hade det uppe i
              samtal med regeringen. Det är också därför som Vänsterpartiet
              har samarbetat med regeringen om att lägga fram propositionen.
            </seg>
          </u>
          <u xml:id="i-5a8cbb420de23cff-414" prev="i-5a8cbb420de23cff-412" who="Q6186607">
            <seg>
              Det finns i det här förslaget en opt in -lösning som innebär
              att personer som får e-postreklam måste ha samtyckt till det på
              förhand. Det är den principiella fråga som jag tycker att det
              här lagförslaget har störst bäring på, opt in -lösningen.
            </seg>
          </u>
          <u xml:id="i-5a8cbb420de23cff-415" prev="i-5a8cbb420de23cff-412" who="Q6186607">
            <seg>
              Jag instämmer i mycket av det som Marianne Carlström, Martin
              Andreasson och Yvonne Andersson har tagit upp tidigare. Där är
              vi överens i utskottet. Vi tycker att frågan kring obeställd e-postreklam
              är problematisk. Jag håller med Martin Andreasson i det han säger
              om att de tekniska lösningar som inte är preciserade inte heller
              går att precisera i en lagstiftning. Det går inte i dag att fastslå
              att man ska använda en viss teknisk lösning för att få bort det
              hela.
            </seg>
          </u>
          <u xml:id="i-5a8cbb420de23cff-416" prev="i-5a8cbb420de23cff-412" who="Q6186607">
            <seg>
              Precis som Moderaterna tidigare tog upp i sitt anförande måste
              man låta den tekniska lösningen verka fullt ut och utvecklas i
              den hastighet den gör. Om vi fattar beslut om en lag i dag om
              att en viss teknisk lösning ska vara att föredra framför någon
              annan, är den omodern redan i morgon och blir verkningslös.
            </seg>
          </u>
          <u xml:id="i-5a8cbb420de23cff-417" prev="i-5a8cbb420de23cff-412" who="Q6186607">
            <seg>
              Det här förslaget lägger inga begränsningar för vilka tekniska
              lösningar man kan använda sig av för att få bort e-postreklamen,
              tvärtom. Det har också kommenterats av andra att kommissionen
              har meddelat en komplettering till direktivet om förbud mot obeställd
              e-postreklam, som bland annat sätter fokus på både tillsynsåtgärder
              och självreglering men också de tekniska åtgärderna och informationsåtgärderna.
            </seg>
          </u>
          <u xml:id="i-5a8cbb420de23cff-418" prev="i-5a8cbb420de23cff-412" who="Q6186607">
            <seg>
              Det är viktigt att vi inte glömmer bort att vi kan ta ett första
              steg i dag. Jag tycker att vi borde ha tagit det för redan fyra
              år sedan och beslutat om opt in -lösningen. Opt in -lösningen
              är ett första steg mot att på allvar tala om vilken inställning
              vi som lagstiftare har till e-postreklam.
            </seg>
          </u>
          <u xml:id="i-5a8cbb420de23cff-419" prev="i-5a8cbb420de23cff-412" who="Q6186607">
            <seg>
              Jag kan också instämma i den kritik som Moderaterna lyfter upp
              när de säger att det här inte kommer att lösa allting. Men man
              påstår ingenstans i förslaget att all spam, obeställd e-postreklam,
              kommer att försvinna i och med förslaget. Tvärtom ger det en inriktning.
            </seg>
          </u>
          <u xml:id="i-5a8cbb420de23cff-420" prev="i-5a8cbb420de23cff-412" who="Q6186607">
            <seg>
              Jag tycker också att det ger en tydlig hållning i det arbete
              där Sverige måste vara pådrivande internationellt för att man
              ska lösa problemet. Det här är en lagstiftning som täcker EU,
              och det kan enbart beivras när någon begår brott mot den inom
              EU. De servrar som finns utanför EU:s mark kan vi inte göra någonting
              åt med den här lagen. Samtidigt kan vi förhandla med andra länder.
            </seg>
          </u>
          <u xml:id="i-5a8cbb420de23cff-421" prev="i-5a8cbb420de23cff-412" who="Q6186607">
            <seg>
              USA har tagits upp som exempel där man har misslyckats med sina
              lagar. Där blir också de tekniska lösningarna återigen det som
              kommer att leda någonvart, som problemet ser ut i dag.
            </seg>
          </u>
          <u xml:id="i-5a8cbb420de23cff-422" prev="i-5a8cbb420de23cff-412" who="Q6186607">
            <seg>
              Herr talman! Jag yrkar bifall till förslaget i utskottets betänkande
              och regeringens proposition, som är ett samarbete med Vänsterpartiet.
              Anledningen till att Vänsterpartiet har valt att inte stödja något
              av de motionsyrkanden som har tagits upp i betänkandet är helt
              enkelt att vi tycker att förslaget, såsom det ser ut nu, uppfyller
              de krav som vi ställer. Självklart gör det inte att vi slutar
              oroa oss för spam och obeställd e-postreklam. Tvärtom måste arbetet
              fortskrida. Det måste kanske också intensifieras ännu mer på det
              internationella planet.
            </seg>
          </u>
          <note type="speaker">
            Anf. 70 ULF HOLM (mp):
          </note>
          <u xml:id="i-5a8cbb420de23cff-423" next="i-5a8cbb420de23cff-434" who="Q520956">
            <seg>
              Herr talman! Miljöpartiet välkomnar att regeringen äntligen har
              kommit med förslag på opt in -lösningen. Det har vi krävt i flera
              års tid. Det är alltid synd att konstatera att det är på grund
              av EU som regeringen äntligen börjar engagera sig i frågan och
              att man inte har kommit fram till något förslag tidigare.
            </seg>
          </u>
          <u xml:id="i-5a8cbb420de23cff-424" prev="i-5a8cbb420de23cff-423" who="Q520956">
            <seg>
              Samtidigt måste vi konstatera att EU i det här fallet inte räcker
              till. Flera talare har varit inne på det och konstaterat att det
              egentligen inte är i EU-länderna som det stora problemet ligger
              utan i USA och andra länder. Därför skulle det kanske vara nödvändigt
              att ha ytterligare ett beslutsorgan som ligger betydligt högre
              än EU, för EU räcker inte till för de globala problem som vi i
              dag står inför. Spam är ett utmärkt exempel på detta.
            </seg>
          </u>
          <u xml:id="i-5a8cbb420de23cff-425" prev="i-5a8cbb420de23cff-423" who="Q520956">
            <seg>
              I princip är två av tre e-postmeddelanden i dag obeställd e-postreklam,
              och det ökar explosionsartat.
            </seg>
          </u>
          <u xml:id="i-5a8cbb420de23cff-426" prev="i-5a8cbb420de23cff-423" who="Q520956">
            <seg>
              Vi från Miljöpartiet har valt att inte gå med på propositionen,
              utan vi har lagt fram egna motionsförslag just på grund av att
              det bara är ett litet steg framåt. Sedan sätter man punkt. Vi
              skulle behöva ta flera steg framåt för att komma i kapp den utveckling
              som nu pågår. Vi skulle behöva ha mer och starkare lagstiftning
              på några av de områden som finns med.
            </seg>
          </u>
          <u xml:id="i-5a8cbb420de23cff-427" prev="i-5a8cbb420de23cff-423" who="Q520956">
            <seg>
              Jag tycker att regeringen och i det här fallet Vänstern verkar
              uppgivna och säger att man får avvakta och se vad som händer.
              Sedan får man kanske putsa på det längre fram.
            </seg>
          </u>
          <u xml:id="i-5a8cbb420de23cff-428" prev="i-5a8cbb420de23cff-423" who="Q520956">
            <seg>
              Vi vet vad problemet är, och vi har också lösningar. Det finns
              möjligheter i direktivet att införa en strängare regel.
            </seg>
          </u>
          <u xml:id="i-5a8cbb420de23cff-429" prev="i-5a8cbb420de23cff-423" who="Q520956">
            <seg>
              Två saker gäller bland annat kundrelationer. Där tycker vi från
              Miljöpartiet att det inte är skäligt att det ska vara kundens
              sak att avsäga sig e-postreklam i existerande kundförhållanden
              utan att det borde införas någon sorts tidsbegränsning av hur
              lång tid kundförhållandet ska anses vara. Det är precis vad man
              tar fram i den utredning som ligger till grund för propositionen
              samt vad som sägs i det svar som Konsumentverket självt avgett.
              Man tycker att man måste ha en tidsbegränsning och att det ska
              tolkas restriktivt.
            </seg>
          </u>
          <u xml:id="i-5a8cbb420de23cff-430" prev="i-5a8cbb420de23cff-423" who="Q520956">
            <seg>
              Det skulle man kunna införa. Vad är regeringens svar på detta?
              Det får EG-domstolen avgöra längre fram. Det ska inte vi lägga
              oss i. Det är väl defensivt. Varför kan inte regeringen lägga
              fram ett förslag om att till exempel ett år ska anses vara skäligt?
              I stället avvaktar man vad EU och EG-domstolen ska säga. Jag tycker
              att det är ett defensivt förhållningssätt. Om man vill stå på
              konsumenternas sida borde man kunna införa den lagändringen redan
              nu.
            </seg>
          </u>
          <u xml:id="i-5a8cbb420de23cff-431" prev="i-5a8cbb420de23cff-423" who="Q520956">
            <seg>
              En annan sak är det naiva uttrycket att det bara ska gälla fysiska
              personer. Det är precis som att det bara är vi fysiska personer
              som får en massa e-postreklam. Så är det naturligtvis inte. Det
              finns massor av juridiska personer. Alla som går till jobbet och
              öppnar sin e-post får den med anledning av jobbet. Därför borde
              man också ha begränsningar när det gäller juridiska personer.
            </seg>
          </u>
          <u xml:id="i-5a8cbb420de23cff-432" prev="i-5a8cbb420de23cff-423" who="Q520956">
            <seg>
              Det borde vara självklart. Men här verkar både Socialdemokraterna
              och Vänstern vara lite naiva. De säger i stor sett: Vi följer
              frågan. Skulle det visa sig att det innebär problem får vi kanske
              göra någonting åt det längre fram. De talar om längre fram. Men
              vi har redan en explosionsartad utveckling av e-postreklam, som
              är spam.
            </seg>
          </u>
          <u xml:id="i-5a8cbb420de23cff-433" prev="i-5a8cbb420de23cff-423" who="Q520956">
            <seg>
              Man borde nu i lagstiftningen kunna säga att det ska vara skydd
              även för juridiska personer och inte bara för fysiska. Direktiven
              medger en sådan lösning. Vi borde ta tillfället i akt att göra
              precis på det sättet. Det är defensivt från utskottet att inte
              kunna vara lite mer offensiv i den här frågan. Det borde stå på
              konsumenternas sida så att de slipper en massa e-postreklam, även
              om jag inte tror att just detta förslag löser alla problem. Så
              är det tyvärr inte.
            </seg>
          </u>
          <u xml:id="i-5a8cbb420de23cff-434" prev="i-5a8cbb420de23cff-423" who="Q520956">
            <seg>
              Det är trots allt ett litet steg framåt på vägen. Vi kommer därför
              inte att stödja Moderaternas reservation, även om jag kan ha sympati
              för mycket av det som Henrik von Sydow tog upp i sitt inlägg.
              Det är trots allt ett steg på vägen. Men vi från Miljöpartiet
              vill ta några steg till.
            </seg>
          </u>
          <note>
            Med anledning av detta yrkar jag under punkt 3 i utskottets förslag
            bifall till vår motion L10 yrkande 2 som handlar om skyddet för
            juridiska personer.
          </note>
          <note type="speaker">
            Anf. 71 CHRISTER WINBÄCK (fp):
          </note>
          <u xml:id="i-5a8cbb420de23cff-435" next="i-5a8cbb420de23cff-448" who="Q5109205">
            <seg>
              Herr talman! Den obeställda e-postreklamen, spam, upptar alltmer
              tid, bandbredd och lagringsutrymme. Den skapar därmed kostnader
              för privatpersoner men framför allt för företag. Det nu framlagda
              betänkandet är ett steg i rätt riktning men behöver kompletteras
              och förstärkas på några punkter.
            </seg>
          </u>
          <u xml:id="i-5a8cbb420de23cff-436" prev="i-5a8cbb420de23cff-435" who="Q5109205">
            <seg>
              Enligt förslaget är det endast fysiska personer som anses drabbade
              av spam. Det är angeläget att även juridiska personer ska få ett
              förstärkt skydd då det står stora värden i form av tid och pengar
              på spel.
            </seg>
          </u>
          <u xml:id="i-5a8cbb420de23cff-437" prev="i-5a8cbb420de23cff-435" who="Q5109205">
            <seg>
              Jag läste precis att Nordenchefen på ett större företag hade
              gjort en beräkning att det tog 1015 minuter per person och dag
              på de flesta företag just nu i världen som är anslutna till Internet
              att rensa från spam. Man har gjort beräkningar att det under det
              år som just nu varit kostat 41,6 miljarder kronor. Det är en fördubbling
              från året innan.
            </seg>
          </u>
          <u xml:id="i-5a8cbb420de23cff-438" prev="i-5a8cbb420de23cff-435" who="Q5109205">
            <seg>
              Det är viktigt att även företag och andra juridiska personer
              omfattas av förstärkningen. Jag håller med Ulf Holm i det han
              sade tidigare i detta. Utskottet anger som skäl för sitt avstyrkande
              att inga skäl framkommit vid remissrundan. Jag är övertygad om
              att man får en motsatt bild om man gör en rundringning till företag
              i Sverige.
            </seg>
          </u>
          <u xml:id="i-5a8cbb420de23cff-439" prev="i-5a8cbb420de23cff-435" who="Q5109205">
            <seg>
              Jag har själv arbetat i många år som IT-chef. Jag kan konstatera
              att problemet finns och växer. Man kan tacka nej till seriösa
              företags erbjudanden. Men det finns många fler. Utskottet understryker
              dock att regeringen lovat att följa frågan och återkomma om problemet
              underskattats. Jag lovar också att följa frågan noga.
            </seg>
          </u>
          <u xml:id="i-5a8cbb420de23cff-440" prev="i-5a8cbb420de23cff-435" who="Q5109205">
            <seg>
              Vid ett kundförhållande gäller enligt förslaget det omvända förhållandet,
              det vill säga opt out . Har man ett kundförhållande till ett företag
              genom köp eller dylikt är obeställd e-postreklam tillåtet för
              tid och evighet från det levererande företaget. Ett kundförhållande
              borde tidsbegränsas i lagen, till exempel till ett år.
            </seg>
          </u>
          <u xml:id="i-5a8cbb420de23cff-441" prev="i-5a8cbb420de23cff-435" who="Q5109205">
            <seg>
              Utskottet skriver i betänkandet att direktivet inte ger någon
              ledning i frågan om hur länge ett kundförhållande ska gälla, och
              därför kan man inte föra in den frågan på agendan. Det är en märklig
              motivering. Man är dessutom tveksam till om det är till gagn för
              konsumenten. Därtill kommer, skriver utskottet, att man kan säga
              nej på ett enkelt sätt.
            </seg>
          </u>
          <u xml:id="i-5a8cbb420de23cff-442" prev="i-5a8cbb420de23cff-435" who="Q5109205">
            <seg>
              Det kan man säkert till en del företag. Men med tanke på att
              adressuppgifter sprids mellan företag i cyberrymden, säljs till
              varandra och används på olika sätt är det inte alltid så lätt
              att säga nej.
            </seg>
          </u>
          <u xml:id="i-5a8cbb420de23cff-443" prev="i-5a8cbb420de23cff-435" who="Q5109205">
            <seg>
              Det viktigaste är att det inte bara handlar om det lagförslag
              som vi nu kommer att fatta beslut om. Det handlar också om samverkan.
              Det behövs en samverkan inom EU. Det är angeläget för att komma
              fram till långsiktigt hållbara lösningar. Jag kan bara understryka
              behovet av att regeringen i samtal med EU och andra länder med
              kraft stödjer intentionerna med begränsning av spam. Vi vet att
              EU för en dialog med andra länder och bland annat USA. Där har
              man tyvärr för närvarande en ganska tandlös lagstiftning mot detta.
            </seg>
          </u>
          <u xml:id="i-5a8cbb420de23cff-444" prev="i-5a8cbb420de23cff-435" who="Q5109205">
            <seg>
              Ulf Holm efterlyste också ett högre organ än EU för att jobba
              med detta i världen. Jag vet att OECD precis har haft en konferens.
              Den har också belyst frågan hur vi world wide ska jobba med de
              frågorna. En del har uttalat sin förhoppning att Bill Gates kommer
              att som en frälsare lösa detta. Vi kan konstatera att många av
              de problem vi har i dag är säkerhetsproblem i samband med de produkter
              som används för Internetsökning och så vidare. Det är viktigt
              att man där tar tag i frågan.
            </seg>
          </u>
          <u xml:id="i-5a8cbb420de23cff-445" prev="i-5a8cbb420de23cff-435" who="Q5109205">
            <seg>
              En del säger att man ska förlita sig på filter som är väldigt
              bra. Det finns i dag inte några särskilt bra produkter för detta.
              Det tar väldigt mycket tid och kraft att lära filter att bli bra.
              Det tar väldigt mycket kraft att sitta och rensa i de trash cans
              som tar hand om spam för att se att det inte har kommit riktiga
              mejl i den burken. Det finns fortfarande väldigt mycket att göra
              med den tiden. Men man ska heller inte utesluta att det kommer
              att blir effektivare.
            </seg>
          </u>
          <u xml:id="i-5a8cbb420de23cff-446" prev="i-5a8cbb420de23cff-435" who="Q5109205">
            <seg>
              Inom EU har det florerat lite olika uppgifter om hur mycket e-post
              som är spam. Jag hörde siffran lite drygt 50 %. Någon i debatten
              har sagt 60 %, och någon sade här att det är tre av fyra mejl.
              Det är ändå viktigt att konstatera att förtroendet för och nyttan
              av e-post alltmer kommer att begränsas om inte åtgärder vidtas.
            </seg>
          </u>
          <u xml:id="i-5a8cbb420de23cff-447" prev="i-5a8cbb420de23cff-435" who="Q5109205">
            <seg>
              Den lag som nu kommer är en viktig del. Den är kanske inte så
              skarp i vissa delar som vi skulle önska. Jag tror att den måste
              kompletteras på sikt. Det är viktigt att vidta tekniska åtgärder
              och att företag tar sitt ansvar. Men det gäller framför allt samverkan
              mellan oss och andra länder.
            </seg>
          </u>
          <u xml:id="i-5a8cbb420de23cff-448" prev="i-5a8cbb420de23cff-435" who="Q5109205">
            <seg>
              Detta är en markering. Lagen i sig kunde ha blivit skarpare.
              Vi får se vad den framtida uppföljningen visar.
            </seg>
          </u>
          <note type="speaker">
            Anf. 72 BARBRO FELTZING (mp):
          </note>
          <u xml:id="i-5a8cbb420de23cff-449" next="i-5a8cbb420de23cff-460" who="Q4859748">
            <seg>
              Herr talman! Vår tid präglas av den nya IT-tekniken. Den har
              gett oss mycket. Vi kan nå hela världen. På bara några sekunder
              når vi en vän på andra sidan jorden. Tillgängligheten är både
              på gott och på ont, som vi hört här i dag. Informationen fullständigt
              flödar över oss. Det märker vi här i riksdagen. Frågan är hur
              vi ska hantera den och tillgodogöra oss den.
            </seg>
          </u>
          <u xml:id="i-5a8cbb420de23cff-450" prev="i-5a8cbb420de23cff-449" who="Q4859748">
            <seg>
              Företeelsen spam är en av de oönskade sakerna. Det är ett problem
              för oss, och vi vill inte ha det. Inom Internettekniken ska det
              inte finnas några gränser och heller inte några lagar. Men då
              utnyttjar man också tekniken för icke-önskvärda syften.
            </seg>
          </u>
          <u xml:id="i-5a8cbb420de23cff-451" prev="i-5a8cbb420de23cff-449" who="Q4859748">
            <seg>
              Det var så, herr talman, att regeringen tidigare föreslog och
              riksdagen beslutade om den opt out -lösning som många har pratat
              om och som innebär att konsumenten själv aktivt säger nej till
              reklamen. Man förutsatte då att det skulle upprättas ett spärregister
              dit man skulle anmäla att man inte ville ha en viss typ av reklam.
              Det genomfördes inte det blev inget spärregister. En opt out -lösning
              kan sättas ur spel eftersom den som skickar spam kan förfalska
              adressen, och det är ju det som har gjorts.
            </seg>
          </u>
          <u xml:id="i-5a8cbb420de23cff-452" prev="i-5a8cbb420de23cff-449" who="Q4859748">
            <seg>
              Den här lagen har prövats i USA det är riktigt. Om jag då har
              anmält att jag inte vill ha en viss sorts reklam så skickas nästa
              gång en snarlik reklam, som vi har sett. Har man till exempel
              anmält att man inte vill ha pornografiska bilder på till exempel
              nakna kvinnor så skickar man nästa gång bilder på till exempel
              barn. Det hjälper alltså inte, utan man kan gå runt den här lagen,
              vilket vi här i riksdagen nu i högsta grad är drabbade av. Med
              opt out -lösningen läggs ansvaret på konsumenten att själv säga
              nej och ta reda på hur man gör det här. Det verkar i alla fall
              bli en kategorisering av opt out som begränsar verkan i motsats
              till en allmän lösning.
            </seg>
          </u>
          <u xml:id="i-5a8cbb420de23cff-453" prev="i-5a8cbb420de23cff-449" who="Q4859748">
            <seg>
              Därför är det tillfredsställande att regeringen nu kommer med
              det här förslaget efter fyra fem år. Jag var faktiskt den första
              som motionerade om det här. Det spelar ingen roll vem det var,
              men jag har alltså i fem år drivit i riksdagen att vi skulle ta
              den här tiden. När man första gången tog den här opt out -lösningen
              bara vällde det in spam, och jag sparade alla i början för att
              bevisa att alla bara skickade: Se här vilken lösning ni har tagit
              här i riksdagen, och så dumt det här var. Redan då tyckte jag
              att man kunde förutsätta att vi skulle bli överösta, Marianne
              Carlström, med det här. Det var ett jätteproblem.
            </seg>
          </u>
          <u xml:id="i-5a8cbb420de23cff-454" prev="i-5a8cbb420de23cff-449" who="Q4859748">
            <seg>
              Aktörerna på Internet har erbjudit en tuff e-mejladress i utbyte
              mot att konsumenten tar emot reklam, och många gjorde det. Det
              stod ofta finstilt i texten, och sedan var det omöjligt att göra
              något åt det här. Man tryckte alltså på knappen accept.
            </seg>
          </u>
          <u xml:id="i-5a8cbb420de23cff-455" prev="i-5a8cbb420de23cff-449" who="Q4859748">
            <seg>
              Tills nu är det så att olaglig e-postreklam tyvärr har tagit
              skydd av våra svenska regler. Spam tar ju tid att ladda ned, som
              vi vet, och belastar systemen mycket. I de fall då användaren
              betalar för sin Internetförbindelse, antingen genom telefonräkningen
              eller per megabyte, innebär de extra reklambreven en ökad kostnad
              för mottagaren. I praktiken innebär det att mottagaren får betala
              för att få reklam i sin brevlåda, något som borde vara helt oacceptabelt.
              I fallet med faxreklam bekostar mottagaren det papper som reklamen
              trycks på, och detta borde också vara helt oacceptabelt.
            </seg>
          </u>
          <u xml:id="i-5a8cbb420de23cff-456" prev="i-5a8cbb420de23cff-449" who="Q4859748">
            <seg>
              I en motion tidigare har jag också föreslagit en lagstiftning
              som gör all obeställd reklam på mottagarens bekostnad olaglig.
              Det intressanta med det är att man angriper det generellt. Internetleverantören
              kan ju spärra konton. Även om adressen är förfalskad kan en leverantör
              hitta den maskin som har sänt reklamen. I dag kan internetleverantörer
              som Telia, Telenordia, Tele 2 och Spray faktiskt göra det här
              genom att ta avstånd från vissa företeelser. Men kommer det att
              finnas en lag som förbjuder oönskad reklam på mottagarens bekostnad
              så blir det säkerligen lättare att få Internetleverantörerna att
              spärra konton.
            </seg>
          </u>
          <u xml:id="i-5a8cbb420de23cff-457" prev="i-5a8cbb420de23cff-449" who="Q4859748">
            <seg>
              Vi har pratat om USA. I Washington har man den strängaste lagen,
              som förbjuder spamning till invånarna i staten Washington. Där
              är påföljden dyra böter. I USA har man nu sagt att man vill förbjuda
              all spamning i stort, liksom många länder i EU har gjort.
            </seg>
          </u>
          <u xml:id="i-5a8cbb420de23cff-458" prev="i-5a8cbb420de23cff-449" who="Q4859748">
            <seg>
              Det som fattas i propositionen är spamning mot företag, som Ulf
              Holm tog upp här. Om det går igenom och blir tillåtet det gör
              det säkert skulle det, tycker man, kanske vara i syfte att sälja
              en produkt, och då skulle det gå speciellt till någon inköpsansvarig
              eller dylikt i det här företaget. Det kan man tänka sig. Men vi
              vill ju inte ha det här. Det som då måste garanteras är att alla
              som är anställda på företaget inte drabbas av spam, för det kommer
              de att göra. Så sker nu vid de stora företagen.
            </seg>
          </u>
          <u xml:id="i-5a8cbb420de23cff-459" prev="i-5a8cbb420de23cff-449" who="Q4859748">
            <seg>
              Då är det viktigt att avsändaren är spårbar, och det är svårt,
              därför att spammet maskeras nu ofta som ett nyhetsbrev för att
              man ska öppna det. Det är skumma metoder som används. Man vet
              att de som skickar iväg skräppost använder stulna adresser. Går
              man nu ut, till exempel i Hotmail, och förbjuder det här så får
              vi väl se om det kan ha någon verkan. Men avsändaren kan oftast
              inte spåras. Det här kostar alltså miljontals kronor för stora
              Internetoperatörer, och för företag kostar det också väldigt mycket.
            </seg>
          </u>
          <u xml:id="i-5a8cbb420de23cff-460" prev="i-5a8cbb420de23cff-449" who="Q4859748">
            <seg>
              Jag vill sluta med det här och hoppas att opt in -lösningen kommer,
              men även att det som vi från Miljöpartiet har föreslagit ska gå
              igenom.
            </seg>
          </u>
          <note type="speaker">
            Anf. 73 VIVIANN GERDIN (c):
          </note>
          <u xml:id="i-5a8cbb420de23cff-461" next="i-5a8cbb420de23cff-464" who="Q4949860">
            <seg>
              Herr talman! Jag vill också säga några ord med anledning av betänkandet
              om obeställd reklam. Jag vill också börja med att ställa mig bakom
              utskottsmajoritetens förslag och yrka bifall till förslaget i
              betänkandet.
            </seg>
          </u>
          <u xml:id="i-5a8cbb420de23cff-462" prev="i-5a8cbb420de23cff-461" who="Q4949860">
            <seg>
              Det har sagts tidigare här, och jag måste också instämma i det,
              att det är ett steg i rätt riktning, men att det också återstår
              en del åtgärder för att nå målet. Vi i Centerpartiet har inte
              motionerat på propositionen, men vi har i ett tidigare motionsyrkande
              framfört krav på förändringar i marknadsföringslagen. Dessa krav
              innebär införande av opt in -regler i syfte att begränsa den obeställda
              e-postreklamen. Det här kravet har nu blivit tillgodosett.
            </seg>
          </u>
          <u xml:id="i-5a8cbb420de23cff-463" prev="i-5a8cbb420de23cff-461" who="Q4949860">
            <seg>
              Jag kan instämma med den moderate representanten om att det behövs
              tekniska lösningar utöver lagstiftningsåtgärder för att få stopp
              på eller åtminstone minska den obeställda reklamen. Förutsättningarna
              för en effektiv kontroll av efterlevnaden av lagen är också en
              intressant fråga, därför att den ser vi heller inga lösningar
              på i dag. Det har talats en hel del om oåtkomliga servrar runtom
              i världen som vi har svårt att styra över. Därför kan vi väl se
              i dag att det steg vi har tagit nu främst är en sak som är begränsad
              nationellt men att vi också på sikt kan nå fram till en enad front
              inom EU.
            </seg>
          </u>
          <u xml:id="i-5a8cbb420de23cff-464" prev="i-5a8cbb420de23cff-461" who="Q4949860">
            <seg>
              Det känns otillfredsställande, faktiskt, med tanke på all den
              skräppost som väller in från främst USA. Men vi tycker i dagsläget
              att vi ändå tar det här steget i rätt riktning, och vi nöjer oss
              med det här. Samtidigt kan vi också se i betänkandet att man anger
              att det pågår ett arbete, och EU-kommissionen har också aviserat
              en handlingsplan som kommer att innehålla en lång rad åtgärder.
              Det återstår ännu att se om de åtgärderna också kommer att ta
              upp de globala problemen.
            </seg>
          </u>
          <note>
            Föredrogs
          </note>
          <note>
            Överläggningen var härmed avslutad.
          </note>
          <note>
            7 § Bibliotek, litteratur och kulturtidskrifter
          </note>
          <note type="speaker">
            Anf. 74 PAAVO VALLIUS (s):
          </note>
          <note>
            Herr talman! I detta betänkande behandlar utskottet motioner
            som väckts under allmänna motionstiden år 2002 och år 2003 och
            som rör frågor om bibliotek, litteratur och kulturtidskrifter.
          </note>
          <note>
            Inom biblioteksområdet behandlas ett antal frågor såsom upphävande
            av bibliotekslagen, nationell bibliotekspolitik och kommunala
            biblioteksplaner, stöd till folk- och skolbibliotek, skolbibliotek
            för förskolan, arameiskt bibliotek och pliktexemplar.
          </note>
          <note>
            Vidare behandlas motioner om litteraturens betydelse och en utredning
            om böcker för barn.
          </note>
          <note>
            Inom kulturtidskriftsområdet behandlas motioner om införande
            av kulturporto, distributionen av kulturtidskrifter, frågan om
            ett ersättningssystem för kulturtidskrifter på bibliotek, elektroniskt
            publicerade tidskrifter, utveckling av stödet till kulturtidskrifter
            samt stödet till organisationstidskrifter.
          </note>
          <note>
            Slutligen behandlas en motion som rör namnsdagslängd och en motion
            om språklig mångfald i den offentliga miljön. Utskottet avstyrker
            samtliga dessa motioner. I betänkandet finns tio reservationer
            och åtta särskilda yttranden. Utskottet överlämnar därmed betänkandet
            för debatt och beslut.
          </note>
          <note type="speaker">
            Anf. 75 LENA ADELSOHN LILJEROTH (m):
          </note>
          <u xml:id="i-5a8cbb420de23cff-465" next="i-5a8cbb420de23cff-486" who="Q297821">
            <seg>
              Fru talman! Litteratur- och biblioteksfrågorna tillhör knappast
              de mest upphetsande i riksdagsdebatten i den meningen att oenigheten
              skulle vara särskilt stor oss emellan tvärtom. På sätt och vis
              är det synd, därför att enighet tenderar att få ett ämnesområde
              att slumra in. Oenighet, däremot, tvingar alla att vässa sina
              argument, lyssna till andra och fundera över sina bevekelsegrunder.
              Därför tror vi att det är nödvändigt att ifrågasätta även sådant
              som man betraktar som självklarheter.
            </seg>
          </u>
          <u xml:id="i-5a8cbb420de23cff-466" prev="i-5a8cbb420de23cff-465" who="Q297821">
            <seg>
              Alla tycker inte om att läsa och en del har svårt för det. Men
              de flesta gör det, i synnerhet om de som barn har fått en självklar
              kontakt med böcker. Därför är det roligt, tycker vi, att läsa
              i Kulturrådets omvärldsanalys att barns kontakt med böcker har
              ökat och att tre av fyra barn faktiskt har någon vuxen som läser
              med dem varje dag. Enligt den här rapporten har barn mellan tre
              och åtta år mer kontakt med böcker än med TV.
            </seg>
          </u>
          <u xml:id="i-5a8cbb420de23cff-467" prev="i-5a8cbb420de23cff-465" who="Q297821">
            <seg>
              I biblioteksvärlden diskuteras nu hur framtidens bibliotek ska
              se ut. Jag besökte biblioteksdagarna i fjol och lyssnade till
              olika seminarier, varav många handlade om nätbaserat lärande och
              annan användning av Internet. Därför tror vi att det är bra att
              det i betänkandet om Kungliga biblioteket föreslås en nationell
              samordning på digitalområdet, ett så kallat Sveriges nätbibliotek.
            </seg>
          </u>
          <u xml:id="i-5a8cbb420de23cff-468" prev="i-5a8cbb420de23cff-465" who="Q297821">
            <seg>
              Fru talman! Hur ska då de framtida biblioteken se ut? Kan de
              bli spännande mötesplatser inte som forna tiders tysta kunskapstempel,
              som säkert avskräckte många? Sådana här mötesplatser finns redan
              det vet vi på många håll i landet med fikamöjligheter, utställningar
              och program av olika slag. Det är ett slags kulturhus, helt enkelt.
              Men varför ska folkbiblioteken bara drivas i kommunal regi? Det
              är viktigt att tänka nytt och tänka större.
            </seg>
          </u>
          <u xml:id="i-5a8cbb420de23cff-469" prev="i-5a8cbb420de23cff-465" who="Q297821">
            <seg>
              Det påstås att svenska bibliotek utvecklas mindre än bibliotek
              i jämförbara länder. Jag har svårt att ha någon uppfattning om
              det, men säkert behöver vi på det här området, som många andra,
              ta reda på vad som sker i andra länder. Jag har utomlands varit
              inne i före detta kyrkor som förvandlats till bibliotek. Det säger
              förvisso inte så mycket om verksamhetens innehåll, men nog var
              miljön fascinerande.
            </seg>
          </u>
          <u xml:id="i-5a8cbb420de23cff-470" prev="i-5a8cbb420de23cff-465" who="Q297821">
            <seg>
              I branschen talar många om den så kallade neoindustriella revolutionen,
              som bland annat innebär att allmänheten förses med elektroniska
              bibliotek.
            </seg>
          </u>
          <u xml:id="i-5a8cbb420de23cff-471" prev="i-5a8cbb420de23cff-465" who="Q297821">
            <seg>
              I en rapport från Unesco beskrivs någonting som heter Projekt
              Gutenberg, en webbplats som erbjuder en bred samling av elektroniska
              texter på Internet. Omkring 12 000 e-böcker finns tillgängliga,
              och varje månad kommer 500 nya titlar ut. Det här omfattande utbudet
              har blivit möjligt tack var frivilliga insatser över hela världen.
            </seg>
          </u>
          <u xml:id="i-5a8cbb420de23cff-472" prev="i-5a8cbb420de23cff-465" who="Q297821">
            <seg>
              Även här i Sverige har många bibliotek den här servicen. Man
              kan ladda ned en bok utan kostnad och behålla texten i fyra veckor.
              Fördelarna är många, inte minst, naturligtvis, att biblioteket
              är öppet dygnet runt. Man kan ladda sin handdator med olika romaner
              innan man åker iväg på semester.
            </seg>
          </u>
          <u xml:id="i-5a8cbb420de23cff-473" prev="i-5a8cbb420de23cff-465" who="Q297821">
            <seg>
              Många tror att e-boken redan om några år kommer att vara lika
              stor som pappersboken. Det tror inte jag, men tekniken är uppenbarligen
              gränslös.
            </seg>
          </u>
          <u xml:id="i-5a8cbb420de23cff-474" prev="i-5a8cbb420de23cff-465" who="Q297821">
            <seg>
              Men, fru talman, det här skapar nya frågor, om upphovsrätten
              till exempel. Hur ska ersättningen till författare och översättare
              se ut? Här bör Sverige agera internationellt det är möjligt att
              det redan tas kontakter för att se till att reglerna blir lika
              oavsett land. Det här kommer nämligen att kräva globala lösningar.
            </seg>
          </u>
          <u xml:id="i-5a8cbb420de23cff-475" prev="i-5a8cbb420de23cff-465" who="Q297821">
            <seg>
              Den nya tekniken ger också stora möjligheter för kulturtidskrifterna,
              som kan ha svårt att finansiera traditionell utgivning i pappersformat.
              Ibland bringas vi uppfattningen att kulturtidskrifterna är en
              krisbransch. Det är de egentligen inte. Det finns för närvarande,
              fortfarande enligt Kulturrådets rapport, som jag litar på i det
              här fallet, drygt 530 kulturtidskrifter i Sverige av hög kvalitet,
              varav ett 80-tal har Internet som hemvist. Och alltfler tidskrifter
              verkar födas.
            </seg>
          </u>
          <u xml:id="i-5a8cbb420de23cff-476" prev="i-5a8cbb420de23cff-465" who="Q297821">
            <seg>
              Från moderat håll har vi föreslagit att biblioteksersättningen
              även ska gälla författare som publiceras i tidskrifter.
            </seg>
          </u>
          <u xml:id="i-5a8cbb420de23cff-477" prev="i-5a8cbb420de23cff-465" who="Q297821">
            <seg>
              Vi vet alla att ekonomin och distributionen är ett problem för
              många av kulturtidskrifterna. De ideella insatserna är ofta avgörande,
              eftersom de flesta har små upplagor. Men alla kan inte räkna med
              stödpengar, hur angelägna de än må vara. Dessvärre eller kanske
              dessbättre i vissa fall räcker inte pengarna till allt. Och jag
              är inte den enda som är orolig över vad som kommer att ske när
              allt färre tvingas försörja alltfler. I den delen är inte heller
              Kommunförbundets prognos och rapport särskilt roliga att läsa,
              men det kan komma att betyda nytänkande. Man brukar ju säga att
              nöden är nytänkandets moder, och det är positivt. Kulturrådet
              talar bland annat om sponsring som en ny finansieringskälla. Men
              det förutsätter å andra sidan andra skatteregler och att företagsamheten
              tillåts blomma.
            </seg>
          </u>
          <u xml:id="i-5a8cbb420de23cff-478" prev="i-5a8cbb420de23cff-465" who="Q297821">
            <seg>
              Fru talman! Flexibilitet är nödvändig för överlevnad, och frågan
              är då: Hur pass flexibel är bibliotekslagen? Vi tror att ett avskaffande
              av den här lagen skulle främja andra former av biblioteksverksamhet.
              Olika driftsformer och olika profilering skulle kunna få större
              utrymme. Det är bakgrunden till vår önskan att se över lagen.
              Syftet är faktiskt att värna rätten till kunskap och utbildning.
            </seg>
          </u>
          <u xml:id="i-5a8cbb420de23cff-479" prev="i-5a8cbb420de23cff-465" who="Q297821">
            <seg>
              Biblioteksutredningen har varit ute på remiss. Den innehåller
              väl inte så mycket nytt, men även där värnar man det kommunala
              självstyret, och det är bra så. Kunskaperna finns där, men det
              hjälper givetvis inte när kommuner har ont om pengar och valet
              kan stå mellan annat som också uppfattas som viktigt. Det gäller
              inte minst kommuner jag har talat om det förut som Stockholm,
              som får betala stora summor till andra delar av landet.
            </seg>
          </u>
          <u xml:id="i-5a8cbb420de23cff-480" prev="i-5a8cbb420de23cff-465" who="Q297821">
            <seg>
              Boklånen har minskat något på landets bibliotek, och det bekymrar
              somliga. Men i stället har bokköpen, och även läsandet, ökat markant
              efter att skatten på litteratur sänktes. Det är ju en intressant
              effekt på väldigt många sätt. Här får människor själva avgöra
              vad de ska göra med sina inkomster när de får mer kvar efter att
              kommun och stat har tagit sitt. Det har helt enkelt köpt fler
              böcker, inte nöjt sig med att få samma bokkvot till ett lägre
              pris.
            </seg>
          </u>
          <u xml:id="i-5a8cbb420de23cff-481" prev="i-5a8cbb420de23cff-465" who="Q297821">
            <seg>
              Det har inte, fru talman, sålts så mycket böcker någonsin under
              de 30 år som Svenska Förläggareföreningen har tagit in statistik.
              Alltfler ljudböcker säljs, inte bara talböcker inom det imponerande
              DAISY-systemet utan även för andra läsare eller lyssnare. Man
              kan gå runt på stan eller sitta bekvämt tillbakalutad på buss
              eller tunnelbana och lyssna på böcker.
            </seg>
          </u>
          <u xml:id="i-5a8cbb420de23cff-482" prev="i-5a8cbb420de23cff-465" who="Q297821">
            <seg>
              Vi läser mer böcker, även om det inte gäller alla, trots att
              konkurrensen mellan medierna är så stark. Fortfarande lär var
              sjunde svensk aldrig öppna en bok. Det kanske också förändras
              i takt med att böcker blir lika självklara i varukorgen som kaffe
              och potatis.
            </seg>
          </u>
          <u xml:id="i-5a8cbb420de23cff-483" prev="i-5a8cbb420de23cff-465" who="Q297821">
            <seg>
              Till skillnad från i många andra länder är böcker tillgängliga
              på andra platser. Det lär vara unikt att kunna köpa böcker på
              bensinmackar, som vi kan göra i Sverige, och i min mataffär är
              det pocketböcker som står vid kassan, inte godis.
            </seg>
          </u>
          <u xml:id="i-5a8cbb420de23cff-484" prev="i-5a8cbb420de23cff-465" who="Q297821">
            <seg>
              Fru talman! Avslutningsvis vill jag säga att bokmarknaden verkar
              vara en marknad som fungerar. Bok- och biblioteksmässan är ett
              jättelikt evenemang. Bokhandeln liknar också alltmer spännande
              mötesplatser med kaféer, diskussionshörnor och service av olika
              slag. Det arrangeras berättarfestivaler och poesifestivaler, där
              författare, musiker, skådespelare och dansare möts.
            </seg>
          </u>
          <u xml:id="i-5a8cbb420de23cff-485" prev="i-5a8cbb420de23cff-465" who="Q297821">
            <seg>
              Boken är oslagbar.
            </seg>
          </u>
          <u xml:id="i-5a8cbb420de23cff-486" prev="i-5a8cbb420de23cff-465" who="Q297821">
            <seg>
              Med det vill jag yrka bifall till reservation nr 1. Jag står
              också bakom de andra moderata reservationerna.
            </seg>
          </u>
          <note type="speaker">
            Anf. 76 CECILIA WIKSTRÖM (fp):
          </note>
          <u xml:id="i-5a8cbb420de23cff-487" next="i-5a8cbb420de23cff-499" who="Q460539">
            <seg>
              Fru talman! Kulturen är ett område där kommunerna har så gott
              som fullständig frihet att agera, och det är mycket bra. Det mesta
              är från statens sida oreglerat, men det finns ett undantag, och
              det gäller biblioteken. Socialdemokraterna har underligt nog ansett
              en lag nödvändig för att reglera biblioteksverksamheten.
            </seg>
          </u>
          <u xml:id="i-5a8cbb420de23cff-488" prev="i-5a8cbb420de23cff-487" who="Q460539">
            <seg>
              Detta vänder sig Folkpartiet kraftfullt emot. Lagen kan nämligen
              i praktiken fungera som ett hinder för kreativitet och förnyelse
              inom biblioteksområdet, som till exempel profilering av vissa
              områden eller kanske rentav olika driftsformer. Såväl funktionen
              inom biblioteken som driften av desamma skulle med fördel faktiskt
              kunna upphandlas på en marknad.
            </seg>
          </u>
          <u xml:id="i-5a8cbb420de23cff-489" prev="i-5a8cbb420de23cff-487" who="Q460539">
            <seg>
              Bibliotekslagen kan inte påverka det förhållandet att kommunerna
              har mycket olika ambitionsgrad. Standarden är påfallande ojämn
              när det gäller satsningar på bibliotekens öppethållande, filialer
              till stadsbiblioteken, bokbussar och framför allt anslag till
              bokinköp. Ofta blir det just detta anslag som prioriteras ned
              i en tid när kommunerna trängs ekonomiskt.
            </seg>
          </u>
          <u xml:id="i-5a8cbb420de23cff-490" prev="i-5a8cbb420de23cff-487" who="Q460539">
            <seg>
              Med den bakgrunden är det enkelt att konstatera att bibliotekslagen
              inte fyller någon som helst funktion när det gäller de viktiga
              prioriteringarna som till exempel anslag för litteraturinköp.
              Därför bör den upphävas.
            </seg>
          </u>
          <note>
            Med det, fru talman, yrkar jag bifall till reservation nr 1.
          </note>
          <u xml:id="i-5a8cbb420de23cff-491" prev="i-5a8cbb420de23cff-487" who="Q460539">
            <seg>
              Ett tangerande område är tidskriftsstödet som är mycket omdebatterat,
              både till sin omfattning och till sin inriktning. Kulturrådet
              har dragit ned stödet till fem av de ledande kulturtidskrifterna
              på ett alldeles förödande sätt. Även om min kollega från Moderaterna
              nyss stod här och berättade att det finns 530 tidskrifter det
              är mycket bra så är det förödande att tidskrifter som BLM, Artes,
              Ordfront, ETC och Biblis har blivit av med sina anslag helt och
              hållet. I dag är stödet till kulturtidskrifter 15 miljoner kronor
              per år, vilket innebär att man under de gångna tio åren har minskat
              anslagen med nästan 4 miljoner kronor. Detta är allvarligt.
            </seg>
          </u>
          <u xml:id="i-5a8cbb420de23cff-492" prev="i-5a8cbb420de23cff-487" who="Q460539">
            <seg>
              Man orkar inte från Kulturrådets sida ta till sig det trista
              men sanna faktum att kvalitet kostar pengar. Det är dyrt att arbeta
              med intellektuellt högt ställda mål och hög kvalitet. För att
              ännu mer underminera kulturtidskrifternas ställning har Kulturrådet
              ovanpå det att de stora inte längre får något anslag bestämt att
              tidskrifter som inte får något stöd inte heller kan få del av
              bibliotekens prenumerationsstöd. Vem, fru talman, förutom eldsjälarna
              som gärna offrar en slant på dessa altaren, ska då kunna läsa
              de här tidskrifterna? Det verkar vara en allmän uppfattning att
              det är bättre att alla tidskrifter är lika dåliga nu när de riktigt
              bra och vassa inte längre får medel eller ens blir tillgängliga
              för allmänheten på biblioteken.
            </seg>
          </u>
          <u xml:id="i-5a8cbb420de23cff-493" prev="i-5a8cbb420de23cff-487" who="Q460539">
            <seg>
              Folkpartiet har föreslagit en förstärkning av tidskriftsstödet
              med 3 miljoner kronor i jämförelse med majoriteten.
            </seg>
          </u>
          <u xml:id="i-5a8cbb420de23cff-494" prev="i-5a8cbb420de23cff-487" who="Q460539">
            <seg>
              När jag nu ändå berör Kulturrådet kan jag inte undgå att konstatera
              att kritiken mot denna myndighet växer. Så här skriver Gunnar
              Olsson:
            </seg>
          </u>
          <u xml:id="i-5a8cbb420de23cff-495" prev="i-5a8cbb420de23cff-487" who="Q460539">
            <seg>
              Kulturrådet har tystnat. Inga initiativ tas. Inga ord hörs från
              Skeppsholmen. Kulturrådet är i det närmaste helt offside. Ingen
              utveckling kan skönjas. Letar man i mediaarkivet det senaste året
              får man fem träffar för generaldirektören vid myndigheten. Två
              handlar om att hon var tilltänkt att utreda lagen om vård av missbrukare.
              En träff handlar om hur mycket generaldirektörer i allmänhet tjänar,
              och vid två tillfällen nämns hennes namn i förbigående.
            </seg>
          </u>
          <u xml:id="i-5a8cbb420de23cff-496" prev="i-5a8cbb420de23cff-487" who="Q460539">
            <seg>
              Tystnaden kring kulturfrågor och särskilt frågor som berör litteratur
              och kulturtidskrifter håller på, fru talman, att bli ett nationellt
              problem. Om man talar med biblioteksvärlden är kritiken mot Kulturrådet
              och departementet massiv. Den dominerande uppfattningen är att
              mycket liten vilja finns till nyskapande eller kreativitet. Man
              har helt enkelt tröttnat.
            </seg>
          </u>
          <u xml:id="i-5a8cbb420de23cff-497" prev="i-5a8cbb420de23cff-487" who="Q460539">
            <seg>
              De moderna folkbiblioteken är i dag, precis som min företrädare
              i talarstolen Lena Liljeroth sade, torg för litteratur, en kultplats
              för litteraturälskare, kaféer, mötesplatser och mycket mer. Men
              jag menar att våra bibliotek i ännu högre grad skulle kunna vara
              en mötesplats, en härlig arena för dialog, utbildning, demokratiutveckling
              och mycket mer vid sidan av litteraturen och tidskrifterna, filmerna,
              seminarierna, sagostunderna och så vidare.
            </seg>
          </u>
          <u xml:id="i-5a8cbb420de23cff-498" prev="i-5a8cbb420de23cff-487" who="Q460539">
            <seg>
              Människor behöver biblioteken, böckerna och tidskrifterna. Varför?
              Jo, för livets skull, för livets och det mänskliga växandets skull.
              Vi behöver dem för att förnimma våra egna tankar, för att sätta
              ord på våra egna tankar och för att återskapa tankarna till känslor.
              Resultatet blir människor som i djupet känner, tänker, upplever
              och har ord för detta.
            </seg>
          </u>
          <u xml:id="i-5a8cbb420de23cff-499" prev="i-5a8cbb420de23cff-487" who="Q460539">
            <seg>
              Det är nu dags att ta bort den våta filt som ligger tung över
              den socialdemokratiska kulturpolitiken, särskilt med avseende
              på det ämne som dagens betänkande fokuserar: människors möjlighet
              till läsande, utveckling och mänsklig växt tack vare och genom
              våra fantastiska bibliotek, litteratur och kulturtidskrifter.
            </seg>
          </u>
          <note>
            Med detta, fru talman, yrkar jag, som jag tidigare sagt, bifall
            till reservation nr 1.
          </note>
          <note type="speaker">
            Anf. 77 GUNILLA TJERNBERG (kd):
          </note>
          <u xml:id="i-5a8cbb420de23cff-500" next="i-5a8cbb420de23cff-512" who="Q4982955">
            <seg>
              Fru talman! Låt mig börja med att ge några synpunkter kring biblioteken.
              Biblioteken är en av våra mest anlitade kulturinstitutioner. I
              dag besöker närmare 70 % av alla som bor i Sverige ett bibliotek
              minst en gång per år. Vi kristdemokrater vill fortsätta att värna
              den unika plats för läsning, informations- och kunskapssökning,
              folkbildning och möten som just biblioteken utgör.
            </seg>
          </u>
          <u xml:id="i-5a8cbb420de23cff-501" prev="i-5a8cbb420de23cff-500" who="Q4982955">
            <seg>
              Någon har sagt att den som har lärt sig att se och uppleva boken
              och dess betydelse aldrig har tråkigt. Den som har upptäckt boken
              har alltid en vän.
            </seg>
          </u>
          <u xml:id="i-5a8cbb420de23cff-502" prev="i-5a8cbb420de23cff-500" who="Q4982955">
            <seg>
              Även om det nationellt finns ett stort ansvar att ge stöd på
              olika sätt har naturligtvis kommunerna det avgörande ansvaret.
              Kristdemokraterna arbetar för att varje kommun ska upprätta en
              biblioteksplan där frågan kring bibliotekets roll i den egna kommunen
              och dess mål och visioner arbetas in och diskuteras.
            </seg>
          </u>
          <u xml:id="i-5a8cbb420de23cff-503" prev="i-5a8cbb420de23cff-500" who="Q4982955">
            <seg>
              Det är viktigt att folkbiblioteken inte tas för givna och att
              de inte blir utan mål och visioner. Biblioteken måste kunna och
              få förändras med det omgivande samhället och med kommunens stöd
              ta sig an nya uppgifter och nya målgrupper. Varje kommun måste
              kunna ta ett ansvar för folkbiblioteken, som vi är övertygade
              om kommer att få en allt större betydelse i kunskapssamhället.
            </seg>
          </u>
          <u xml:id="i-5a8cbb420de23cff-504" prev="i-5a8cbb420de23cff-500" who="Q4982955">
            <seg>
              Vi vet att frågor kring biblioteken och bibliotekslagen, som
              också har kommit fram i de tidigare anförandena, för närvarande
              bereds inom Regeringskansliet. Riksdagen beslutade 1996 om en
              bibliotekslag. Vi kristdemokrater såg redan då en risk att det
              skulle kunna tvinga fram en reglerad miniminivå för biblioteksstandarden
              i en kommun och att det då lätt kan uppfattas som en norm, en
              slags lagomnivå eller rentav ett tak. Vi har länge efterfrågat
              och sett fram emot en översyn av bibliotekslagen, där de erfarenheter
              som har gjorts under de år lagen funnits kommer att kunna presenteras
              och tas till vara. Vi kommer att återkomma i den frågan när vi
              har tagit del av utvärderingen.
            </seg>
          </u>
          <u xml:id="i-5a8cbb420de23cff-505" prev="i-5a8cbb420de23cff-500" who="Q4982955">
            <seg>
              Fru talman! Jag vill redan nu framhålla vikten av att respektera
              det kommunala självstyret och vikten av att kommunerna har utrymme
              att utforma biblioteken och deras verksamhet utifrån de olika
              förutsättningarna och behoven.
            </seg>
          </u>
          <u xml:id="i-5a8cbb420de23cff-506" prev="i-5a8cbb420de23cff-500" who="Q4982955">
            <seg>
              Fru talman! Jag vill också yrka bifall till reservation 9 under
              punkt 14 och ägna några minuter åt behovet, som vi ser det, av
              en översyn av de idéburna organisationstidskrifternas villkor.
            </seg>
          </u>
          <u xml:id="i-5a8cbb420de23cff-507" prev="i-5a8cbb420de23cff-500" who="Q4982955">
            <seg>
              Det är inte svårt att inse att det i dagens alltmer kommersialiserade
              medievärld blir svårare och svårare för ekonomiskt resurssvaga
              personer att göra sig gällande. Härigenom riskerar viktiga röster
              och avvikande perspektiv att hamna utanför den process som leder
              fram till politiska beslut. Detta är naturligtvis oerhört olyckligt.
            </seg>
          </u>
          <u xml:id="i-5a8cbb420de23cff-508" prev="i-5a8cbb420de23cff-500" who="Q4982955">
            <seg>
              Demokratiutredningen konstaterade att värdet av allsidiga nyhetsmedier
              ofta påtalas men att vikten av att det finns utrymme för lidelsefullt
              engagerade medier mer sällan framhålls, alltså medier som aktivt
              förespråkar en bestämd hållning, åsiktsinriktning eller tro.
            </seg>
          </u>
          <u xml:id="i-5a8cbb420de23cff-509" prev="i-5a8cbb420de23cff-500" who="Q4982955">
            <seg>
              För många år sedan fanns det ett särskilt stöd till organisationstidskrifter.
              När stödet togs bort i slutet av 80-talet uppgick det till totalt
              39 miljoner kronor. I stället utökades stödet till kulturtidskrifterna,
              dock endast jag vill stryka under endast med 7 miljoner kronor.
            </seg>
          </u>
          <u xml:id="i-5a8cbb420de23cff-510" prev="i-5a8cbb420de23cff-500" who="Q4982955">
            <seg>
              Stödet till kulturtidskrifterna räcker i dag inte till. Jag vill
              påminna om att vi kristdemokrater i vårt budgetalternativ föreslog
              att stödet till kulturtidskrifterna skulle öka med 2 miljoner
              kronor, bland annat för att även de mindre tidskrifterna skulle
              få möjlighet att utvecklas. Majoriteten i utskottet avstod dock
              från denna förstärkning.
            </seg>
          </u>
          <u xml:id="i-5a8cbb420de23cff-511" prev="i-5a8cbb420de23cff-500" who="Q4982955">
            <seg>
              Nu skriver utskottsmajoriteten att den idéburna organisationspressen
              inte automatiskt utestängs från stöd. Det låter faktiskt inte
              särskilt övertygande. Vi vet också att det i praktiken finns en
              mängd idéburna organisationstidskrifter som i dag helt saknar
              stöd.
            </seg>
          </u>
          <u xml:id="i-5a8cbb420de23cff-512" prev="i-5a8cbb420de23cff-500" who="Q4982955">
            <seg>
              Vi kristdemokrater vill därför ha en översyn av de idéburna organisationstidskrifternas
              villkor och av möjligheterna att genom statligt stöd säkerställa
              en kvalitativ utveckling av dem. Men inte ens det orkade utskottsmajoriteten
              ställa sig bakom inte ens en översyn av hur förhållandena ser
              ut för de idéburna organisationstidskrifterna! Jag hoppas att
              jag i dag får en bra redogörelse för och förklaring till varför
              man inte kan tänka sig en utvärdering och utredning om detta.
            </seg>
          </u>
          <note type="speaker">
            Anf. 78 PETER PEDERSEN (v):
          </note>
          <u xml:id="i-5a8cbb420de23cff-513" next="i-5a8cbb420de23cff-524" who="Q6039297">
            <seg>
              Fru talman! Det är hög tid att ta tag i frågan om ägarkoncentrationen
              inom medievärlden. Det behövs en ny pressutredning som tar upp
              såväl stödet till dagspressen som det jag tänker betona i det
              här sammanhanget, nämligen kulturtidskrifternas situation. Och
              denna gång duger det inte att backa eller ducka, för att travestera
              en annan diskussion, när de som känner den egna maktpositionen
              hotad och går till motattack och börjar prata om att vi inte ska
              lägga oss i hur ägarstrukturen ser ut på medieområdet. Det är
              ganska svårt att reda ut vem som äger vem. Det påminner till stor
              del om försvarsindustrin med en massa korsvis ägande, där man
              äger allt från produktion till distribution, som jag återkommer
              till lite senare. Här handlar det faktiskt om att stå upp för
              demokratin och värna om det offentliga samtalet och yttrandefriheten.
              Här gäller det att säkerställa mångfald i stället för enfald och
              att möjliggöra för även små och oberoende tidskrifter att distribueras,
              exponeras, efterfrågas och försäljas ut till kund.
            </seg>
          </u>
          <u xml:id="i-5a8cbb420de23cff-514" prev="i-5a8cbb420de23cff-513" who="Q6039297">
            <seg>
              Fru talman! Vänsterpartiet har även tidigare påtalat de stora
              brister som finns i distributionen och försäljningen av kulturtidskrifter,
              även om dessa är många till antalet just nu. Tidskriftsmarknaden
              domineras i dag av ett fåtal stora aktörer som ställer höga krav
              på upplagor, kräver höga avgifter och så vidare, vilket gör det
              mycket svårt för många tidskrifter att nå ut till bokhandeln eller
              andra försäljningsställen.
            </seg>
          </u>
          <u xml:id="i-5a8cbb420de23cff-515" prev="i-5a8cbb420de23cff-513" who="Q6039297">
            <seg>
              Bonnierägda Tidsam och Norgeägda Inter-Press drar åt tumskruven
              alltmer för de mindre och obundna tidskrifterna. Tidigare har
              Inter-Press och Press Stop-butikerna funnits som en räddningsplanka
              för att kunna nå ut med sin lilla tidskrift om man inte platsat
              i Tidsams profil. Numera ägs dock Inter-Press av Reitangruppen
              som också äger Narvesen International som i sin tur äger Pressbyrån
              som äger Press-Stop. Nu är trenden att antalet Press Stop-butiker
              minskar stadigt, och resten kommer sannolikt att uppgå helt i
              Pressbyrån. Vi kan till exempel se på utvecklingen i Malmö, där
              Press Stop-butikerna har försvunnit. Här i Stockholm har också
              ett antal Press Stop-butiker försvunnit.
            </seg>
          </u>
          <u xml:id="i-5a8cbb420de23cff-516" prev="i-5a8cbb420de23cff-513" who="Q6039297">
            <seg>
              Den här koncentrationen till ett fåtal aktörer som fullständigt
              dominerar marknaden leder till krav på nya och dyrare avtal som
              gör att ännu fler tidskrifter slås ut och hamnar i kylan. Trots
              att det ges ut intressanta tidskrifter blir dessa inte efterfrågade
              eftersom människor helt enkelt inte vet att de finns eller var
              de kan köpas. Till saken hör också att det inte är speciellt billigt
              att skicka tidskrifter via post. Även där finns alltså ett stort
              problem.
            </seg>
          </u>
          <u xml:id="i-5a8cbb420de23cff-517" prev="i-5a8cbb420de23cff-513" who="Q6039297">
            <seg>
              Vi tycker att det krävs kraftåtgärder en pressutredning och eventuellt
              ny lagstiftning för att bryta den här negativa spiralen. Vi yrkar
              därför bifall till vår reservation 5 under punkt 10.
            </seg>
          </u>
          <u xml:id="i-5a8cbb420de23cff-518" prev="i-5a8cbb420de23cff-513" who="Q6039297">
            <seg>
              Fru talman! Vänsterpartiet har i motion 2002/03:Kr241 efterfrågat
              en nationell bibliotekspolitik och också framhållit bibliotekens
              betydelse som strategisk resurs i samhället. Eftersom ambitionsnivån
              när det gäller biblioteksverksamheten varierar mycket stort i
              de olika kommunerna menar vi att ansvaret för helheten och samordningen
              måste tas på nationell nivå. Vi har dock avstått från att yrka
              bifall till vår motion eftersom departementsskrivelsen Om biblioteksverksamheterna
              , Ds 2003:66, och utredningen KB ett nav i kunskapssamhället ,
              SOU 2003:129, som i vissa delar tar upp just diskussionen om en
              nationell bibliotekspolitik, nu bereds inom Regeringskansliet.
              Vi följer noga resultatet av detta arbete och förväntar oss att
              det leder till konkreta förslag i syfte att utveckla en framåtsyftande
              nationell bibliotekspolitik som utgår från den kompetenta personal
              som bär upp verksamheten vid våra bibliotek samt att säkerställa
              en god arbetsmiljö och tillräckliga resurser.
            </seg>
          </u>
          <u xml:id="i-5a8cbb420de23cff-519" prev="i-5a8cbb420de23cff-513" who="Q6039297">
            <seg>
              I en tid då antalet biblioteksfilialer fortsätter att minska
              år 1980 hade vi 1 670 biblioteksfilialer i Sverige och år 2002
              hade vi 1 116, alltså en minskning med ungefär 500 biblioteksfilialer
              på drygt 20 år bör målet vara att utveckla bibliotekslagen, inte
              att avveckla eller upphäva den vilket de borgerliga partierna
              ständigt återkommer med så även denna gång i en gemensam reservation.
            </seg>
          </u>
          <u xml:id="i-5a8cbb420de23cff-520" prev="i-5a8cbb420de23cff-513" who="Q6039297">
            <seg>
              För egen del har vi svårt att förstå argumentationen om att lägga
              ett golv. I så fall hjälper det ju inte att säga att man ska ha
              ett bibliotek i varje kommun. Om man inte ska ha det här golvet
              kan man, om det är det man är ute efter, komma med förslag på
              preciseringar av hur man vill att bibliotekslagen ska utformas
              så att man säkerställer ett bredare utbud, till exempel vad gäller
              filialverksamhet. I stället kör man den vanliga nyliberala varianten:
              Om vi marknadsanpassar även biblioteksverksamheten kommer det
              att stå en massa hugade spekulanter och vilja driva bibliotek
              på ett sätt som är till fördel för läsandet och läsarna. Vi har
              svårt att förstå denna argumentation. Vi är inte övertygade den
              här gången heller och kommer därför att rösta mot den reservationen.
            </seg>
          </u>
          <u xml:id="i-5a8cbb420de23cff-521" prev="i-5a8cbb420de23cff-513" who="Q6039297">
            <seg>
              Däremot tycker vi att förskolebarnens behov av bibliotek ska
              läggas in i en utvecklad bibliotekslag så att även deras krav
              på resurser tillgodoses och utvecklingen i den verksamheten säkerställs.
              Detta bör man beakta vid en översyn av bibliotekslagen.
            </seg>
          </u>
          <u xml:id="i-5a8cbb420de23cff-522" prev="i-5a8cbb420de23cff-513" who="Q6039297">
            <seg>
              Vi vill också kortfattat betona bibliotekens roll i främjandet
              av de nationella minoritetsspråken. Här finns det mycket att göra
              på bibliotekssidan, liksom på många andra områden.
            </seg>
          </u>
          <u xml:id="i-5a8cbb420de23cff-523" prev="i-5a8cbb420de23cff-513" who="Q6039297">
            <seg>
              Fru talman! Vänsterpartiet menar i en reservation att någon form
              av följdupphovsrättslig ersättning för kulturtidskrifter och deras
              medarbetare bör övervägas när det gäller kulturtidskrifter som
              läses på bibliotek. Exempelvis kan en honorarfond vara ett sätt
              att organisera ett sådant stöd.
            </seg>
          </u>
          <u xml:id="i-5a8cbb420de23cff-524" prev="i-5a8cbb420de23cff-513" who="Q6039297">
            <seg>
              Jag står förstås bakom samtliga v-reservationer i betänkandet
              men nöjer mig av tidsskäl med att yrka bifall till reservation
              5.
            </seg>
          </u>
          <note type="speaker">
            Anf. 79 GUNILLA TJERNBERG (kd) replik:
          </note>
          <u xml:id="i-5a8cbb420de23cff-525" next="i-5a8cbb420de23cff-527" who="Q4982955">
            <seg>
              Fru talman! För några år sedan togs stödet till organisationstidskrifter
              bort helt. Det var ganska mycket pengar, 39 miljoner kronor. Samtidigt
              som det här skedde tillförde man endast 7 miljoner kronor till
              stöd för just kulturtidskrifterna.
            </seg>
          </u>
          <u xml:id="i-5a8cbb420de23cff-526" prev="i-5a8cbb420de23cff-525" who="Q4982955">
            <seg>
              När jag lyssnade på Peter Pedersen, fru talman, kunde jag konstatera
              att han inledde sitt anförande med att säga att det var angeläget
              att säkerställa de små tidskrifternas situation. Han talade sig
              varm för de mycket små tidskrifterna. Det var ju det jag tog upp
              i mitt anförande. Jag ägnade nog större delen av mitt anförande
              åt just behovet av att ge de små idéburna kulturtidskrifterna
              ett stöd.
            </seg>
          </u>
          <u xml:id="i-5a8cbb420de23cff-527" prev="i-5a8cbb420de23cff-525" who="Q4982955">
            <seg>
              Vad är det då som gör att Peter Pedersen avvisar Kristdemokraternas
              förslag att få en översyn av just de idéburna organisationstidskrifternas
              villkor för att se om det skulle vara nödvändigt att ge ett statligt
              stöd till dessa?
            </seg>
          </u>
          <note type="speaker">
            Anf. 80 PETER PEDERSEN (v) replik:
          </note>
          <u xml:id="i-5a8cbb420de23cff-528" next="i-5a8cbb420de23cff-530" who="Q6039297">
            <seg>
              Fru talman! Kortfattat vill jag säga att Vänsterpartiet delar
              majoritetens förslag och uppfattning i den här frågan, nämligen
              att det inom ramen för gällande kulturtidskriftsstöd finns möjlighet
              för organisationstidskrifterna att få stöd. Man skriver lite kryptiskt:
              Vi utesluter inte möjligheten. Den möjligheten finns.
            </seg>
          </u>
          <u xml:id="i-5a8cbb420de23cff-529" prev="i-5a8cbb420de23cff-528" who="Q6039297">
            <seg>
              Men jag måste vara ärlig och säga att om jag måste välja, med
              tanke på den lilla mängd pengar som står till förfogande, tycker
              jag att det är de små oberoende, ofta de kanske mer provokativa
              tidskrifterna skrivna av ungdomar som i främsta hand behöver stöd
              och inte de som har stora organisationer som står bakom. De borde
              kunna gå in med en större del av finansieringen.
            </seg>
          </u>
          <u xml:id="i-5a8cbb420de23cff-530" prev="i-5a8cbb420de23cff-528" who="Q6039297">
            <seg>
              Men, som sagt var, om det är små organisationer med små ekonomiska
              medel finns det fortfarande möjlighet att få stöd och hjälp från
              kulturtidskriftsstödet, vilket framgår tydligt av betänkandet.
            </seg>
          </u>
          <note type="speaker">
            Anf. 81 GUNILLA TJERNBERG (kd) replik:
          </note>
          <u xml:id="i-5a8cbb420de23cff-531" next="i-5a8cbb420de23cff-533" who="Q4982955">
            <seg>
              Fru talman! Svaret jag får är att det egentligen räcker som det
              är. Det är ganska hyfsat. Det är bra. Man säger att det i dag
              inte automatiskt är så att de små tidskrifterna utestängs från
              stöd. Det står ju i direkt konflikt med det som jag uppfattade
              att Peter Pedersen sade i sitt anförande. Det var mycket viktigt
              att de mycket små tidskrifterna fick sitt stöd.
            </seg>
          </u>
          <u xml:id="i-5a8cbb420de23cff-532" prev="i-5a8cbb420de23cff-531" who="Q4982955">
            <seg>
              Om man skulle få till stånd en sådan här översyn skulle den också
              kunna se till den del av tidskrifterna som Peter Pedersen anförde
              i sitt repliksvar till mig, de små tidskrifter som skrivs utifrån
              idéer som ungdomar står bakom. De skulle ju komma fram i en sådan
              utvärdering. Det är precis det vi är ute efter, att få fram vilket
              stöd som skulle krävas och vad är det som vi politiskt vill värna.
            </seg>
          </u>
          <u xml:id="i-5a8cbb420de23cff-533" prev="i-5a8cbb420de23cff-531" who="Q4982955">
            <seg>
              Vad gör Peter Pedersen för att leva upp till den ambition jag
              ändå tycker att Peter Pedersen försöker visa? Vi kristdemokrater
              vill ha ett konkret svar och ni säger nej till det.
            </seg>
          </u>
          <note type="speaker">
            Anf. 82 PETER PEDERSEN (v) replik:
          </note>
          <u xml:id="i-5a8cbb420de23cff-534" next="i-5a8cbb420de23cff-536" who="Q6039297">
            <seg>
              Fru talman! Om vi skulle fatta beslut om en översyn jag har ingenting
              emot en översyn, men allting kostar pengar ligger det i sakens
              natur att i slutet av röret så att säga förväntar sig de som har
              den här typen av tidskrifter att det händer någonting, nämligen
              att vi inför ett nytt stöd, alltså ett stöd som vi tidigare har
              tagit bort. När jag då säger att vi måste prioritera vårt stöd
              väljer vi från Vänsterns sida framför allt de oberoende kulturtidskrifterna
              som inte har stora organisationer bakom sig.
            </seg>
          </u>
          <u xml:id="i-5a8cbb420de23cff-535" prev="i-5a8cbb420de23cff-534" who="Q6039297">
            <seg>
              Samma sak gäller om jag pratar om ideella föreningar. Jag kan
              tycka att det finns andra ideella föreningar som har större behov
              av samhällets stöd om det ska till extra pengar än till exempel
              politiska partier. Det finns de som har mycket mindre resurser
              att klara sig med.
            </seg>
          </u>
          <u xml:id="i-5a8cbb420de23cff-536" prev="i-5a8cbb420de23cff-534" who="Q6039297">
            <seg>
              Jag har alltså principiellt ingenting emot att organisationstidskrifter
              kommer ut och att de omfattas av stödet. Vi har sagt att det är
              ganska små pengar det handlar om, och då skäms inte jag för att
              säga att jag tycker att den prioritering som nu görs är rimlig.
              Problemet ligger snarare på distribution och möjlighet till försäljning
              av de små tidskrifterna. Det är det som är det stora problemet.
            </seg>
          </u>
          <note type="speaker">
            Anf. 83 CECILIA WIKSTRÖM (fp) replik:
          </note>
          <u xml:id="i-5a8cbb420de23cff-537" next="i-5a8cbb420de23cff-539" who="Q460539">
            <seg>
              Fru talman! Låt mig börja med att säga att jag givetvis står
              bakom alla de reservationer som Folkpartiet har i betänkandet.
              Jag tror att jag begränsade mig till nr 1.
            </seg>
          </u>
          <u xml:id="i-5a8cbb420de23cff-538" prev="i-5a8cbb420de23cff-537" who="Q460539">
            <seg>
              När det är sagt skulle jag vilja fråga Peter Pedersen lite grann
              om bibliotekslagen. Hur noga vill Peter Pedersen reglera det kommunala
              självstyret? Är det så att han kanske tänker sig att staten ska
              ta över det kommunala självstyret med detaljregleringar helt och
              hållet, så att man inte alls kan upphandla bibliotekstjänster
              och funktioner, så att man inte kan tänka sig nya driftsformer
              och så vidare?
            </seg>
          </u>
          <u xml:id="i-5a8cbb420de23cff-539" prev="i-5a8cbb420de23cff-537" who="Q460539">
            <seg>
              Jag skulle helt enkelt vilja att Peter Pedersen förtydligar för
              mig och för kammaren på vilket sätt bibliotekslagen ska fungera
              för litteraturens främjande. Som det är nu tas filialer bort,
              som Pedersen själv har påpekat. Hur ska lagen fungera?
            </seg>
          </u>
          <note type="speaker">
            Anf. 84 PETER PEDERSEN (v) replik:
          </note>
          <u xml:id="i-5a8cbb420de23cff-540" next="i-5a8cbb420de23cff-544" who="Q6039297">
            <seg>
              Fru talman! Jag tycker att det är fantastiskt att Folkpartiet
              alltid har så stor tilltro till att vi vänsterpartister ska kunna
              förklara unika och svåra sammanhang på ungefär två minuter.
            </seg>
          </u>
          <u xml:id="i-5a8cbb420de23cff-541" prev="i-5a8cbb420de23cff-540" who="Q6039297">
            <seg>
              Det jag sade var att om vi tycker att en lag inte fungerar vi
              kan tänka oss andra lagar i samhället, till exempel vissa trafiklagar
              som är svåra att upprätthålla brukar vi inte dra slutsatsen att
              vi ska ta bort den lagen. Då bör vi i stället fundera på hur vi
              ska utveckla och precisera lagen för att den ska uppfylla sitt
              syfte.
            </seg>
          </u>
          <u xml:id="i-5a8cbb420de23cff-542" prev="i-5a8cbb420de23cff-540" who="Q6039297">
            <seg>
              Jag tror att det i det här fallet handlar om hur vi ska säkerställa
              en rimlig nivå på biblioteksverksamheten runtom i landet. Jag
              tycker inte att det är tillräckligt för till exempel en kommun
              uppe i norra Norrland där man har 25 mil in till centralorten
              att ha ett bibliotek just i centralorten. Det är lite lite. Det
              är inte helt orimligt att det finns biblioteksfilialer även ute
              i de mindre byarna.
            </seg>
          </u>
          <u xml:id="i-5a8cbb420de23cff-543" prev="i-5a8cbb420de23cff-540" who="Q6039297">
            <seg>
              Däremot krävs det av respekt för den kommunala självständigheten
              att det, om vi vidtar den typen av skärpningar, också tillförs
              pengar. Om vi kan hitta den nivån, att vi inte vill att det här
              ska vara något slags minsta nivå som alla ska lägga sig på, alltså
              ett bibliotek i varje kommun, finns det någonting att diskutera
              utifrån för att kunna rätta till det här.
            </seg>
          </u>
          <u xml:id="i-5a8cbb420de23cff-544" prev="i-5a8cbb420de23cff-540" who="Q6039297">
            <seg>
              Men jag har en känsla av att när Folkpartiet säger detta är det
              ett svepskäl. Man använder alltid detta som argument. Titta hur
              illa det har gått! Nu har vi bibliotekslagen, nu läggs ett antal
              biblioteksfilialer ned. Vad finns det för garanti för att inte
              vissa kommuner skulle sakna bibliotek helt och hållet om vi inte
              hade en bibliotekslag? Så ser faktiskt den ekonomiska verkligheten
              ut i många fattiga kommuner runtom i landet där man har svårt
              att upprätthålla verksamheten i ett bibliotek.
            </seg>
          </u>
          <note type="speaker">
            Anf. 85 CECILIA WIKSTRÖM (fp) replik:
          </note>
          <u xml:id="i-5a8cbb420de23cff-545" next="i-5a8cbb420de23cff-546" who="Q460539">
            <seg>
              Fru talman! Det här tycker jag är ganska kul. Här talar Peter
              Pedersen om att trafiklagarna skulle fungera på ett visst sätt.
              Det är klart att de fungerar för det allmänna bästa och för människors
              säkerhet. Parallellen är ju absurd.
            </seg>
          </u>
          <u xml:id="i-5a8cbb420de23cff-546" prev="i-5a8cbb420de23cff-545" who="Q460539">
            <seg>
              Skulle bibliotekslagen fungera så skulle den främja människors
              läsande och ge en blomstring. Filialer skulle inte stängas utan
              det skulle etableras nya, om lagen fungerade. Men nu gör den inte
              det. Lagen fungerar som en stopplag i praktiken, hämmar kreativitet
              och nytänkande och fungerar på ett sådant sätt att de arbetslösa
              i Norrlands inland, som Pedersen talar om, faktiskt förhindras
              att driva bokbuss på entreprenad och på annat sätt. Man kan inte
              upphandla tjänster på samma sätt, utan detta är i praktiken en
              stopplag. Det är bara att beklaga att Peter Pedersen har anslutit
              sig till den.
            </seg>
          </u>
          <note type="speaker">
            Anf. 86 PETER PEDERSEN (v) replik:
          </note>
          <u xml:id="i-5a8cbb420de23cff-547" next="i-5a8cbb420de23cff-550" who="Q6039297">
            <seg>
              Fru talman! Stopplag uppfattar jag här som att man inte får inrätta
              fler biblioteksfilialer, och det är knappast problemet. Om man
              tittar sig omkring i landet ser man inte att den ena efter den
              andra står i kö och vill starta biblioteksfilialer, vare sig drivna
              i kommunal regi eller på annat sätt.
            </seg>
          </u>
          <u xml:id="i-5a8cbb420de23cff-548" prev="i-5a8cbb420de23cff-547" who="Q6039297">
            <seg>
              Utgångspunkten hos er borgerliga politiker är att ni tror att
              allting som sköts privat sköts bättre. Jag kan dela uppfattningen
              att vissa saker, hör och häpna, kan skötas bättre privat än offentligt.
              Men jag tror inte att det gäller biblioteksverksamheten. Jag tror
              inte att någon kan se den vinstmöjlighet som skulle göra att man
              lägger ned tid och resurser på att driva just den här typen av
              verksamhet i privat regi.
            </seg>
          </u>
          <u xml:id="i-5a8cbb420de23cff-549" prev="i-5a8cbb420de23cff-547" who="Q6039297">
            <seg>
              Jag tycker att det i så fall vore ärligare att säga att vi vill
              avreglera det här därför att vi av ideologiska skäl vill avreglera
              även denna lilla sektor. Kommunen ska bara vara något slags nattväktare
              och sköta vissa saker, eventuellt skolan och äldreomsorgen. Jag
              vet inte vad ni har för uppfattning om vad som ska ingå här. Men
              vår bestämda uppfattning är att det här ska vara ett golv. Sedan
              ska vi jobba uppåt och inte liksom ta bort.
            </seg>
          </u>
          <u xml:id="i-5a8cbb420de23cff-550" prev="i-5a8cbb420de23cff-547" who="Q6039297">
            <seg>
              Jag tycker inte alls att det var ett långsökt exempel. Om vi
              har andra lagar som vi ser inte håller måttet ändrar vi dem, skärper
              dem, utvecklar dem. Vi säger inte bara att vi ger upp, avskaffar
              dem och hoppas att marknaden fixar resten. Så brukar vi faktiskt
              inte resonera här i kammaren.
            </seg>
          </u>
          <note type="speaker">
            Anf. 87 BIRGITTA SELLÉN (c):
          </note>
          <u xml:id="i-5a8cbb420de23cff-551" next="i-5a8cbb420de23cff-560" who="Q4916299">
            <seg>
              Fru talman! Ett tack vill jag rikta till Lena Adelsohn Liljeroth
              för den allsidiga information som vi fick om boken och biblioteken.
              Det Lena framförde i sitt anförande var värdefullt.
            </seg>
          </u>
          <u xml:id="i-5a8cbb420de23cff-552" prev="i-5a8cbb420de23cff-551" who="Q4916299">
            <seg>
              Centerpartiet har väldigt lite av sin litteraturpolitik i det
              här betänkandet. Anledningen är att vi hade en hel del om litteratur
              och bibliotek i vår budgetmotion. Vi har lyft fram detta i både
              kultur- och utbildningsmotionerna.
            </seg>
          </u>
          <u xml:id="i-5a8cbb420de23cff-553" prev="i-5a8cbb420de23cff-551" who="Q4916299">
            <seg>
              Vi ser att det finns ett stort behov av skolbibliotek. Barnen
              behöver ha tillgång till ett stort utbud av litteratur redan i
              tidig ålder. Av den anledningen har vi avsatt extra pengar till
              läsutveckling i skolan. Det finns med i vår utbildningsbudget.
              Vi skriver bland annat att skolbiblioteken måste få resurser som
              gör att de kan spela en vital roll i skolarbetet.
            </seg>
          </u>
          <u xml:id="i-5a8cbb420de23cff-554" prev="i-5a8cbb420de23cff-551" who="Q4916299">
            <seg>
              I dag finns skolor som inte har resurser till att ha ett väl
              utbyggt skolbibliotek, och inte heller finns det något folkbibliotek
              i närmiljön. Målsättningen måste vara att alla våra skolbarn ska
              ha tillgång till ett stort utbud av litteratur.
            </seg>
          </u>
          <u xml:id="i-5a8cbb420de23cff-555" prev="i-5a8cbb420de23cff-551" who="Q4916299">
            <seg>
              Moderaterna har väckt en motion om upphävande av bibliotekslagen.
              Den motionen stöder Centerpartiet. Vi har tidigare i denna kammare
              debatterat för att vi vill avskaffa den lagen. I dag har vi också
              hamnat i den diskussionen. Anledningen till att vi i Centerpartiet
              inte har väckt en egen motion är att vi väntar och väntar på regeringens
              förslag. Det är några år sedan det utlovades ett förslag.
            </seg>
          </u>
          <u xml:id="i-5a8cbb420de23cff-556" prev="i-5a8cbb420de23cff-551" who="Q4916299">
            <seg>
              Men det är kanske för en gångs skull bra att vi får vänta. Det
              kanske betyder att förslaget om att skärpa bibliotekslagen har
              slängts i papperskorgen. Vi anser att det är bra att Moderaterna
              har aktualiserat frågan om bibliotekslagen. Med den lag som finns
              i dag har jag upplevt det som Moderaterna skriver om i sin motion,
              nämligen att man ute i kommunerna inte vill förnya eller prova
              alternativa driftsformer.
            </seg>
          </u>
          <u xml:id="i-5a8cbb420de23cff-557" prev="i-5a8cbb420de23cff-551" who="Q4916299">
            <seg>
              För ett antal år sedan tänkte min hemkommun lägga ned ett folkbibliotek
              i en av stadsdelarna. Naturligtvis blev protesterna många, inte
              minst från de äldre som bodde i den stadsdelen och som såg att
              de skulle få problem att ta sig in till folkbiblioteket i centrum
              av kommunen. Det ledde till att nykterhetsrörelsen ville ta över
              driften av biblioteket. Det fanns alltså hugade spekulanter, Peter
              Pedersen. Jag tror att nykterhetsrörelsen skulle ha skött biblioteket
              bra. Det var ju faktiskt nykterhetsrörelsen som startade biblioteken
              en gång i tiden. Men vad hände? Jo, då reagerade majoriteten i
              kommunfullmäktige. Slutet blev i för sig gott för kommuninvånarna
              i stadsdelen; de fick behålla sitt bibliotek fortfarande i kommunal
              regi. Men jag tror att det hade kunnat fungera minst lika bra
              om nykterhetsrörelsen hade fått ta över ansvaret.
            </seg>
          </u>
          <note>
            Jag yrkar bifall till reservation nr 1, fru talman.
          </note>
          <u xml:id="i-5a8cbb420de23cff-558" prev="i-5a8cbb420de23cff-551" who="Q4916299">
            <seg>
              Språklig mångfald i den offentliga miljön är också ett område
              som har lyfts fram i detta betänkande. Det är en viktig fråga
              i dag. Vi ser hur vi mer och mer översköljs av låneord. Vi kan
              se att det börjar uppstå domänförluster inom en del områden. Datavärlden
              är det mest tydliga området. Jag märker själv hur jag lätt ramlar
              in i datavärldens engelska ord och säger till exempel mail i stället
              för det svenska e-post. Vi har alla ett stort ansvar för att värna
              vårt eget svenska språk så att det inte försvinner helt.
            </seg>
          </u>
          <u xml:id="i-5a8cbb420de23cff-559" prev="i-5a8cbb420de23cff-551" who="Q4916299">
            <seg>
              Vi kommer snart att få en proposition om detta, Mål i mun . Vi
              som har suttit med i utredningen har tagit upp hur viktigt det
              är med den språkliga mångfalden i den offentliga miljön. Jag vet
              inte hur regeringens proposition kommer att se ut, men om man
              inte har tillgodosett kravet på språklig mångfald i den offentliga
              miljön hoppas jag verkligen att det väcks motioner på området.
            </seg>
          </u>
          <u xml:id="i-5a8cbb420de23cff-560" prev="i-5a8cbb420de23cff-551" who="Q4916299">
            <seg>
              Även när det gäller public service -företagen kommer kommittén
              som ser över det nya sändningstillståndet att bevaka frågan om
              språklig mångfald. Jag kommer att göra det, och jag tror att alla
              andra partiers företrädare också kommer att göra det. Det är viktiga
              områden.
            </seg>
          </u>
          <note type="speaker">
            Anf. 88 PETER PEDERSEN (v) replik:
          </note>
          <u xml:id="i-5a8cbb420de23cff-561" next="i-5a8cbb420de23cff-562" who="Q6039297">
            <seg>
              Fru talman! Bibliotekslagen är en ramlagstiftning som handlar
              om att det i varje kommun måste finnas ett folkbibliotek. Den
              ska garantera avgiftsfrihet. Nu får man uppfattningen att det
              är totalt omöjligt för nykterhetsrörelsen eller idrottsrörelsen
              i en mindre by eller stor kommun att gå in med ideella krafter
              och upprätthålla verksamheten i en filial. Det är inte min bild.
              Här handlar det om frågan om det är rimligt att nykterhetsrörelsen
              ska gå in och ta över det centrala folkbiblioteket, alltså inte
              ha någon som helst kommunal biblioteksverksamhet. Det är vad detta
              handlar om. Jag ser inga problem att kombinera ideella krafter
              med kommunalt huvudansvar. Vi pratar här om att all biblioteksverksamhet
              i en kommun ska bedrivas enbart av privata eller ideella krafter.
              Det är vad vi avvisar.
            </seg>
          </u>
          <u xml:id="i-5a8cbb420de23cff-562" prev="i-5a8cbb420de23cff-561" who="Q6039297">
            <seg>
              Vi måste diskutera skärpningar i stället för att ta bort en botten.
              Det är märkligt att Centern har denna ståndpunkt. Centern borde
              ha kännedom om de problem som finns i många kommuner. Vi säger
              inte att kommunerna ska fixa detta själva. Om en sådan lag skärps
              för att det betraktas som en viktig åtgärd för att upprätthålla
              verksamheten på ett vettigt sätt måste det tillföras extra medel.
            </seg>
          </u>
          <note type="speaker">
            Anf. 89 BIRGITTA SELLÉN (c) replik:
          </note>
          <u xml:id="i-5a8cbb420de23cff-563" next="i-5a8cbb420de23cff-564" who="Q4916299">
            <seg>
              Fru talman! Det var intressant att höra att Peter Pedersen tycker
              att det inte är omöjligt att lägga ut verksamheten på andra intressenter.
              Det öppnar för den fortsatta beredningen att lägga fram ett nytt
              förslag till bibliotekslag. Vi ser möjligheten att få stöd från
              Peter Pedersen att ändra på det vi anser vara fel i dag.
            </seg>
          </u>
          <u xml:id="i-5a8cbb420de23cff-564" prev="i-5a8cbb420de23cff-563" who="Q4916299">
            <seg>
              Jag känner till de problem i glesbygden som Peter Pedersen tog
              upp tidigare i debatten med Cecilia Wikström. Det gäller till
              exempel problemen i Norrlands inland. Men vad är det som säger
              att inte en privat intressent klarar det minst lika bra som kommunen?
              Vi har inte sagt att kommunen inte ska ha ett ansvar. Det behövs
              ingen bibliotekslag som styr upp detta. När lagen kom tolkade
              en del kommuner den, precis som Peter Pedersen sade i sitt anförande,
              som att det räcker med att ha ett bibliotek. Vi vill ha valfriheten.
              Konkurrens skapar bättre förutsättningar för större variation
              och fler idéer. Lena talade i sitt anförande om att ha bibliotek
              till exempel i kyrkan. Det är väl en god framtidsvision i vårt
              land när vi snart står med tomma kyrkor?
            </seg>
          </u>
          <note type="speaker">
            Anf. 90 PETER PEDERSEN (v) replik:
          </note>
          <u xml:id="i-5a8cbb420de23cff-565" next="i-5a8cbb420de23cff-569" who="Q6039297">
            <seg>
              Fru talman! För mig får man ha bibliotek precis var som helst,
              bara man kallar dem bibliotek och de lever upp till de krav som
              finns, bland annat avgiftsfrihet. Jag har lite svårt att förstå
              detta.
            </seg>
          </u>
          <u xml:id="i-5a8cbb420de23cff-566" prev="i-5a8cbb420de23cff-565" who="Q6039297">
            <seg>
              Privat verksamhet för mig är att jag lever på mina egna meriter.
              Hur ska jag kunna bedriva en privat biblioteksverksamhet och inte
              ta ut några avgifter? Det innebär att jag ska gå in som privat
              entreprenör och få statligt och kommunalt stöd och leva helt och
              hållet på det. Jag får inte ta betalt av dem som lånar böcker;
              då lever jag ju inte upp till de krav som finns på biblioteksverksamhet.
            </seg>
          </u>
          <u xml:id="i-5a8cbb420de23cff-567" prev="i-5a8cbb420de23cff-565" who="Q6039297">
            <seg>
              Vi måste reda ut begreppen. Vad menar vi med privat verksamhet
              eller entreprenör i det här sammanhanget?
            </seg>
          </u>
          <u xml:id="i-5a8cbb420de23cff-568" prev="i-5a8cbb420de23cff-565" who="Q6039297">
            <seg>
              Jag tycker fortfarande inte att vi ska misstolka kommunpolitikerna,
              det vill säga att de av ren elakhet skulle dra ned verksamheten
              till ett bibliotek. För det mesta handlar det om snäva ekonomiska
              resurser. Då är det här en yttersta garant att säkerställa att
              det åtminstone ska finnas ett bibliotek i varje kommun.
            </seg>
          </u>
          <u xml:id="i-5a8cbb420de23cff-569" prev="i-5a8cbb420de23cff-565" who="Q6039297">
            <seg>
              Låt oss titta på hur vi ska utveckla verksamheten framåt och
              inte hela tiden hävda att det stora problemet är en bibliotekslag
              som säkerställer att det finns ett bibliotek i varje kommun. Därför
              ska all den verksamheten läggas ut på privat entreprenad, som
              i sin tur ska vara beroende av offentliga medel vilket för mig
              inte är privat verksamhet. Då snyltar man på offentliga medel,
              och det är inte bra för den offentliga eller privata verksamheten.
            </seg>
          </u>
          <note type="speaker">
            Anf. 91 BIRGITTA SELLÉN (c) replik:
          </note>
          <u xml:id="i-5a8cbb420de23cff-570" next="i-5a8cbb420de23cff-571" who="Q4916299">
            <seg>
              Fru talman! Jag är av uppfattningen att lagar inte ska styra
              allt i samhället. Det känns som att det hela tiden ska läggas
              på lag på lag. Vi misstror liksom hela samhället.
            </seg>
          </u>
          <u xml:id="i-5a8cbb420de23cff-571" prev="i-5a8cbb420de23cff-570" who="Q4916299">
            <seg>
              Låt oss lära av sådana som har försökt. Till exempel Åre kommun
              hade ett försök för ett tag sedan. Låt oss lära av det och se
              vad som är bra och dåligt. Samhället och marknaden kommer att
              klara av att anordna biblioteksverksamhet utan att den behöver
              vara i kommunal regi. Det finns ingenting som säger att det inte
              finns möjligheter bara man ser möjligheterna. Det finns gott om
              kreativa människor, företag, föreningar och förbund som gärna
              vill syssla med den aktiviteten.
            </seg>
          </u>
          <note type="speaker">
            Anf. 92 MATILDA ERNKRANS (s):
          </note>
          <note>
            Fru talman! Jag yrkar bifall till förslaget i betänkandet KrU4
            Bibliotek, litteratur och kulturtidskrifter i dess helhet och
            avslag på samtliga motioner.
          </note>
          <u xml:id="i-5a8cbb420de23cff-572" next="i-5a8cbb420de23cff-585" who="Q3373058">
            <seg>
              Fru talman! Kultur är för viktigt för att vara en angelägenhet
              för ett fåtal. Det är utgångspunkten när vi socialdemokrater pratar
              om kulturpolitik. Inte minst känns det viktigt när vi pratar om
              bibliotek, som är en del av det här motionsbetänkandet.
            </seg>
          </u>
          <u xml:id="i-5a8cbb420de23cff-573" prev="i-5a8cbb420de23cff-572" who="Q3373058">
            <seg>
              Vi kan alltid önska att vi hade gjort mer när vi diskuterar enskilda
              politikområden, men vi kan också fokusera på det som gjorts och
              försöka ange färdriktningen för framtiden. När det gäller bibliotek
              är vi medvetna om att det finns skillnader mellan och inom kommuner
              i fråga om kvaliteten på biblioteken, inte minst skolbiblioteken.
            </seg>
          </u>
          <u xml:id="i-5a8cbb420de23cff-574" prev="i-5a8cbb420de23cff-572" who="Q3373058">
            <seg>
              Detta är vi inte nöjda med. Men vi vet också att folk- och skolbiblioteken
              är våra kommuners enskilt största kultursatsning. Biblioteken
              har en central roll när det gäller människors tillgång till litteratur
              och läsning och därmed till ett utvecklat språk. Vi vet att vi
              har lyckats hindra en illavarslande nedåtgående trend detta genom
              bibliotekslagen, som infördes 1997, med dess principer och dess
              avgiftsfria boklån, samt genom det statliga inköpsstödet till
              barn- och ungdomslitteratur, som också det infördes 1997. Vi hoppas
              också att möjligheten att använda de riktade statsbidragen till
              skolan också till skolbibliotekarier ska ge en positiv effekt.
            </seg>
          </u>
          <u xml:id="i-5a8cbb420de23cff-575" prev="i-5a8cbb420de23cff-572" who="Q3373058">
            <seg>
              Det är klart att det finns mer kvar att göra. Det visar inte
              minst departementsskrivelsen Om biblioteksverksamheten , som nyligen
              presenterats och som nu ska ut på remiss. Den visar att filialer
              har lagts ned men också att de har integrerats med skolbibliotek.
              Den visar att antalet årsarbeten har minskat, men den visar också
              att biblioteken framgångsrikt introducerat och nu aktivt arbetar
              med ny teknik och nya sätt att möta människors behov av upptäckter.
              I skrivelsen riktas uppmärksamheten mot framtiden, till samverkan
              som en positiv utvecklingskraft. Tanken är att bibliotek och bibliotekshuvudmän
              inom det allmänna biblioteksväsendet ska samverka. I skrivelsen
              föreslås också att kommuner bör upprätta biblioteksplaner.
            </seg>
          </u>
          <u xml:id="i-5a8cbb420de23cff-576" prev="i-5a8cbb420de23cff-572" who="Q3373058">
            <seg>
              På biblioteksområdet har också utredningen om Kungliga biblioteket,
              KB ett nav i kunskapssamhället , lagts fram. Utredningen pekar
              på en framtidsinriktning mot en samordning av hela det offentliga
              biblioteksväsendet. Vi socialdemokrater ser med tillförsikt an
              de remissomgångar och det beredningsarbete som pågår när det gäller
              både skrivelsen och utredningen. Det centrala är att de mycket
              viktiga frågorna om bibliotekens roll för framtiden fortsätter
              att vara levande, att vi är många som tar ansvar och vill mera,
              men som alltid måste statens insatser vara väl avvägda gentemot
              det kommunala självstyret.
            </seg>
          </u>
          <u xml:id="i-5a8cbb420de23cff-577" prev="i-5a8cbb420de23cff-572" who="Q3373058">
            <seg>
              Vi socialdemokrater delar dock inte den uppfattning om bibliotekslagen
              som förs fram i en reservation av moderater, folkpartister och
              centerpartister. De vill avskaffa lagen med argumentationen att
              detta skulle öppna för olika driftsformer och profilering. Vi
              anser att bibliotekslagen är en god ramlagstiftning där viktiga
              principer läggs fast, som att varje kommun ska ha folkbibliotek
              och att boklånen ska vara avgiftsfria, samt att det ska finnas
              en rimlig fördelning av skolbibliotek på landets grund- och gymnasieskolor.
            </seg>
          </u>
          <u xml:id="i-5a8cbb420de23cff-578" prev="i-5a8cbb420de23cff-572" who="Q3373058">
            <seg>
              En annan viktig inriktning som slås fast i lagen är att biblioteken
              ska ägna särskild uppmärksamhet åt barn och ungdomar för att främja
              deras språkutveckling och stimulera till läsning. Det senare känns
              för mig personligen mycket viktigt. Det kan bero på att jag kommer
              från ett hem med mycket lite böcker och att jag utan biblioteket
              säkert aldrig kommit i kontakt med böcker. Jag kan konstatera
              att det, såvitt jag kan förstå, inte finns något i bibliotekslagen
              som förbjuder det moderater, folkpartister och centerpartister
              efterlyser, det vill säga olika driftsformer och profilering.
              Detta gör mig något fundersam om vad som egentligen är syftet
              med att vilja avskaffa bibliotekslagen. Är det månne de avgiftsfria
              boklånen som man är emot?
            </seg>
          </u>
          <u xml:id="i-5a8cbb420de23cff-579" prev="i-5a8cbb420de23cff-572" who="Q3373058">
            <seg>
              Fru talman! Jag övergår nu till att säga något om litteraturen.
              Boken är en viktig kulturbärare. Läsning och tillgång till bra
              böcker är viktigt för språkutveckling, självkänsla och livsglädje.
              Reformer kopplade till detta område har genomförts. Jag har nämnt
              bibliotekslagen och stödet till kommuner för inköp av litteratur.
              Vidare har vi infört ett permanent stöd till läsfrämjande åtgärder.
              Vi har instiftat ett internationellt barn- och ungdomslitteraturpris
              till Astrid Lindgrens minne. Vidare ger vi stöd till En bok för
              alla för kvalitetslitteratur till lågpris.
            </seg>
          </u>
          <u xml:id="i-5a8cbb420de23cff-580" prev="i-5a8cbb420de23cff-572" who="Q3373058">
            <seg>
              Vi har under de senaste åren visat att vi vill mera med litteraturen
              och läsandet. Den 1 januari 2002 sänktes momsen till 6 % på både
              böcker och kulturtidskrifter. Insatsen syftar naturligtvis till
              att öka läsandet i alla grupper. För att den ska bli effektiv
              krävs att de prissänkande effekterna av momssänkningen får genomslag
              och blir bestående. Vi har inrättat en bokpriskommission, som
              följer det här arbetet och som har som mål att läsandet ska öka
              i alla grupper.
            </seg>
          </u>
          <u xml:id="i-5a8cbb420de23cff-581" prev="i-5a8cbb420de23cff-572" who="Q3373058">
            <seg>
              Vi vet att vi i Sverige är ett läsande folk. Men vi vet också
              att läsandet är ojämnt fördelat och att vi fortfarande har sociala
              och klassmässiga mönster i läsandet. Utifrån detta kan vi socialdemokrater
              naturligtvis inte vara nöjda. Vi jobbar vidare för att steg för
              steg göra boken tillgänglig för flera, alltid i avvägning med
              andra viktiga områden men med sikte framåt. Vi ser med spänning
              fram emot Bokpriskommissionens femte rapport, som grundligt ska
              belysa hur läsandet har utvecklats i olika grupper sedan bokmomsen
              sänktes.
            </seg>
          </u>
          <u xml:id="i-5a8cbb420de23cff-582" prev="i-5a8cbb420de23cff-572" who="Q3373058">
            <seg>
              Fru talman! Jag vill avsluta med att också säga något om kulturtidskrifterna.
              Här ges det statliga stödet för att garantera en värdefull kulturell
              mångfald och för att öka tillgängligheten. Vi är medvetna om att
              de relativt små statsbidragen är en förutsättning för många kulturtidskrifters
              existens. Vi vet om problematiken med distributionen, och ändock
              visar den senaste statistiken att antalet kulturtidskrifter blir
              större och att tidskriftsläsandet har ökat.
            </seg>
          </u>
          <u xml:id="i-5a8cbb420de23cff-583" prev="i-5a8cbb420de23cff-572" who="Q3373058">
            <seg>
              Den socialdemokratiska regeringen har en dialog med tidskrifterna
              när det gäller produktion och distribution och avser att fortsätta
              den. Nätverkstan Ekonomitjänst och www.tidskriftsbutiken.nu i
              Skåne har ett arbete i gång med att pröva nya distributions- och
              marknadsföringsåtgärder.
            </seg>
          </u>
          <u xml:id="i-5a8cbb420de23cff-584" prev="i-5a8cbb420de23cff-572" who="Q3373058">
            <seg>
              Vänsterpartiet tar i en reservation upp frågan om distributionen
              av tidskrifter och talar i ett särskilt yttrande om kulturportot.
              Vi socialdemokrater delar den oro som Vänsterpartiet ger uttryck
              för men menar att det finns ett arbete i gång för att hitta nya
              vägar. När det gäller kulturportot finns det, som redan har sagts,
              en särskild utredare som har i uppdrag att se över hur postverksamheten
              ska regleras. Enligt direktiven till den utredningen ska man också
              se över kostnader och priser för tidskriftsdistribution. Med ett
              samlat engagemang för kulturen kan vi också ta oss an kulturtidskrifterna
              på ett bättre sätt.
            </seg>
          </u>
          <u xml:id="i-5a8cbb420de23cff-585" prev="i-5a8cbb420de23cff-572" who="Q3373058">
            <seg>
              Fru talman! Med detta hoppas jag att det framgår hur vi socialdemokrater
              ser på bibliotek, litteratur och kulturtidskrifter. Om några oklarheter
              återstår hoppas jag att jag kan klara ut dem i eventuella repliker.
            </seg>
          </u>
          <note type="speaker">
            Anf. 93 GUNILLA TJERNBERG (kd) replik:
          </note>
          <u xml:id="i-5a8cbb420de23cff-586" next="i-5a8cbb420de23cff-587" who="Q4982955">
            <seg>
              Fru talman! Jag gjorde naturligtvis den noteringen att Matilda
              Ernkrans i sitt anförande undvek att kommentera sitt och majoritetens
              svar på den reservation som Kristdemokraterna har när det gäller
              idéburen organisationspress. Men vi skulle ju få tillfälle i replikskiftet
              nu. Jag kan förstå det, eftersom det är ett bedrövligt svar som
              majoriteten väljer att ge i betänkandet. Man säger alltså bara
              att det betyder att de inte automatiskt utestängs från stöd.
            </seg>
          </u>
          <u xml:id="i-5a8cbb420de23cff-587" prev="i-5a8cbb420de23cff-586" who="Q4982955">
            <seg>
              Vad gör Matilda Ernkrans tillsammans med sitt parti för att framför
              allt ta reda på hur det ser ut just för idéburen organisationspress?
              Hur ser deras situation ut? Ta reda på hur det ser ut! Vad betyder
              det att de inte automatiskt utestängs från stöd? Det är få ord
              i en stor och viktig fråga för oss. Jag ger nu Matilda Ernkrans
              möjligheten att förklara detta.
            </seg>
          </u>
          <note type="speaker">
            Anf. 94 MATILDA ERNKRANS (s) replik:
          </note>
          <u xml:id="i-5a8cbb420de23cff-588" next="i-5a8cbb420de23cff-590" who="Q3373058">
            <seg>
              Fru talman! Vi har i betänkandet svarat hur vi ser på det här.
              Vi har uppfattningen att organisationstidskrifterna i dag inte
              är utestängda från det kulturtidskriftsstöd som ges.
            </seg>
          </u>
          <u xml:id="i-5a8cbb420de23cff-589" prev="i-5a8cbb420de23cff-588" who="Q3373058">
            <seg>
              När man tog bort det direkta stödet till organisationstidskrifterna
              förstärkte man också anslaget till kulturtidskrifterna, med tanke
              på att också inrymma de organisationstidskrifter som har en högre
              ambition, som Kristdemokraterna här pratar om, i kulturtidskriftsstödet.
            </seg>
          </u>
          <u xml:id="i-5a8cbb420de23cff-590" prev="i-5a8cbb420de23cff-588" who="Q3373058">
            <seg>
              Som jag också sade i mitt anförande vet vi att det finns en problematik
              här, men som det är nu ger vi detta svar. Det finns möjlighet
              att använda kulturtidskriftsstödet. Sedan är det naturligtvis
              också en budgetfråga.
            </seg>
          </u>
          <note type="speaker">
            Anf. 95 GUNILLA TJERNBERG (kd) replik:
          </note>
          <u xml:id="i-5a8cbb420de23cff-591" next="i-5a8cbb420de23cff-594" who="Q4982955">
            <seg>
              Fru talman! Matilda Ernkrans vet lika väl som jag att det inte
              räcker med att tänka att det ska bli så. Det krävs handling tillsammans
              med en tanke för att den ska leda fram till ett resultat. Den
              handlingen finns inte.
            </seg>
          </u>
          <u xml:id="i-5a8cbb420de23cff-592" prev="i-5a8cbb420de23cff-591" who="Q4982955">
            <seg>
              Jag vill bara påminna om att man tog bort stödet på 39 miljoner
              kronor, och man lade till 7 miljoner kronor i kulturtidskriftsstöd.
              Både Matilda och jag får brev från kulturtidskrifterna, och de
              har ju för lite pengar. De känner att de inte klarar av sitt uppdrag.
            </seg>
          </u>
          <u xml:id="i-5a8cbb420de23cff-593" prev="i-5a8cbb420de23cff-591" who="Q4982955">
            <seg>
              Till detta ska även läggas ansvaret för idéburen organisationspress.
              Det ska också omfattas av de här pengarna. Det räcker inte att
              tänka. Man måste också visa i handling att man menar vad man säger
              för att det ska bli trovärdigt.
            </seg>
          </u>
          <u xml:id="i-5a8cbb420de23cff-594" prev="i-5a8cbb420de23cff-591" who="Q4982955">
            <seg>
              Jag tvingas konstatera att här är det ord som saknar handling.
              När det gäller idéburna organisationstidskrifter och idéburen
              press skulle den översyn som Kristdemokraterna vill se vara oerhört
              värdefull för att verkligen ta reda på hur det ser ut bakom de
              få, vackra orden. Det är precis det som vi vill upprätthålla.
              Jag är lite förvånad över att inte Socialdemokraterna kan ställa
              sig bakom den delen eftersom vi vet att behovet är stort.
            </seg>
          </u>
          <note type="speaker">
            Anf. 96 MATILDA ERNKRANS (s) replik:
          </note>
          <u xml:id="i-5a8cbb420de23cff-595" next="i-5a8cbb420de23cff-596" who="Q3373058">
            <seg>
              Fru talman! Jag kan förstå att Kristdemokraterna för fram den
              kritiken. Men jag hoppas också att Kristdemokraterna förstår att
              vi ser litteraturen och läsandet i en helhet. Däri finns också
              kulturtidskrifterna. Vi vill att det ska göras kraftfulla insatser
              för att få framför allt barn och ungdomar att tidigt upptäcka
              läsningen som ett stimulerande nöje och något som man utvecklas
              av. Det är också därför som vi alla år försvarar En bok för alla
              och det oerhörda arbete som de utför. Dels gäller det läsfrämjande
              åtgärder, dels att de säljer litteratur till mycket lågt pris.
            </seg>
          </u>
          <u xml:id="i-5a8cbb420de23cff-596" prev="i-5a8cbb420de23cff-595" who="Q3373058">
            <seg>
              Vi försvarar också, och är mycket stolta över, det arbete som
              bedrivs inom Kultur i arbetslivet och alla de läsprojekt som finns
              där. Bland annat har Läs för mig pappa varit mycket omtalat. För
              oss är det en helhet att få människor intresserade av läsning,
              av litteratur och kulturtidskrifter, och att få det här att gå
              ihop i slutändan.
            </seg>
          </u>
          <note type="speaker">
            Anf. 97 LENA ADELSOHN LILJEROTH (m) replik:
          </note>
          <u xml:id="i-5a8cbb420de23cff-597" next="i-5a8cbb420de23cff-599" who="Q297821">
            <seg>
              Fru talman! Matilda Ernkrans talar här om att Socialdemokraterna
              värnar om en kultur som inte bara är för ett fåtal. Jag undrar
              kanske vad hon menar med detta, vilka som är det här fåtalet och
              vilka som i så fall skulle vara emot en bred kultur. Det är ju
              faktiskt så att tre fjärdedelar av all kultur som konsumeras,
              om jag får använda det uttrycket i det här sammanhanget, betalas
              av vanliga människor, av oss alla. Vore det så att vi fick behålla
              mer pengar i plånböckerna efter skatt kanske vi skulle lägga mer
              av dem på kulturen. Det har i alla fall visat sig bli så när det
              handlar om sänkning av moms på böcker. Det är ju ingen hemlighet
              att kulturministern, s-märkt, var emot den sänkningen.
            </seg>
          </u>
          <u xml:id="i-5a8cbb420de23cff-598" prev="i-5a8cbb420de23cff-597" who="Q297821">
            <seg>
              Sedan har det handlat om lagen. Jag ska inte fördjupa mig i den.
              Det har både Cecilia Wikström och Birgitta Sellén utvecklat väl.
              Nu försöker Matilda Ernkrans få det till att den här lagen har
              hindrat nedläggningar en masse . Vad vet man om det? Det har lagts
              ned filialer. Det kanske i stället är så att den här bibliotekslagen
              hindrar just en förnyelse och ett nytänkande som skulle behövas
              på det här området? Det är inte på den privata marknaden som förnyelsen
              saknas. Tvärtom är det där den finns. Det är ofta den privata
              marknaden som når de grupper som Matilda och kanske också många
              av oss andra värnar om, de som inte så lätt kommer i kontakt med
              böcker, genom att böcker finns på helt nya ställen.
            </seg>
          </u>
          <u xml:id="i-5a8cbb420de23cff-599" prev="i-5a8cbb420de23cff-597" who="Q297821">
            <seg>
              Sedan handlade det om avgiftsfrihet. Jag vet inte vem som över
              huvud taget har fört fram idén att man skulle börja ta betalt
              för att låna ut böcker. Inte ens i marknadsekonomins drömland
              USA tar man betalt för boklån.
            </seg>
          </u>
          <note type="speaker">
            Anf. 98 MATILDA ERNKRANS (s) replik:
          </note>
          <u xml:id="i-5a8cbb420de23cff-600" next="i-5a8cbb420de23cff-602" who="Q3373058">
            <seg>
              Fru talman! Det jag sade i mitt anförande var att vi vet att
              vi har lyckats hindra en illavarslande, nedåtgående trend. Det
              kan man bland annat läsa om i departementsskrivelsen om biblioteksverksamheterna.
            </seg>
          </u>
          <u xml:id="i-5a8cbb420de23cff-601" prev="i-5a8cbb420de23cff-600" who="Q3373058">
            <seg>
              När vi kommer till bibliotekslagen har jag lyssnat på de olika
              anförandena och replikerna. Jag blir minst sagt förvånad. Vi socialdemokrater
              anser ju att den här lagen är en bra ramlagstiftning som är väl
              avvägd gentemot den kommunala självstyrelsen. Det finns de som
              tycker att man ska skärpa den, och det finns moderater, folkpartister
              och centerpartister som tycker att vi ska avskaffa den helt.
            </seg>
          </u>
          <u xml:id="i-5a8cbb420de23cff-602" prev="i-5a8cbb420de23cff-600" who="Q3373058">
            <seg>
              Argumentationen för att vi ska avskaffa den kommer av att man
              i så fall ska öppna för nya driftsformer och för profilering.
              Då skulle jag vilja att Lena Adelsohn Liljeroth från Moderaterna
              kunde tala om för mig var i bibliotekslagen, jag har den här om
              du vill titta på den, i vilken paragraf, det sägs att det är förbjudet
              med profilering och alternativa driftsformer.
            </seg>
          </u>
          <note type="speaker">
            Anf. 99 LENA ADELSOHN LILJEROTH (m) replik:
          </note>
          <u xml:id="i-5a8cbb420de23cff-603" next="i-5a8cbb420de23cff-604" who="Q297821">
            <seg>
              Fru talman! Nej, det är säkert inte så att det är förbjudet i
              skrift. Men någonstans är det här ändå ett budskap till de kommunalpolitiker
              som är aktiva om vad det är som gäller och vad man vill ha gjort.
              Det finns förvisso bibliotek som drivs på entreprenad i många
              kommuner. Linköping, där Anna Lindgren är aktiv och som hon kommer
              från, är ett exempel. Det här skulle kunna göras i en helt annan
              utsträckning än vad som sker. Kommunerna kan fortfarande vara
              huvudmän, men andra kan driva verksamheten. Vi tror att det skulle
              kunna innebära en väldigt stor förändring, en förnyelse kanske
              i riktning mot de kulturhus som jag talade om tidigare.
            </seg>
          </u>
          <u xml:id="i-5a8cbb420de23cff-604" prev="i-5a8cbb420de23cff-603" who="Q297821">
            <seg>
              Jag avslutar där. Jag höll på att komma in på en helt annan tråd,
              men det kan vi ta vid ett annat tillfälle.
            </seg>
          </u>
          <note type="speaker">
            Anf. 100 MATILDA ERNKRANS (s) replik:
          </note>
          <u xml:id="i-5a8cbb420de23cff-605" next="i-5a8cbb420de23cff-606" who="Q3373058">
            <seg>
              Fru talman! Det som gör att jag undrar om det finns något annat
              som man vill åt när man säger att man ska avskaffa bibliotekslagen
              är just att det faktiskt inte i den bibliotekslag som i dag finns
              och verkar finns någonting som förbjuder alternativa driftsformer
              och profilering. Det har inte prövats. Det är kommunerna själva
              som avgör detta, våra kamrater ute i kommunfullmäktige. Jag har
              en oerhört stor tilltro till de människor som sitter i kommunfullmäktige,
              som är väldigt nära kommunmedborgarna. De gör bedömningen utifrån
              vad de tror är rätt och riktigt och utifrån hur vi får en bra
              biblioteksverksamhet i det här landet.
            </seg>
          </u>
          <u xml:id="i-5a8cbb420de23cff-606" prev="i-5a8cbb420de23cff-605" who="Q3373058">
            <seg>
              Då kan man tycka att de här människorna har fattat fel beslut,
              men man kan också tycka att de folkbibliotek och skolbibliotek
              som vi har kanske har utvecklats bra i den form som vi har nu.
              Sedan kan man alltid vilja göra mer, men troligtvis är det så
              att det finns människor runtom i vårt land som i alla fall inte
              tycker att en alternativ driftsform skulle vara den ultimata lösningen.
              Men då är det ju där vi ska rikta in kritiken. Vi ska inte rikta
              den mot bibliotekslagen, där det faktiskt inte finns något sådant
              här förbud.
            </seg>
          </u>
          <note type="speaker">
            Anf. 101 CECILIA WIKSTRÖM (fp) replik:
          </note>
          <u xml:id="i-5a8cbb420de23cff-607" next="i-5a8cbb420de23cff-610" who="Q460539">
            <seg>
              Fru talman! Jag hade egentligen inte tänkt ta någon replik, men
              jag blev adresserad som varande folkpartist i Matilda Ernkrans
              anförande. Då måste jag säga att jag tycker att det är tråkigt
              att Matilda Ernkrans inte litar på Folkpartiet när det gäller
              bibliotek och litteratur vi som av tradition bär fanan högt när
              det gäller just detta politikområde.
            </seg>
          </u>
          <u xml:id="i-5a8cbb420de23cff-608" prev="i-5a8cbb420de23cff-607" who="Q460539">
            <seg>
              Om Matilda Ernkrans litade på detta hade hon vetat att det står
              i Folkpartiets partiprogram sedan decennier att alla boklån vid
              våra bibliotek ska vara avgiftsfria. Det är skönt att i detta
              forum få göra det tydligt en gång till. Matilda Ernkrans behöver
              inte, och ingen annan socialdemokrat eller vänsterpartist heller,
              frukta att vi ska rucka på detta en millimeter. Vi vill självfallet
              bevara avgiftsfria boklån. Alldeles tveklös är det så. Det är
              skönt att kunna ge ett så entydigt besked. Vill man läsa mer kan
              man med förtroende vända sig till Folkpartiets partiprogram.
            </seg>
          </u>
          <u xml:id="i-5a8cbb420de23cff-609" prev="i-5a8cbb420de23cff-607" who="Q460539">
            <seg>
              Det jag egentligen också skulle passa på att fråga gäller detta
              med kulturtidskrifterna, som jag har eldat på om från den stora
              talarstolen. Kulturrådet har alltså under en tioårsperiod minskat
              anslaget till kulturtidskrifter med i stort sett 4 miljoner kronor,
              3,7 miljoner tror jag att det är. Vad vill då Matilda Ernkrans
              göra, som socialdemokrat med viss påtryckningsmöjlighet gentemot
              denna stora koloss, Kulturrådet? Vad vill hon göra för att påverka
              tillgängligheten, öppna kulturtidskrifterna och göra dem tillgängliga
              för den breda allmänheten, alltså för alla, som hon så fint sade
              från talarstolen? Kultur är något för alla. Det kan jag verkligen
              understödja.
            </seg>
          </u>
          <u xml:id="i-5a8cbb420de23cff-610" prev="i-5a8cbb420de23cff-607" who="Q460539">
            <seg>
              På den andra sidan står Kulturrådet och till och med tar bort
              stödet till biblioteken, prenumerationsstödet, som skulle tillgängliggöra
              kulturtidskrifterna. De får inte det här bidraget. Det är fantastiska
              tidskrifter som BLM, ETC, Artes, Biblis och någon till. Vad vill
              Matilda Ernkrans göra för att få dem tillbaka till biblioteken
              där de rättmätigt hör hemma för vår skull?
            </seg>
          </u>
          <note type="speaker">
            Anf. 102 MATILDA ERNKRANS (s) replik:
          </note>
          <u xml:id="i-5a8cbb420de23cff-611" next="i-5a8cbb420de23cff-612" who="Q3373058">
            <seg>
              Fru talman! Jag litar på människor. Det är min grundinställning.
              Det är ju bra att avgiftsfrihet för boklån är något som är garanterat
              i Folkpartiets politik. Ett problem med grundinställningen att
              jag litar på människor är när Folkpartiet, Moderaterna och Centern
              för fram och påstår saker om bibliotekslagen som åtminstone inte
              jag kan läsa mig till i lagen, nämligen att det skulle finnas
              en paragraf som förbjuder alternativa driftsformer och profilering.
              Vi kan tycka vad vi vill när det gäller om det är en bra väg eller
              inte.
            </seg>
          </u>
          <u xml:id="i-5a8cbb420de23cff-612" prev="i-5a8cbb420de23cff-611" who="Q3373058">
            <seg>
              När man har grundinställningen att man litar på människor blir
              det problem när det ruckas litet i kanten och det man säger inte
              överensstämmer med den lag vi gemensamt har stiftat.
            </seg>
          </u>
          <note type="speaker">
            Anf. 103 CECILIA WIKSTRÖM (fp) replik:
          </note>
          <u xml:id="i-5a8cbb420de23cff-613" next="i-5a8cbb420de23cff-616" who="Q460539">
            <seg>
              Fru talman! Jag fick inget svar på frågan om kulturtidskrifterna
              och tillgängligheten på biblioteken. Jag tolkar det som att ni
              kanske någonstans kan bära ansvar för att föra den frågan vidare.
            </seg>
          </u>
          <u xml:id="i-5a8cbb420de23cff-614" prev="i-5a8cbb420de23cff-613" who="Q460539">
            <seg>
              Matilda Ernkrans har talat med två ledamöter före mig om bibliotekslagen.
              Jag menar att den ska hävas. Den har ju inte fyllt sitt syfte.
              Filialer har dragits in i en ganska tät ström. Det har inte hänt
              något kreativt och konstruktivt på området. Det kan i stället
              vara så att den här lagen i praktiken fungerar som en stopplag
              som lägger en våt, tung yllefilt över all mänsklig kreativitet,
              nyskapande och handlingskraft.
            </seg>
          </u>
          <u xml:id="i-5a8cbb420de23cff-615" prev="i-5a8cbb420de23cff-613" who="Q460539">
            <seg>
              I praktiken är det så, annars kanske vi hade kunnat se för att
              återvända till Peter Pedersens övre Norrland att arbetslösa människor
              hade kunnat starta en bokbuss på entreprenad. Man kunde ha upphandlat
              tjänster på marknaden och så vidare. Det har inte skett. Så är
              det när man fråntar människor handlingskraft och kreativitet.
              Man säger: Detta ska vi sköta i kommunal regi. Bry er inte om
              det för allt i världen för vi har en lag som talar om att det
              är vår angelägenhet.
            </seg>
          </u>
          <u xml:id="i-5a8cbb420de23cff-616" prev="i-5a8cbb420de23cff-613" who="Q460539">
            <seg>
              Jag menar: Häv den här lagen. Släpp kreativiteten loss och låt
              biblioteken drivas, skötas och upphandlas på olika sätt för mångfaldens
              och läsandets skull och för allas vår skull.
            </seg>
          </u>
          <note type="speaker">
            Anf. 104 MATILDA ERNKRANS (s) replik:
          </note>
          <u xml:id="i-5a8cbb420de23cff-617" next="i-5a8cbb420de23cff-633" who="Q3373058">
            <seg>
              Fru talman! Vi är nog fler som inte riktigt får svar på våra
              frågor.
            </seg>
          </u>
          <u xml:id="i-5a8cbb420de23cff-618" prev="i-5a8cbb420de23cff-617" who="Q3373058">
            <seg>
              Jag har bibliotekslagen med mig. Det är fritt för moderater,
              folkpartister och centerpartister att visa mig vilken paragraf
              i lagen man vänder sig emot och som man vill avskaffa.
            </seg>
          </u>
          <u xml:id="i-5a8cbb420de23cff-619" prev="i-5a8cbb420de23cff-617" who="Q3373058">
            <seg>
              Jag vill hävda att den här lagen är skriven som en ramlag väl
              avvägd gentemot det kommunala självstyret. Det finns möjlighet
              till handlingskraft och kreativitet i lagen. Att det inte skulle
              ha hänt något sedan lagen infördes känns inte igen i de beskrivningar
              som jag har tagit till mig bland annat i den senaste skrivelsen
              om biblioteksverksamheterna.
            </seg>
          </u>
          <u xml:id="i-5a8cbb420de23cff-620" prev="i-5a8cbb420de23cff-617" who="Q3373058">
            <seg>
              Som jag förstår och läser den kan man konstatera att bland annat
              bibliotekslagen har gjort att vi har brutit en illavarslande nedåtgående
              trend när det gäller biblioteken. Det är väl jättebra. Sedan kan
              vi vilja ha högre ambitioner. Det är det vi får jobba för i framtiden.
              Vi måste kanske jobba ännu mer intensivt på kommunal nivå när
              det gäller våra bibliotek. Friheten finns för våra kommuner, om
              det är en sådan frihet man vill arbeta för när det gäller alternativa
              driftsformer och profilering.
            </seg>
          </u>
          <u xml:id="i-5a8cbb420de23cff-621" prev="i-5a8cbb420de23cff-617" who="Q3373058">
            <seg>
              Jag känner mig trygg med de förtroendevalda som finns i kommunerna,
              och jag tror att de faktiskt gör de bedömningar som man känner
              är riktiga och som människor har acceptans för ute i kommunerna.
            </seg>
          </u>
          <note>
            Föredrogs
          </note>
          <note>
            Överläggningen var härmed avslutad.
          </note>
          <note>
            8 § Folkbildning
          </note>
          <note>
            Anf. 105 GÖRAN PERSSON i Simrishamn (s):
          </note>
          <u xml:id="i-5a8cbb420de23cff-622" prev="i-5a8cbb420de23cff-617" who="Q3373058">
            <seg>
              Fru talman! Vi ska nu tala om folkbildning. Det handlar om motioner
              från inte mindre än de tre senaste riksmötena. Jag blir därför
              lite grundligare i min inledning.
            </seg>
          </u>
          <u xml:id="i-5a8cbb420de23cff-623" prev="i-5a8cbb420de23cff-617" who="Q3373058">
            <seg>
              I början av 1990-talet blev det en markant ändrad ansvarsfördelning
              mellan staten och folkbildningen, där staten endast fastställer
              syften med bidragsgivningen och folkbildningens anordnare själva
              lägger fast målen för verksamheten.
            </seg>
          </u>
          <u xml:id="i-5a8cbb420de23cff-624" prev="i-5a8cbb420de23cff-617" who="Q3373058">
            <seg>
              Denna ansvarsfördelning ger folkbildningen ett långtgående mandat
              att själv avgöra hur statens bidrag ska användas och fastställa
              kriterier för fördelningen av statsbidraget mellan folkbildningens
              olika aktörer.
            </seg>
          </u>
          <u xml:id="i-5a8cbb420de23cff-625" prev="i-5a8cbb420de23cff-617" who="Q3373058">
            <seg>
              Statsbidrag till folkhögskolor och studieförbund prövas i dag
              av Folkbildningsrådet. Det är den ideella förening som bildats
              för ändamålet av Folkbildningsförbundet, Landstingsförbundet och
              Rörelsefolkhögskolornas intresseorganisation.
            </seg>
          </u>
          <note>
            Fru talman! Motionerna i dag handlar, förutom om ekonomi, bland
            annat om Folkbildningsrådets roll, dess oberoende och särart.
            Vidare har det motionerats om utbildningsutbudet, minoriteterna
            samt viss samordning av bidragen med mera.
          </note>
          <u xml:id="i-5a8cbb420de23cff-626" prev="i-5a8cbb420de23cff-617" who="Q3373058">
            <seg>
              Jag vill i inledningen även peka på att stödet till folkbildningen
              har till syfte att främja en verksamhet som gör det möjligt för
              kvinnor och män att påverka sin livssituation och som skapar engagemang
              för att delta i samhällsutvecklingen. Det har också till syfte
              att stärka och utveckla demokratin, bredda kulturintresset i samhället,
              öka delaktigheten i kulturlivet samt främja kulturupplevelser
              och eget skapande.
            </seg>
          </u>
          <u xml:id="i-5a8cbb420de23cff-627" prev="i-5a8cbb420de23cff-617" who="Q3373058">
            <seg>
              Vidare ska folkbildningen syfta till att utjämna utbildningsklyftor
              och höja utbildningsnivån i samhället. Verksamheten ska rikta
              sig till utbildningsmässigt, socialt och kulturellt missgynnade
              personer. Personer med utländsk bakgrund, deltagare med funktionshinder
              och arbetslösa utgör särskilt viktiga målgrupper för statens stöd.
            </seg>
          </u>
          <u xml:id="i-5a8cbb420de23cff-628" prev="i-5a8cbb420de23cff-617" who="Q3373058">
            <seg>
              Fru talman! Vid 1997/98 års riksmöte ansåg regeringen att folkbildningen
              borde spela en viktig roll för att förverkliga kulturpolitiken
              bland annat genom att den når ut till orter som saknar andra kulturinstitutioner
              och till grupper som inte får del av samhällets övriga kulturutbud.
              Den är en mötesplats mellan kulturarbetare och amatörer. Folkbildningen
              borde också fortsätta sina ansträngningar för att undanröja studiehinder
              och tillgodose utbildningsbehov för människor med funktionshinder.
            </seg>
          </u>
          <u xml:id="i-5a8cbb420de23cff-629" prev="i-5a8cbb420de23cff-617" who="Q3373058">
            <seg>
              Vidare ansågs det att folkbildningen, särskilt i storstädernas
              ytterområden, genom kultur- och bildningsarbete fortsätter att
              underlätta integrationen.
            </seg>
          </u>
          <u xml:id="i-5a8cbb420de23cff-630" prev="i-5a8cbb420de23cff-617" who="Q3373058">
            <seg>
              Även kunskapsutveckling hos alla medborgare kring frågor om en
              ekologiskt hållbar samhällsutveckling skulle innefattas i folkbildningens
              uppdrag.
            </seg>
          </u>
          <u xml:id="i-5a8cbb420de23cff-631" prev="i-5a8cbb420de23cff-617" who="Q3373058">
            <seg>
              Fru talman! Vi i utskottet har träffat företrädare för Riksrevisionen.
              De har berättat om sin planering och verksamhet. Bland de ärenden
              som kommer att behandlas under våren 2004 finns ett om styrning,
              kontroll och uppföljning av bidragsgivningen till folkbildningen.
            </seg>
          </u>
          <u xml:id="i-5a8cbb420de23cff-632" prev="i-5a8cbb420de23cff-617" who="Q3373058">
            <seg>
              Detta och diverse utredningar kommer säkert senare i debatten.
            </seg>
          </u>
          <u xml:id="i-5a8cbb420de23cff-633" prev="i-5a8cbb420de23cff-617" who="Q3373058">
            <seg>
              Därmed överlåter jag talarstolen till mina utskottskolleger.
            </seg>
          </u>
          <note type="speaker">
            Anf. 106 KENT OLSSON (m):
          </note>
          <u xml:id="i-5a8cbb420de23cff-634" next="i-5a8cbb420de23cff-652" who="Q6027303">
            <seg>
              Fru talman! Jag kan börja med att beklaga att ministern inte
              är närvarande vid debatten. Det har tyvärr blivit ganska vanligt.
              Man brukar tala om att man ska öka riksdagens anseende. Inte minst
              talmännen brukar säga det. Därför hade det varit på sin plats
              att ministern hade varit här när vi debatterar dessa betänkanden.
              Nu är det inte fallet, och vi får debattera utan ministern, och
              det går väl bra det också.
            </seg>
          </u>
          <u xml:id="i-5a8cbb420de23cff-635" prev="i-5a8cbb420de23cff-634" who="Q6027303">
            <seg>
              Jag står givetvis bakom de två reservationer som Moderaterna
              har i det här betänkandet. Men för att vinna tid yrkar jag bifall
              bara till reservation 1.
            </seg>
          </u>
          <u xml:id="i-5a8cbb420de23cff-636" prev="i-5a8cbb420de23cff-634" who="Q6027303">
            <seg>
              Utbildning och folkbildning är viktigt att lära sig, studera,
              få information, kunskap och ett bättre liv. Framför allt ger det
              större möjligheter till arbete och till personlig och intellektuell
              utveckling.
            </seg>
          </u>
          <u xml:id="i-5a8cbb420de23cff-637" prev="i-5a8cbb420de23cff-634" who="Q6027303">
            <seg>
              Vi moderater ser och har alltid sett utbildningen som väsentlig
              och är oroliga för utvecklingen inom det svenska skolväsendet,
              även om det, vilket jag vill poängtera, finns bra svenska skolor
              i dag.
            </seg>
          </u>
          <u xml:id="i-5a8cbb420de23cff-638" prev="i-5a8cbb420de23cff-634" who="Q6027303">
            <seg>
              Gymnasieutbildning och folkhögskoleutbildning är viktiga. Folkhögskolor
              gör en stor insats för människorna på det viktiga livslärandets
              område. Folkhögskolorna har varit en bra utbildning för de människor
              som har speciella intressen och för de människor som Göran Persson
              nämnde här tidigare, människor som kanske har haft problem och
              människor som kanske har velat ha en långsammare studiegång.
            </seg>
          </u>
          <u xml:id="i-5a8cbb420de23cff-639" prev="i-5a8cbb420de23cff-634" who="Q6027303">
            <seg>
              Men folkhögskolorna ser sig i dag gärna som lite speciella. Man
              säger att det bara är i folkhögskolan som man kan klara av vissa
              saker.
            </seg>
          </u>
          <u xml:id="i-5a8cbb420de23cff-640" prev="i-5a8cbb420de23cff-634" who="Q6027303">
            <seg>
              I dag pågår ett antal utredningar. Bland annat professor Gunnar
              Sundgren, professor i pedagogik vid Lärarhögskolan i Stockholm,
              som sitter i en av utredningarna, säger att man kan dra slutsatsen
              att mångfald och flexibilitet, alltså frånvaron av särart, är
              det specifika för folkbildningen. Däremot är särartsföreställningen
              stark i den offentliga retoriken, i många historieskrivningar
              och, vilket han inte drar sig för att skriva, hos åtskilliga folkbildare.
              Bilden av en särart ger en legitimitet åt utbildningsformen.
            </seg>
          </u>
          <u xml:id="i-5a8cbb420de23cff-641" prev="i-5a8cbb420de23cff-634" who="Q6027303">
            <seg>
              Frågan är om folkbildningen skulle finnas kvar om man talade
              om den som all annan utbildning, skriver Anneli Andersson, projektledare
              vid Mälardalens högskola. Talet om särart blir en del av ett varumärke
              som fungerar i marknadsföringen och som konkurrensmedel på marknaden
              som bland annat kan legitimera ökade statsbidrag, skriver hon.
            </seg>
          </u>
          <u xml:id="i-5a8cbb420de23cff-642" prev="i-5a8cbb420de23cff-634" who="Q6027303">
            <seg>
              Det är en helt annan bild än den vanliga bild som vi får av folkbildningen
              när vi lyssnar på dess företrädare.
            </seg>
          </u>
          <u xml:id="i-5a8cbb420de23cff-643" prev="i-5a8cbb420de23cff-634" who="Q6027303">
            <seg>
              Folkbildningen och folkhögskolan av i dag kanske behöver förändras
              på samma sätt som hela det svenska skolväsendet behöver göra.
            </seg>
          </u>
          <u xml:id="i-5a8cbb420de23cff-644" prev="i-5a8cbb420de23cff-634" who="Q6027303">
            <seg>
              Vi kan också konstatera att vi i dag har ett antal utredningar
              inom folkbildningens olika delar. Riksrevisionsverket har pekat
              på Folkbildningsrådets dubbla roller, det vill säga dels att bevaka
              statens intresse, dels att bevaka de egna medlemmarnas intressen.
              Riksrevisionsverket framhöll att styrningen var olika på olika
              nivåer inom folkbildningen. Man anförde också att Folkbildningsrådets
              bidragskriterier i hög grad var inriktade på kvantitet i stället
              för kvalitet.
            </seg>
          </u>
          <u xml:id="i-5a8cbb420de23cff-645" prev="i-5a8cbb420de23cff-634" who="Q6027303">
            <seg>
              Andra utredare ska ta reda på vilka grupper som inte deltar i
              folkbildningen och pröva i vilken utsträckning som det finns önskemål
              som folkbildningen ska kunna tillgodose. Detta uppdrag ska redovisas
              den 15 april i år.
            </seg>
          </u>
          <u xml:id="i-5a8cbb420de23cff-646" prev="i-5a8cbb420de23cff-634" who="Q6027303">
            <seg>
              I våra reservationer i detta betänkande anför vi bland annat
              att vi tycker att ett gemensamt anslag för bidrag till folkhögskolor
              och studieförbund inte är riktigt.
            </seg>
          </u>
          <u xml:id="i-5a8cbb420de23cff-647" prev="i-5a8cbb420de23cff-634" who="Q6027303">
            <seg>
              I vanlig ordning avstyrker utskottsmajoriteten våra förslag.
              När jag läser igenom detta konstaterar jag att utskottsmajoriteten
              tycker att det ligger väldigt mycket i det som vi säger och att
              man egentligen förväntar sig att de utredningar som ska läggas
              fram kommer att ta upp de problem som vi i stor utsträckning har
              pekat på.
            </seg>
          </u>
          <u xml:id="i-5a8cbb420de23cff-648" prev="i-5a8cbb420de23cff-634" who="Q6027303">
            <seg>
              Utskottsmajoriteten talar om att man inom SUFO 2 kommer att beröra
              frågor om Folkbildningsrådets dubbla roller som myndighetsutövare
              och intresseföreträdare.
            </seg>
          </u>
          <u xml:id="i-5a8cbb420de23cff-649" prev="i-5a8cbb420de23cff-634" who="Q6027303">
            <seg>
              Detta ser jag ändå som att vi kommer att återuppta diskussionen
              om denna fråga lite senare. Det uppfattar jag som positivt.
            </seg>
          </u>
          <u xml:id="i-5a8cbb420de23cff-650" prev="i-5a8cbb420de23cff-634" who="Q6027303">
            <seg>
              I en annan reservation tar vi upp att vi tycker att ett särskilt
              anslag till folkbildning endast bör avse bidrag till studieförbunden.
              Vi anser att en organisatorisk och anslagsmässig koppling bör
              övervägas mellan studieförbunden och amatörkulturen. Detta har
              man redan kommit längre med i Danmark.
            </seg>
          </u>
          <u xml:id="i-5a8cbb420de23cff-651" prev="i-5a8cbb420de23cff-634" who="Q6027303">
            <seg>
              Jag upplever att utskottsmajoriteten i sin skrivning menar att
              man kommer att ta upp detta senare och att man kommer att överväga
              att låta amatörkulturen ingå i den samlade bedömning som ska göras
              inom SUFO 2.
            </seg>
          </u>
          <u xml:id="i-5a8cbb420de23cff-652" prev="i-5a8cbb420de23cff-634" who="Q6027303">
            <seg>
              Med den optimistiska och positiva syn som jag har känns det väldigt
              bra att vi har tagit upp dessa frågor. De ligger så att säga rätt
              i tiden, och förhoppningsvis kommer även de utredningar som är
              tillsatta att se att de förslag som vi har lagt fram ligger rätt
              i tiden, och de kommer kanske att tillgodose de synpunkter som
              vi har. Om inte återkommer vi från den här talarstolen om dessa,
              som vi tycker, för folkbildningen och amatörkulturen viktiga frågor.
              Jag tror också att det är viktigt att vi, när vi talar om folkhögskolorna,
              ser att folkhögskolorna behöver en utveckling. Hela vuxenutbildningen
              och hela utbildningsväsendet behöver förändras för att bli starkare
              i den framtid som vi kommer att leva i.
            </seg>
          </u>
          <note type="speaker">
            Anf. 107 HANS BACKMAN (fp):
          </note>
          <u xml:id="i-5a8cbb420de23cff-653" next="i-5a8cbb420de23cff-660" who="Q5563650">
            <seg>
              Fru talman! Regeringen uttalade i folkbildningspropositionen
              1997/98 att folkbildningen borde spela en viktig roll för att
              förverkliga kulturpolitiken bland annat genom att den når ut till
              orter som saknar kulturinstitutioner och till grupper som inte
              får del av samhällets övriga kulturutbud och att den är en mötesplats
              mellan kulturarbetare och amatörer. Den åsikten gäller även Folkpartiet.
              Studieförbundet Vuxenskolan, där Folkpartiet är en av grundorganisationerna,
              är till exempel landets största kulturarrangör, som har nämnts
              tidigare här från talarstolen, med 50 000 arrangemang per år och
              tre miljoner deltagare. För att man ska kunna leva upp till detta
              även i framtiden anser Folkpartiet att det är viktigt att ökade
              statliga satsningar inte koncentreras till huvudstadsområdet utan
              kommer hela landet till godo.
            </seg>
          </u>
          <u xml:id="i-5a8cbb420de23cff-654" prev="i-5a8cbb420de23cff-653" who="Q5563650">
            <seg>
              Folkbildningsrådet har fått statens uppdrag att fördela folkbildningsanslaget
              till studieförbund och folkhögskolor. Genom ett principbeslut
              har rådet låst fast anslagen på ett sätt som missgynnar studieförbund
              i tillväxt. Detta anser Folkpartiet liberalerna är olyckligt.
              Nya satsningar, nybildade studieförbund samt olika samverkansprojekt
              som inleds berättigar inte till stöd från folkbildningsanslaget
              förrän ett år senare. Exempelvis kan nämnas att Sensus studieförbund
              och Islamiska studieförbundet i Sverige har etablerat ett samarbete
              som är mycket intressant, inte minst ur integrationssynpunkt.
              Detta samarbete är dock hotat på grund av de stelbenta bidragsreglerna.
              Det är ett stort problem som hämmar nytänkande.
            </seg>
          </u>
          <u xml:id="i-5a8cbb420de23cff-655" prev="i-5a8cbb420de23cff-653" who="Q5563650">
            <seg>
              Nu kommer den andra statliga utvärderingen av folkbildningen,
              SUFO 2. Vi i Folkpartiet ser fram emot den och att vi från den
              ska kunna dra slutsatser för folkbildningens framtid.
            </seg>
          </u>
          <u xml:id="i-5a8cbb420de23cff-656" prev="i-5a8cbb420de23cff-653" who="Q5563650">
            <seg>
              Kulturen kan skapa bryggor mellan människor. Ett kulturliv med
              mångfald är också ett effektivt vapen mot intolerans och fördomar.
              Det kan öka förståelsen och minska rädslan för människors olikheter.
              I ett rikt kulturliv ges också många människor möjlighet att uttrycka
              sig. Allt detta är viktigt i det mångkulturella land som Sverige
              har blivit. Inom kulturlivet måste det finnas en stor medvetenhet
              om att även det icke traditionellt svenska ska få utrymme.
            </seg>
          </u>
          <u xml:id="i-5a8cbb420de23cff-657" prev="i-5a8cbb420de23cff-653" who="Q5563650">
            <seg>
              Kulturpolitiken för de nationella minoritetsgrupperna och invandrarna
              behöver utvecklas. Invandrare och minoriteter behöver få ett större
              utrymme i svenskt kulturliv och ska ges ökat stöd för att värna
              sina språkliga och kulturella identiteter. Stödet kan exempelvis
              gå till medier som särskilt riktar sig till invandrar- och minoritetsgrupper,
              inrättande av kulturcentrum och utgivning av litteratur på andra
              språk än svenska.
            </seg>
          </u>
          <u xml:id="i-5a8cbb420de23cff-658" prev="i-5a8cbb420de23cff-653" who="Q5563650">
            <seg>
              I detta arbete har också folkbildningen en viktig roll att spela.
              Folkpartiet vill därför understryka att det är viktigt att folkbildningen
              inte enbart ska spegla det svenska samhället i stort, utan i folkbildningsverksamheten
              bör också de minoriteter som lever och verkar i det svenska samhället
              särskilt värnas. De nationella minoriteternas kultur och språk
              måste prioriteras i folkbildningen, bland annat genom att särskilda
              åtgärder vidtas som syftar till att värna deras språk.
            </seg>
          </u>
          <u xml:id="i-5a8cbb420de23cff-659" prev="i-5a8cbb420de23cff-653" who="Q5563650">
            <seg>
              Detta tycker vi att det är viktigt att riksdagen som sin mening
              ger regeringen till känna. Jag yrkar därför bifall till reservation
              nr 3 i betänkandet.
            </seg>
          </u>
          <u xml:id="i-5a8cbb420de23cff-660" prev="i-5a8cbb420de23cff-653" who="Q5563650">
            <seg>
              Jag vill också peka på skrivningen att det statliga stödet till
              folkbildningen är avsett för verksamhet som vänder sig till alla
              inom landet. Så skriver man men vi tycker att den skrivningen
              är för svag. Det gäller att trycka på de här frågorna som är en
              viktig del när det gäller möjligheterna till en ännu bättre integration
              av alla som lever i Sverige av alla samhällsgrupper här.
            </seg>
          </u>
          <note type="speaker">
            Anf. 108 GUNILLA TJERNBERG (kd):
          </note>
          <u xml:id="i-5a8cbb420de23cff-661" next="i-5a8cbb420de23cff-672" who="Q4982955">
            <seg>
              Fru talman! I många år har människor i Sverige frivilligt samlats
              för att på sina egna villkor ta del av föreläsningar, delta i
              olika kulturprojekt, diskutera och också studera tillsammans.
              Detta är ett unikt sätt att främja den allmänna medborgerliga
              bildningen men också demokratin. Det gäller alltså att göra det
              möjligt för alla människor att påverka sin livssituation och att
              skapa ett engagemang för att kunna delta i samhällsutvecklingen.
              Det är vad vi i grunden kallar för demokrati.
            </seg>
          </u>
          <u xml:id="i-5a8cbb420de23cff-662" prev="i-5a8cbb420de23cff-661" who="Q4982955">
            <seg>
              Möjligheten till folkbildning är en av grundbultarna i ett demokratiskt
              samhälle. I dag finns det sammanlagt tio studieförbund och 147
              folkhögskolor i Sverige. Många folkhögskolor har en egen profilering.
              Inom studieförbunden är studiecirkeln den vanligaste verksamheten.
              Varje år arrangeras ungefär 320 000 studiecirklar över hela landet.
            </seg>
          </u>
          <u xml:id="i-5a8cbb420de23cff-663" prev="i-5a8cbb420de23cff-661" who="Q4982955">
            <seg>
              Mot den bakgrunden är det viktigt för oss kristdemokrater att
              understryka att detta med det statliga stödet till folkbildningen
              också finns med i ett enhälligt riksdagsbeslut 1997/98 att det
              finns flera viktiga syften med folkbildningen bland annat att
              försvara, stärka och utveckla demokratin liksom att bidra till
              ett breddat kulturintresse i samhället.
            </seg>
          </u>
          <u xml:id="i-5a8cbb420de23cff-664" prev="i-5a8cbb420de23cff-661" who="Q4982955">
            <seg>
              Konsekvensen av detta är att när folkbildningen ges möjligheter
              att utvecklas stärks också den demokratiska processen. Därför
              är det oroande att tvingas konstatera att det offentliga stödet
              har minskat kraftigt under de senaste åren. Under den senaste
              tioårsperioden har nämligen stödet från kommunerna sjunkit med
              40 % och statsbidraget med 14 %. I dag finns det, tyvärr, kommuner
              som inte ger något stöd alls till folkbildningen. Detta är en
              mycket oroande utveckling.
            </seg>
          </u>
          <u xml:id="i-5a8cbb420de23cff-665" prev="i-5a8cbb420de23cff-661" who="Q4982955">
            <seg>
              Fru talman! Kulturpolitiken måste stödja och uppmuntra såväl
              professionell kultur som amatörkultur och ideella insatser. Amatörkulturen
              är en grogrund för professionalitet och ett uttryck för den enskilda
              människans behov av kulturell upplevelse, något som aldrig får
              underskattas. En nationell kulturpolitik måste därför sträva efter
              att stärka den levande amatörkultur som finns i landet. Här återstår
              mycket att göra.
            </seg>
          </u>
          <u xml:id="i-5a8cbb420de23cff-666" prev="i-5a8cbb420de23cff-661" who="Q4982955">
            <seg>
              Vi kristdemokrater påpekade redan i höstens budgetarbete vikten
              av en politik som leder till ökade resurser och större möjligheter
              för amatörkulturen. Vi ville öka resurserna till amatörkulturen
              och vill det fortfarande. Vi ville också ge de ideella amatörkulturorganisationerna
              samma skattelättnader som idrottsföreningar har för ersättning
              till ledare och vill det fortfarande.
            </seg>
          </u>
          <u xml:id="i-5a8cbb420de23cff-667" prev="i-5a8cbb420de23cff-661" who="Q4982955">
            <seg>
              Fru talman! Kristdemokraterna har i många olika sammanhang pekat
              på det orimliga i att ungdomars kulturutövande behandlas olika
              beroende på om det sker i generationsövergripande verksamhet eller
              om det sker i en ren ungdomsorganisation. De ungdomar som väljer
              att engagera sig i åldersintegrerade amatörorkestrar eller teatergrupper
              missgynnas i dag av det offentliga bidragssystemet. Stödet till
              ungdomars kulturutövande går nämligen enbart till rena barn- och
              ungdomsorganisationer.
            </seg>
          </u>
          <u xml:id="i-5a8cbb420de23cff-668" prev="i-5a8cbb420de23cff-661" who="Q4982955">
            <seg>
              Ungdomar i ett ungdomsförbund, till exempel en orkester som tillhör
              Riksförbundet Unga Musikanter, kan få bidrag både till riksorganisationen
              och till verksamheten i föreningen. Om samma ungdomar tillhör
              en vuxenorganisation, till exempel en orkester som organiseras
              av Sveriges Orkesterförbund, får de bekosta sitt kulturutövande
              själva. Varken kulturministern eller majoriteten i utskottet har
              sett något behov av att ändra på detta. Kristdemokraterna kommer
              att fortsätta att arbeta med frågan för att få en ändring till
              stånd.
            </seg>
          </u>
          <u xml:id="i-5a8cbb420de23cff-669" prev="i-5a8cbb420de23cff-661" who="Q4982955">
            <seg>
              Fru talman! Sedan ska jag säga några ord om Kristdemokraternas
              reservation i betänkandet.
            </seg>
          </u>
          <u xml:id="i-5a8cbb420de23cff-670" prev="i-5a8cbb420de23cff-661" who="Q4982955">
            <seg>
              En stor del av amatörkulturverksamheten i dag sker inom folkbildningens
              ram. Minskade resurser till folkbildningen har naturligtvis påverkat
              möjligheterna just för amatörkulturen. Det är ett faktum att amatörkulturorganisationerna
              har mycket små resurser jämfört med de stora studieförbunden.
              Ett långtgående samarbete bör således finnas mellan amatörkulturorganisationerna
              och studieförbunden.
            </seg>
          </u>
          <u xml:id="i-5a8cbb420de23cff-671" prev="i-5a8cbb420de23cff-661" who="Q4982955">
            <seg>
              Jag har kunnat konstatera att frågan om amatörorganisationerna
              och amatörkulturen har engagerat flera partier i utskottet, närmare
              bestämt sex partier detta inklusive en enskild socialdemokratisk
              motion. Det är endast ett parti som inte har motioner i frågan.
            </seg>
          </u>
          <u xml:id="i-5a8cbb420de23cff-672" prev="i-5a8cbb420de23cff-661" who="Q4982955">
            <seg>
              Fru talman! Jag yrkar bifall till reservation 5 under punkt 12.
              Vi vet att det pågår en utredning om folkbildningen, men jag vill
              betona att folkbildningen av det skälet inte får hamna i bakvatten
              utan satsningar. Jag hoppas att utskottsmajoriteten i den här
              debatten kan klargöra hur man ser på amatörkulturen och dess villkor.
              Håller man med om att resurserna här måste öka, eller eftersom
              man avvisar vårt förslag vad vill man göra i stället?
            </seg>
          </u>
          <note type="speaker">
            Anf. 109 BIRGITTA SELLÉN (c):
          </note>
          <u xml:id="i-5a8cbb420de23cff-673" next="i-5a8cbb420de23cff-714" who="Q4916299">
            <seg>
              Fru talman! Kulturen har, och har haft, en enorm betydelse för
              demokratins utveckling. För att hålla demokratin levande behövs
              det mötesplatser där man kan skaffa sig nya kunskaper och erfarenheter
              samt utbyta åsikter och tankar. Folkbildningen är så viktig just
              därför att den ger oanade möjligheter att delge människorna kunskap.
            </seg>
          </u>
          <u xml:id="i-5a8cbb420de23cff-674" prev="i-5a8cbb420de23cff-673" who="Q4916299">
            <seg>
              De som deltar i till exempel en studiecirkel erbjuds fantastiska
              möten för det demokratiska samtalet. Studieförbunden arrangerar
              kulturarrangemang och föreläsningar som ger den kunskapssökande
              vad vederbörande söker. Flera generationer av medborgare har i
              drygt hundra år fått bildning och utbildning och även fått sin
              livssyn formad genom just folkbildningen, så vi här i riksdagen
              har ett stort ansvar när det gäller att fortsatt förvalta detta.
            </seg>
          </u>
          <u xml:id="i-5a8cbb420de23cff-675" prev="i-5a8cbb420de23cff-673" who="Q4916299">
            <seg>
              Utredningen SUFO 2, som har till uppgift att se över folkbildningens
              framtid, kommer snart att presentera vad man kommit fram till.
              Bland annat har man i uppgift att analysera och bedöma konsekvenserna
              av de minskade bidragen från kommuner och landsting till folkbildningen.
              Utredningen har nu hållit på i några år, så det kan väl inte vara
              något annat än ett bra och genomarbetat förslag som presenteras.
              Det ska verkligen bli intressant att ta del av vad utredningen
              kommit fram till. Jag har i flera år otåligt lyft fram folkbildningsfrågor
              eftersom vi så tydligt har sett att en del kommuner försöker avhända
              sig en del av sitt ansvar.
            </seg>
          </u>
          <u xml:id="i-5a8cbb420de23cff-676" prev="i-5a8cbb420de23cff-673" who="Q4916299">
            <seg>
              Många kommuner har under 1990-talet kraftigt reducerat eller
              helt slopat stödet. Kommunerna har i snitt skurit ned med 40 %
              under de här tiotolv åren, något som även Gunilla Tjernberg belyste.
              Under tiden har statsbidraget stått stilla och alltså inte räknats
              upp. Om man så vill kan man med folkbildningsögon säga att det
              är fråga om en nedskärning. Men i princip har budgeten legat fast,
              medan landstinget skurit ned med 4 % under samma tid.
            </seg>
          </u>
          <u xml:id="i-5a8cbb420de23cff-677" prev="i-5a8cbb420de23cff-673" who="Q4916299">
            <seg>
              Det reducerade stödet försämrar också förutsättningar för demokrati
              och medborgarnas delaktighet. Detta har lett till att Centerpartiet
              vill ha en översyn över hur deltagandet i studiecirklar har påverkats.
              Eftersom utredningen ska vara klar den 15 mars i år var det för
              sent när vi behandlade det här i utskottet att lämna tilläggsdirektiv
              till utredningen. Därför valde jag att inte reservera mig till
              förmån till vår motion, utan jag avgav i stället ett särskilt
              yttrande till detta betänkande.
            </seg>
          </u>
          <u xml:id="i-5a8cbb420de23cff-678" prev="i-5a8cbb420de23cff-673" who="Q4916299">
            <seg>
              Men kanhända har vi i Centerpartiet ändå blivit lite bönhörda.
              I dag fick jag reda på att Lena Hallengren hade tillsatt en utredning
              som ska se över deltagandet i folkbildningen. Jag gissar att det
              är den som Göran Persson hänvisar till om Riksdagens revisorer.
              Kanske kommer detta att bli klart i vår. Jag hoppas att det blir
              så.
            </seg>
          </u>
          <u xml:id="i-5a8cbb420de23cff-679" prev="i-5a8cbb420de23cff-673" who="Q4916299">
            <seg>
              Vi får aldrig glömma att studieförbunden och folkhögskolorna
              är viktiga aktörer för att kulturlivet ska leva lokalt runtom
              i hela landet och erbjuda mångfald och hög kvalitet. När det gäller
              folkhögskolorna kommer Lars-Ivar Ericson att vidareutveckla den
              frågan i sitt anförande.
            </seg>
          </u>
          <u xml:id="i-5a8cbb420de23cff-680" prev="i-5a8cbb420de23cff-673" who="Q4916299">
            <seg>
              Människor runtom i Sverige omvittnar studieförbundens stora betydelse
              som arrangör av kulturprogram, av cirklar och av annan gruppverksamhet.
              Tyvärr ser vi ännu ett hot mot studieförbundens framtid. Det hot
              jag tänker på är momsbeskattningen som hotar föreningar, organisationer,
              förbund, folkbildning etcetera genom ett förslag från EU. Låt
              oss arbeta tillsammans för att förhindra att den här beskattningen
              införs. Det är min stilla vädjan, och jag tackar för nickningen
              från Lars Wegendal.
            </seg>
          </u>
          <u xml:id="i-5a8cbb420de23cff-681" prev="i-5a8cbb420de23cff-673" who="Q4916299">
            <seg>
              Om momsbeskattning införs som det har sagts för de verksamheter
              som omsätter mer än 90 000 kr kommer det att slå hårt mot sådana
              ideella verksamheter och föreningar som till exempel Röda Korset.
            </seg>
          </u>
          <u xml:id="i-5a8cbb420de23cff-682" prev="i-5a8cbb420de23cff-673" who="Q4916299">
            <seg>
              Studieförbund ska också att momsbeläggas, vilket i så fall obönhörligen
              kommer att leda till att kursavgifterna höjs. Och vilka drabbar
              det då? Jo, de som har lägst inkomst. Att kunna delta i en studiecirkel
              får inte bli ett privilegium för dem som tjänar mest här i samhället.
              Men jag hoppas att vi tillsammans kan bromsa detta.
            </seg>
          </u>
          <u xml:id="i-5a8cbb420de23cff-683" prev="i-5a8cbb420de23cff-673" who="Q4916299">
            <seg>
              Andra som skulle drabbas hårt av en momsbeskattning är handikapporganisationerna.
              De får statsbidrag till sin verksamhet, ett bidrag som hela tiden
              naggas i kanten eftersom det bildas fler och fler organisationer,
              och det blir då samma sak som inom folkbildningen. Anslagen höjs
              inte trots att antalet verksamheter ökar. Om de dessutom ska tvingas
              att betala moms förstår ju var och en av oss att den ekvationen
              inte går ihop.
            </seg>
          </u>
          <u xml:id="i-5a8cbb420de23cff-684" prev="i-5a8cbb420de23cff-673" who="Q4916299">
            <seg>
              Vi kan inte behöva vara bäst i klassen inom EU i den här frågan.
              Vi kan se på andra länder som hittar andra lösningar. Somliga
              länder väljer att inte bry sig om direktivet alls medan till exempel
              Storbritannien vill höja den lägsta nivån till 700 000 kr i stället
              för de föreslagna 90 000 kronorna.
            </seg>
          </u>
          <u xml:id="i-5a8cbb420de23cff-685" prev="i-5a8cbb420de23cff-673" who="Q4916299">
            <seg>
              Kanske har Espen, åtta år som Mark Levengood och Unni Lindell
              har skrivit om rätt. Han säger så här: Politiker ger sig aldrig.
              De tar med den ena handen och lovar med den andra.
            </seg>
          </u>
          <u xml:id="i-5a8cbb420de23cff-686" prev="i-5a8cbb420de23cff-673" who="Q4916299">
            <seg>
              Fru talman! Studieförbundet Vuxenskolan gjorde för två år sedan
              en enkät som vände sig till kommunpolitiker. Man ställde massor
              av intressanta frågor om deras syn på folkbildningen. De fick
              även svara på om de hade för avsikt att öka det ekonomiska stödet
              till studieförbunden. På den frågan svarade 26 % av kommunpolitikerna:
              Ja, helt klart. 44 % svarade: Ja, till en viss del. Sammanlagt
              var det alltså 70 % som inför valet 2002 sade att de tänkte satsa
              mer pengar på folkbildningen. Tror ni att de har hållit sina löften?
              Ja, jag vet inte, men jag har lite svårt att tro det. Jag hoppas
              att få svar på det genom de utredningar som kommer. Vi får kanske
              svaret i SUFO 2.
            </seg>
          </u>
          <u xml:id="i-5a8cbb420de23cff-687" prev="i-5a8cbb420de23cff-673" who="Q4916299">
            <seg>
              En annan intressant fråga som ställdes i Vuxenskolans enkät är
              faktiskt väldigt aktuell även i utskottets debatter. Frågan löd:
              Vilken betydelse har studieförbunden för folkhälsoarbetet? På
              den frågan svarade 67 % av centerpartisterna: Mycket stor eller
              ganska stor. Tätt följde Socialdemokraterna, där siffran var 66
              %. Det ger mig en framtidstro på att Centerpartiets klämmar om
              att läkare ska kunna skriva ut studiecirklar på recept till patienter
              som behöver rehabiliteras kommer att behandlas positivt jag känner
              det.
            </seg>
          </u>
          <u xml:id="i-5a8cbb420de23cff-688" prev="i-5a8cbb420de23cff-673" who="Q4916299">
            <seg>
              Fru talman! Centerpartiet ser också folkbildningen som ett komplement
              till grund- och gymnasieskolan. Den behövs för att elever som
              inte klarar kunskapsmålen ska kunna läsa upp sina betyg. Med den
              pedagogik som folkbildningen har passar den ofta väldigt bra för
              dessa elever.
            </seg>
          </u>
          <u xml:id="i-5a8cbb420de23cff-689" prev="i-5a8cbb420de23cff-673" who="Q4916299">
            <seg>
              Folkbildningen erbjuder också kompetensutveckling för personal
              inom olika yrken. Det är många från skolans värld som skaffar
              sig kunskaper om olika handikapp via studieförbunden. Det kan
              gälla DAMP, dyslexi eller andra typer av syndrom som man behöver
              veta mer om.
            </seg>
          </u>
          <u xml:id="i-5a8cbb420de23cff-690" prev="i-5a8cbb420de23cff-673" who="Q4916299">
            <seg>
              Det gäller också föräldrar som behöver kunskaper om sitt barns
              handikapp. De kan lära sig via studiecirklar. Där får de träffa
              andra föräldrar som har samma problem som de själva, och det stärker
              dem att det inte bara är deras barn som har ett handikapp. Dyslektikerförbundet
              har gjort en undersökning av detta, och den visar att föräldrarna
              ger betyget över förväntan. Så detta är alltså värt att satsa
              på.
            </seg>
          </u>
          <u xml:id="i-5a8cbb420de23cff-691" prev="i-5a8cbb420de23cff-673" who="Q4916299">
            <seg>
              Centerpartiet vill också understryka vikten av att folkbildningen
              inte bara speglar det svenska samhället i stort. I folkbildningsverksamheten
              bör också de minoriteter som lever och bor i Sverige värnas. De
              nationella minoriteternas kultur och språk måste prioriteras i
              folkbildningen. Jag har tidigare diskuterat detta i en interpellationsdebatt
              med statsrådet Lena Hallengren och tänker därför inte fördjupa
              mig speciellt i frågan i dag.
            </seg>
          </u>
          <u xml:id="i-5a8cbb420de23cff-692" prev="i-5a8cbb420de23cff-673" who="Q4916299">
            <seg>
              Jag vill bara påminna om att de låsta bidragen till studieförbunden
              som också Hans Backman var inne på har lett till att vissa verksamheter
              har haft svårt att utvecklas. Ett sådant exempel är det islamistiska
              studieförbundet Ibn Rushd.
            </seg>
          </u>
          <u xml:id="i-5a8cbb420de23cff-693" prev="i-5a8cbb420de23cff-673" who="Q4916299">
            <seg>
              Slutligen några ord om amatörkulturen som är en självklar del
              av det lokala kulturlivet, en grogrund för den enskilda människans
              växande och en inspirationskälla i det lokala samhället. Staten
              och kommunerna måste medverka till att skapa bättre förutsättningar
              för amatörkulturarbetet.
            </seg>
          </u>
          <u xml:id="i-5a8cbb420de23cff-694" prev="i-5a8cbb420de23cff-673" who="Q4916299">
            <seg>
              Därför anser Centerpartiet att man bör undersöka möjligheterna
              till att amatörkulturen får ett särskilt bidrag i stället för
              att man som i dag får statligt stöd för sin verksamhet genom samarbete
              med studieförbunden. I en debatt om detta för några år sedan deltog
              representanter för alla partier och även representanter från amatörkulturen
              och studieförbunden. Alla var överens om att det skulle vara bra
              om amatörkulturen kunde få ett eget statligt bidrag. Men ingenting
              har hänt sedan dess trots att en person från Kulturdepartementet
              deltog i debatten.
            </seg>
          </u>
          <u xml:id="i-5a8cbb420de23cff-695" prev="i-5a8cbb420de23cff-673" who="Q4916299">
            <seg>
              Men som Espen sade: Politiker lovar med den ena handen och tar
              med den andra.
            </seg>
          </u>
          <u xml:id="i-5a8cbb420de23cff-696" prev="i-5a8cbb420de23cff-673" who="Q4916299">
            <seg>
              Jag står bakom våra reservationer, men yrkar bifall bara till
              reservation nr 6.
            </seg>
          </u>
          <note>
            Anf. 110 GUNILLA CARLSSON i Hisings Backa (s):
          </note>
          <u xml:id="i-5a8cbb420de23cff-697" prev="i-5a8cbb420de23cff-673" who="Q4916299">
            <seg>
              Fru talman! Många av oss här i kammaren i dag har säkert tagit
              del av folkbildningen på olika sätt. Själv har jag varit både
              deltagare och cirkelledare på ett antal studiecirklar. Jag har
              gått på enskilda kurser på folkhögskola, och jag har varit besökare
              på olika kulturarrangemang. Och jag har inte varit ensam.
            </seg>
          </u>
          <u xml:id="i-5a8cbb420de23cff-698" prev="i-5a8cbb420de23cff-673" who="Q4916299">
            <seg>
              Enligt uppgifter från Folkbildningsrådet har cirka en och en
              halv miljon personer i vårt avlånga land deltagit i en studiecirkel
              under 2003. I de olika kulturarrangemang som har genomförts närmare
              220 000 stycken har drygt 15 miljoner personer deltagit och en
              miljon kulturutövare eller föreläsare har medverkat.
            </seg>
          </u>
          <u xml:id="i-5a8cbb420de23cff-699" prev="i-5a8cbb420de23cff-673" who="Q4916299">
            <seg>
              Vad är det då för utgångspunkter som gäller för folkbildningen?
              Jo, att folkbildningen finns för alla. Det är en otroligt viktig
              och grundläggande princip. Den ska vara fri och den ska vara frivillig.
              Den ska öppna möjligheten att söka kunskap och den ska ge möjlighet
              till samtal och engagemang.
            </seg>
          </u>
          <u xml:id="i-5a8cbb420de23cff-700" prev="i-5a8cbb420de23cff-673" who="Q4916299">
            <seg>
              Alla har oftast ett behov av lärande på ett eller annat sätt
              inom ett eller annat område. En förutsättning för detta är att
              folkbildningen styrs av sin egen idé och sina egna mål. Den ska
              vara oberoende av politiska och ekonomiska maktgrupper och inte
              tvingas att anpassa sig till speciella samhällskrav för att hävda
              sin verksamhet.
            </seg>
          </u>
          <u xml:id="i-5a8cbb420de23cff-701" prev="i-5a8cbb420de23cff-673" who="Q4916299">
            <seg>
              Bildning handlar om att lära för sin egen skull. Att bilda sig
              är en livslång process under eget ansvar och på eget initiativ.
              Bildning omfattar mycket mer än den utbildning som vi ibland ägnar
              oss åt under olika perioder i livet.
            </seg>
          </u>
          <u xml:id="i-5a8cbb420de23cff-702" prev="i-5a8cbb420de23cff-673" who="Q4916299">
            <seg>
              Folkbildningen, och framför allt det folkliga engagemanget, är
              viktigt för utvecklingen av den lokala demokratin. Om man vill
              förändra och om man vill ha en levande demokrati, måste man vara
              med och påverka. Folkbildningen kan ersätta vanmakt med egenmakt.
              Här spelar folkbildningen och studiecirkelverksamhet en stor och
              viktig roll.
            </seg>
          </u>
          <note>
            Fru talman! År 2001 tillkallade den socialdemokratiska regeringen
            en särskild utredare för att genomföra den andra statliga utvärderingen
            av folkbildningen. Den kallas SUFO 2. Utredaren har hittills utgivit
            flera utvärderingsrapporter i delbetänkanden. Utredaren ska redovisa
            resultatet av sitt arbete i en samlad bedömning den 15 mars i
            år, alltså om knappt två veckor.
          </note>
          <u xml:id="i-5a8cbb420de23cff-703" prev="i-5a8cbb420de23cff-673" who="Q4916299">
            <seg>
              Ytterligare en utredare har tillkallats för att belysa folkbildningen
              i en icke-deltagares perspektiv. Där ska man åskådliggöra vilka
              grupper som inte deltar i folkbildningen och pröva i vilken utsträckning
              det finns önskemål som folkbildningen skulle kunna tillgodose.
              Detta uppdrag ska redovisas den 15 april 2004.
            </seg>
          </u>
          <u xml:id="i-5a8cbb420de23cff-704" prev="i-5a8cbb420de23cff-673" who="Q4916299">
            <seg>
              Dessutom har Folkbildningsrådet fått regeringens uppdrag att
              tillsammans med berörda aktörer och med stor öppenhet utarbeta
              ett samlat dokument om folkbildningens framtida roll och uppgifter.
              Även detta uppdrag ska lämnas till regeringen under mars månad.
            </seg>
          </u>
          <u xml:id="i-5a8cbb420de23cff-705" prev="i-5a8cbb420de23cff-673" who="Q4916299">
            <seg>
              Dagens betänkande, KrU5, behandlar motioner från den allmänna
              motionstiden. Jag vill ge några kommentarer till några av reservationerna.
            </seg>
          </u>
          <u xml:id="i-5a8cbb420de23cff-706" prev="i-5a8cbb420de23cff-673" who="Q4916299">
            <seg>
              Det finns en reservation från Moderaterna om att bidraget till
              folkhögskolorna ska flyttas till utbildningsområdet och att bidraget
              till studieförbunden ska anvisas under ett folkbildningsanslag.
              De anser att statens uppdrag till Folkbildningsrådet att ansvara
              för bidragsfördelningen bör upphöra när anslaget, efter en sådan
              uppdelning, endast avser bidrag till studieförbunden.
            </seg>
          </u>
          <u xml:id="i-5a8cbb420de23cff-707" prev="i-5a8cbb420de23cff-673" who="Q4916299">
            <seg>
              Utskottet avstyrker förslaget. Jag tycker att det är viktigt
              att vi nu inväntar den stora utredning som har fått i uppdrag
              att titta på Folkbildningsrådets dubbla roller som myndighetsutövare
              och intresseföreträdare. Utredningen ska titta på om, och i så
              fall hur, detta har påverkat rådets myndighetsutövning och funktion.
            </seg>
          </u>
          <u xml:id="i-5a8cbb420de23cff-708" prev="i-5a8cbb420de23cff-673" who="Q4916299">
            <seg>
              Fru talman! Några av motionerna tar upp frågor som rör folkbildningens
              ekonomiska situation. Det handlar om statens, landstingens och
              kommunernas ansvar och de konsekvenser som följer av kommunernas
              slopade bidrag till folkbildningen. Jag delar den oro för minskade
              bidrag som många av motionärerna lyfter upp. Det är vår uppgift
              att påverka politiker i kommuner och landsting och betona vikten
              av folkbildning. Vi måste värna om folkligt engagemang och demokrati.
            </seg>
          </u>
          <u xml:id="i-5a8cbb420de23cff-709" prev="i-5a8cbb420de23cff-673" who="Q4916299">
            <seg>
              I direktiven till SUFO 2 konstaterade regeringen att bidragen
              till folkbildningen från kommuner och landsting har minskat kraftigt
              under 1990-talet. Även detta kommer att belysas i utvärderingen.
              En rapport om studieförbundens ekonomi ska sammanställas.
            </seg>
          </u>
          <u xml:id="i-5a8cbb420de23cff-710" prev="i-5a8cbb420de23cff-673" who="Q4916299">
            <seg>
              I detta motionsbetänkande finns det även reservationer från Moderaterna
              och Kristdemokraterna som gäller en samordning av statliga bidrag
              till studieförbundens och amatörkulturorganisationernas verksamheter.
              Man framhåller att statens stöd till folkbildningen är mycket
              betydelsefullt för amatörkulturen i landet. Jag håller med om
              att folkbildningen är väldigt viktig för amatörkulturen, lika
              viktig som amatörkulturen är för folkbildningen. Statsbidraget
              till folkbildningen har till syfte att bredda kulturintresset
              i samhället, öka delaktigheten i kulturlivet samt främja kulturupplevelser
              och eget skapande.
            </seg>
          </u>
          <u xml:id="i-5a8cbb420de23cff-711" prev="i-5a8cbb420de23cff-673" who="Q4916299">
            <seg>
              Folkbildningen erbjuder mötesplatser för kulturlivet och ger
              professionella utövare och amatörer möjligheter att mötas och
              inspireras av varandra, samarbeta och utbyta erfarenheter.
            </seg>
          </u>
          <u xml:id="i-5a8cbb420de23cff-712" prev="i-5a8cbb420de23cff-673" who="Q4916299">
            <seg>
              Ett bra exempel på detta är det samarbete som resulterade i teaterföreställningen
              Vävarnas barn som spelades på Finnboda varv under hösten 2003.
              Det var ett samarbete mellan Södra Fot, LO och ABF. Det var ett
              teaterprojekt i samarbete mellan professionella aktörer såsom
              skådespelare, musiker och dansare, samt drygt 100 amatörer som
              stod på scenen och var stomme i föreställningen. Drygt 10 000
              personer såg föreställningen som spelades under en månad. Många
              av besökarna var personer som vanligtvis inte går på teater. Detta
              är bara ett exempel. Det finns fler runtom i landet. Det visar
              hur viktigt det är med mötesplatser för kulturlivet, och där har
              folkbildning en stor uppgift att fylla.
            </seg>
          </u>
          <u xml:id="i-5a8cbb420de23cff-713" prev="i-5a8cbb420de23cff-673" who="Q4916299">
            <seg>
              Enligt direktiven till SUFO 2 ska man belysa vilken roll folkbildningen
              har för kulturen. En viktig fråga i detta sammanhang är i vilken
              utsträckning folkbildningen bidrar till att de kulturpolitiska
              målen nås. Jag utgår ifrån att överväganden om amatörkulturen
              ingår i den samlade bedömning som ska redovisas den 15 mars.
            </seg>
          </u>
          <u xml:id="i-5a8cbb420de23cff-714" prev="i-5a8cbb420de23cff-673" who="Q4916299">
            <seg>
              Fru talman! Med detta vill jag yrka bifall till betänkandet i
              dess helhet.
            </seg>
          </u>
          <note type="speaker">
            Anf. 111 GUNILLA TJERNBERG (kd) replik:
          </note>
          <u xml:id="i-5a8cbb420de23cff-715" next="i-5a8cbb420de23cff-720" who="Q4982955">
            <seg>
              Fru talman! För oss kristdemokrater är det oerhört väsentligt
              att barn och ungdomar ges möjlighet att delta i kulturlivet och
              att man kan börja tidigt. Det är det primära många gånger när
              vi tänker kulturpolitiskt. Andra åldersgrupper är viktiga, äldre
              är viktiga och till och med vi själva är viktiga, men barn och
              ungdomar ligger ofta i fokus när vi diskuterar.
            </seg>
          </u>
          <u xml:id="i-5a8cbb420de23cff-716" prev="i-5a8cbb420de23cff-715" who="Q4982955">
            <seg>
              Fru talman! Vi har tagit upp frågan om generationsövergripande
              kulturaktiviteter. Vi kan ta en amatörorkester som exempel. Den
              tanken blir plötsligt inte tydlig när vi diskuterar detta med
              Socialdemokraterna. Då är det organisationen och systemet som
              styr.
            </seg>
          </u>
          <u xml:id="i-5a8cbb420de23cff-717" prev="i-5a8cbb420de23cff-715" who="Q4982955">
            <seg>
              Jag skulle vilja fråga Gunilla Carlsson hur hon ser på detta.
              I dag är det så att om en pojke eller flicka engagerar sig i en
              generationsövergripande amatörorkester där det finns olika åldrar,
              kan denna pojke eller flicka inte få del av statsbidraget. Om
              samma pojke eller flicka engagerar sig i en amatörorkester där
              det bara finns barn och unga får man del av bidraget. Hur ser
              Gunilla Carlsson på en sådan fördelning? Barn och ungdomar finns
              ju ändå med, och det bör vara det absolut mest väsentliga. I stället
              ser man till systemet som sådant.
            </seg>
          </u>
          <note>
            Anf. 112 GUNILLA CARLSSON i Hisings Backa (s) replik:
          </note>
          <u xml:id="i-5a8cbb420de23cff-718" prev="i-5a8cbb420de23cff-715" who="Q4982955">
            <seg>
              Fru talman! Vi socialdemokrater värnar just om barn och ungdomar
              i kulturpolitiken. Kulturen ska naturligtvis vara tillgänglig
              för alla, men vi har valt att satsa lite extra på barn- och ungdomskultur.
              Gunilla Tjernberg säger att man inte kan ha en generationsövergripande
              verksamhet, men det finns inget som säger att man inte kan samarbeta
              mellan de olika organisationer. Man kan ha en egen ungdomsorganisation
              som bedriver verksamhet tillsammans med en organisation för vuxna.
            </seg>
          </u>
          <u xml:id="i-5a8cbb420de23cff-719" prev="i-5a8cbb420de23cff-715" who="Q4982955">
            <seg>
              Även om de inte får ta del av statsbidragen kan man ändå vara
              med i verksamheten där organisationen själv får besluta. Jag tycker
              inte att man kan säga att de får betala för sin verksamhet eller
              att man inte får några statliga medel. Det får man ju till verksamheten
              ändå.
            </seg>
          </u>
          <u xml:id="i-5a8cbb420de23cff-720" prev="i-5a8cbb420de23cff-715" who="Q4982955">
            <seg>
              Vi har valt att prioritera ungdomsorganisationerna. Det är dessutom
              en budgetfråga.
            </seg>
          </u>
          <note type="speaker">
            Anf. 113 GUNILLA TJERNBERG (kd) replik:
          </note>
          <u xml:id="i-5a8cbb420de23cff-721" next="i-5a8cbb420de23cff-726" who="Q4982955">
            <seg>
              Fru talman! Av svaret kan jag förstå att frågan var svår att
              besvara. Det var väldigt svårt att förstå det här svaret. Gunilla
              Carlsson sade både A och B och ingenting.
            </seg>
          </u>
          <u xml:id="i-5a8cbb420de23cff-722" prev="i-5a8cbb420de23cff-721" who="Q4982955">
            <seg>
              Min fråga är: Hur kan det komma sig att Socialdemokraterna väljer
              att det inte ska utgå något stöd till en amatörorkester med barn
              och andra deltagare i olika åldrar, medan det utgår stöd till
              en amatörorkester där bara barn deltar? Vi pratar om generationsövergripande
              verksamhet och ingenting annat just nu. Man får alltså bara pengarna
              om det är deltagare i vissa åldrar. Det här förstår inte jag,
              och jag tyckte inte att Gunilla Carlsson lyckades reda ut det.
              Men jag ger henne en chans till.
            </seg>
          </u>
          <u xml:id="i-5a8cbb420de23cff-723" prev="i-5a8cbb420de23cff-721" who="Q4982955">
            <seg>
              Sedan har jag en fråga till, och det är: Vet Gunilla Carlsson
              om de överväganden angående villkoren för amatörkulturen som flera
              partier och vi kristdemokrater tagit upp att man behöver göra
              finns med i utredningen? I majoritetstexten står det att man utgår
              från att övervägandena finns med. Jag antar att man bör veta om
              de finns med. Finns de med? Det är min fråga.
            </seg>
          </u>
          <note>
            Anf. 114 GUNILLA CARLSSON i Hisings Backa (s) replik:
          </note>
          <u xml:id="i-5a8cbb420de23cff-724" prev="i-5a8cbb420de23cff-721" who="Q4982955">
            <seg>
              Fru talman! Enligt direktiven i SUFO 2 ska man belysa vilken
              roll och betydelse folkbildningen har för kulturen och i vilken
              utsträckning folkbildningen bidrar till de kulturpolitiska målen.
            </seg>
          </u>
          <u xml:id="i-5a8cbb420de23cff-725" prev="i-5a8cbb420de23cff-721" who="Q4982955">
            <seg>
              Amatörkulturen ingår i och får medel från folkbildningen om man
              samarbetar med studieförbunden. Men man får också medel från Kulturrådet,
              som fördelar drygt 7 miljoner för 2004 till just amatörkulturverksamheten.
            </seg>
          </u>
          <u xml:id="i-5a8cbb420de23cff-726" prev="i-5a8cbb420de23cff-721" who="Q4982955">
            <seg>
              Jag förutsätter att man kommer att belysa även amatörkulturens
              situation i SUFO 2 som kommer om knappa två veckor.
            </seg>
          </u>
          <note type="speaker">
            Anf. 115 KENT OLSSON (m) replik:
          </note>
          <u xml:id="i-5a8cbb420de23cff-727" next="i-5a8cbb420de23cff-733" who="Q6027303">
            <seg>
              Herr talman! Det var i Gunillas anförande väldigt mycket talande
              om de utredningar som kommer. Jag är medveten om att det är svårt
              att stå här och redogöra för något som kommer om 14 dagar.
            </seg>
          </u>
          <u xml:id="i-5a8cbb420de23cff-728" prev="i-5a8cbb420de23cff-727" who="Q6027303">
            <seg>
              Men jag skulle ändå vilja ta upp en liten enkel fråga. Anser
              Gunilla Carlsson att folkhögskolorna och studieförbunden har samma
              uppgift? Har studieförbunden precis samma uppgift som folkhögskolorna?
              Annars kan man ju fråga sig varför de har ett gemensamt ansvar.
            </seg>
          </u>
          <u xml:id="i-5a8cbb420de23cff-729" prev="i-5a8cbb420de23cff-727" who="Q6027303">
            <seg>
              Enligt min uppfattning har folkhögskolorna en annan uppgift än
              vad studieförbunden har. På folkhögskola går man ofta under en
              längre tid. Det är förberedande för en gymnasieexamen, även om
              man i dag inte har samma möjlighet att ta den typen av examen,
              medan studieförbunden ofta sysslar med andra typer av kulturella
              utbildningar och andra lite smalare saker. Varför lägger man inte
              det ena under utbildningsanslaget och det andra under folkbildningsanslaget?
              Varför lägger man detta under samma anslag? Är det så att Socialdemokraterna
              och regeringen helt enkelt anser att folkhögskolor och studieförbund
              gör samma sak? Det är den ena frågan.
            </seg>
          </u>
          <u xml:id="i-5a8cbb420de23cff-730" prev="i-5a8cbb420de23cff-727" who="Q6027303">
            <seg>
              Jag vill också ta upp en fråga som jag glömde i mitt anförande.
              Den kanske inte direkt hör till dagens ärende, men den har ändå
              tagits upp av andra talare, och det är frågan om momsdirektivet.
              Jag skulle vilja höra om regeringen är beredd att göra vad man
              kan för att se till att momsdirektivet får en vettig utformning,
              så att inte både idrottande ungdomar och de som sysslar med kultur-
              och amatörföreningar drabbas av detta. Vi ser momsdirektivet som
              väldigt bekymmersamt. Det kan innebära stora bekymmer för ungdomar.
            </seg>
          </u>
          <note>
            Anf. 116 GUNILLA CARLSSON i Hisings Backa (s) replik:
          </note>
          <u xml:id="i-5a8cbb420de23cff-731" prev="i-5a8cbb420de23cff-727" who="Q6027303">
            <seg>
              Herr talman! Det var många frågor som jag ska försöka besvara
              på kort tid.
            </seg>
          </u>
          <u xml:id="i-5a8cbb420de23cff-732" prev="i-5a8cbb420de23cff-727" who="Q6027303">
            <seg>
              Den sista frågan om momsdirektivet är en fråga som vi nog får
              återkomma till. Den kommer inte att hamna i vårt utskott, utan
              den kommer väl att hamna i skatteutskottet. Men jag kan lova att
              också vi i majoriteten i utskottet är väldigt engagerade i frågan.
            </seg>
          </u>
          <u xml:id="i-5a8cbb420de23cff-733" prev="i-5a8cbb420de23cff-727" who="Q6027303">
            <seg>
              Vad sedan gäller studieförbunden och folkhögskolorna har de samma
              typ av verksamhet, men det ser otroligt olika ut i olika delar
              av landet. Själv kommer jag från en stad där just ABF, som anses
              som ett studieförbund, också jobbar med vuxenutbildning för kommunen
              och är en av de största som driver vuxenutbildning, så man kan
              säga att de egentligen jobbar på samma sätt som folkhögskolorna.
              Men sedan har man folkbildningen och studieförbunden, kan jag
              tala om av egen erfarenhet, som också jobbar med studiecirkelverksamheten
              som en förberedande verksamhet för många människor som sedan faktiskt
              tar klivet och börjar läsa inom vuxenutbildningen.
            </seg>
          </u>
          <note type="speaker">
            Anf. 117 KENT OLSSON (m) replik:
          </note>
          <u xml:id="i-5a8cbb420de23cff-734" next="i-5a8cbb420de23cff-738" who="Q6027303">
            <seg>
              Herr talman! Jag uppfattade ändå en viss tveksamhet i detta svar.
              Jag kan ta ett exempel, Billströmska folkhögskolan på Tjörn där
              man går under ganska lång tid. Jag antar att också ABF har en
              verksamhet på Tjörn. Jag ser ändå att de här vänder sig till två
              helt olika typer av målgrupper. Den ena är en utbildning där man
              ska lära sig mycket, och många kommer så småningom att gå vidare
              till en högskoleutbildning. Man lär sig i stort sett motsvarande
              det som man lär sig i gymnasieskolan. Det kan finnas vissa skillnader
              när det gäller studierna i dag. Men det är väldigt få kurser inom
              ABF som leder till att man går vidare till universitetsnivå.
            </seg>
          </u>
          <u xml:id="i-5a8cbb420de23cff-735" prev="i-5a8cbb420de23cff-734" who="Q6027303">
            <seg>
              Jag kan inte förstå varför man lägger samman de här två helt
              olika sektorerna i ett anslag som sedan ska beslutas gemensamt.
              Det förefaller för mig väldigt främmande att man gör det.
            </seg>
          </u>
          <u xml:id="i-5a8cbb420de23cff-736" prev="i-5a8cbb420de23cff-734" who="Q6027303">
            <seg>
              Jag ska ta upp en fråga till. Det gäller samordningen mellan
              studieförbund och amatörkultur. I Danmark jobbar man enligt modellen
              Dansk Folkeoplysnings Samråd . Kan man från Socialdemokraternas
              sida tänka sig att lägga samman de två sektorerna så att man har
              en sektor för amatörkultur och studieförbund och en sektor för
              folkhögskolorna som då går över till utbildningssektorn? Då skulle
              det bli renodlat, och då vet alla vad det rör sig om. Är det någonting
              som Socialdemokraterna kan tänka sig?
            </seg>
          </u>
          <note>
            Anf. 118 GUNILLA CARLSSON i Hisings Backa (s) replik:
          </note>
          <u xml:id="i-5a8cbb420de23cff-737" prev="i-5a8cbb420de23cff-734" who="Q6027303">
            <seg>
              Herr talman! Det kommer en utredning som belyser de frågor som
              Kent Olsson tar upp om knappa två veckor, så jag tycker inte att
              vi ska föregå den utvärdering som kommer.
            </seg>
          </u>
          <u xml:id="i-5a8cbb420de23cff-738" prev="i-5a8cbb420de23cff-734" who="Q6027303">
            <seg>
              Amatörkulturen och folkbildningen vilar egentligen på samma grund.
              Man får ju bidrag till amatörkulturen via studieförbunden, men
              amatörkulturen får också andra medel från Kulturrådet. Sedan handlar
              det väl naturligtvis om att man måste hitta samverkansformer,
              att se till att mötas, precis som i det exempel som jag själv
              redogjorde för i talarstolen, teaterprojektet Vävarnas barn. Jag
              vet att det finns mängder av olika projekt runtom i landet där
              man genom studieförbunden, professionella aktörer men också amatörer
              får en möjlighet att mötas, utbyta erfarenheter med varandra och
              växa utifrån sina förutsättningar. Det som jag tycker är extra
              spännande är att man på det sättet når en publik men också deltagare
              som kanske inte annars hade tagit del av kulturen.
            </seg>
          </u>
          <note type="speaker">
            Anf. 119 BIRGITTA SELLÉN (c) replik:
          </note>
          <u xml:id="i-5a8cbb420de23cff-739" next="i-5a8cbb420de23cff-744" who="Q4916299">
            <seg>
              Herr talman! När det gäller tankarna kring folkbildningen känner
              jag att det finns en väldigt stor samstämmighet mellan s och c.
            </seg>
          </u>
          <u xml:id="i-5a8cbb420de23cff-740" prev="i-5a8cbb420de23cff-739" who="Q4916299">
            <seg>
              Jag tänkte ställa en liten fråga om amatörkulturen i alla fall.
              Vad vi har erfarit är att varken Kulturrådet eller Folkbildningsrådet
              har något helhetsansvar för amatörkulturen, vilket också Gunilla
              var inne på i sitt anförande. Det skapar en viss osäkerhet för
              amatörkulturen att man inte riktigt vet om man får pengar från
              studieförbunden, om man kommer att kunna samarbeta eller vad som
              händer.
            </seg>
          </u>
          <u xml:id="i-5a8cbb420de23cff-741" prev="i-5a8cbb420de23cff-739" who="Q4916299">
            <seg>
              Av den anledningen har vi sagt att vi vill belysa förutsättningarna
              för amatörkultur och eget skapande och göra en översyn av möjligheterna
              att ge amatörkulturen statligt bidrag över ett särskilt anslag
              i stället för att den som i dag ska få statligt stöd för verksamheten
              genom samarbete med studieförbunden.
            </seg>
          </u>
          <u xml:id="i-5a8cbb420de23cff-742" prev="i-5a8cbb420de23cff-739" who="Q4916299">
            <seg>
              Om det nu skulle vara så att SUFO 2 mot förmodan inte skulle
              ha föreslagit ett eget statsbidrag till dem, hur kommer då Gunilla
              Carlsson och Socialdemokraterna att reagera?
            </seg>
          </u>
          <note>
            Anf. 120 GUNILLA CARLSSON i Hisings Backa (s) replik:
          </note>
          <u xml:id="i-5a8cbb420de23cff-743" prev="i-5a8cbb420de23cff-739" who="Q4916299">
            <seg>
              Herr talman! Det får vi väl ta upp en diskussion om när vi ser
              resultatet av utvärderingen. Jag ser en vinst i att man också
              ser till att samarbeta. Risken är att om man lägger upp det som
              ett eget anslag jobbar amatörkulturen på sitt håll och folkbildningen
              och studieförbunden på sitt håll. Jag tror att det som vi kan
              vinna mest på faktiskt är det möte och den samverkan som kan uppstå
              genom att öppna för olika grupper. Jag tror att vi har mycket
              att vinna på det.
            </seg>
          </u>
          <u xml:id="i-5a8cbb420de23cff-744" prev="i-5a8cbb420de23cff-739" who="Q4916299">
            <seg>
              Men vi har som sagt en utvärdering som kommer att läggas fram
              om några veckor, och jag känner att vi får studera de resultat
              som den ger.
            </seg>
          </u>
          <note type="speaker">
            Anf. 121 BIRGITTA SELLÉN (c) replik:
          </note>
          <u xml:id="i-5a8cbb420de23cff-745" next="i-5a8cbb420de23cff-748" who="Q4916299">
            <seg>
              Herr talman! Jag hoppas ju att det finns en lösning där. Jag
              håller med om att det också är oerhört viktigt med ett samarbete.
              Jag tog i mitt anförande upp den debatt som fördes för några år
              sedan, då representanter för studieförbunden, för amatörkulturen
              och för alla politiska partier deltog. Socialdemokraterna var
              representerade av en sakkunnig från departementet. Vi var då rörande
              överens om att det är viktigt att man från amatörkulturen kan
              känna att man står på egna ben.
            </seg>
          </u>
          <u xml:id="i-5a8cbb420de23cff-746" prev="i-5a8cbb420de23cff-745" who="Q4916299">
            <seg>
              Man kan ibland befinna sig i ett skede där man driver en utveckling
              och vill vidga den. Vi vet ju vad som händer när kreativa människor
              kommer tillsammans. Men då kanske de inte kan få pengar från studieförbunden
              utan i stället blir det locket på. De skulle därför så väl behöva
              mer pengar än de som de får från Kulturrådet.
            </seg>
          </u>
          <u xml:id="i-5a8cbb420de23cff-747" prev="i-5a8cbb420de23cff-745" who="Q4916299">
            <seg>
              Jag hoppas därför och vädjar om att vi, om detta mot förmodan
              inte skulle finnas med, ska kunna samarbeta i denna fråga.
            </seg>
          </u>
          <note>
            Anf. 122 GUNILLA CARLSSON i Hisings Backa (s) replik:
          </note>
          <u xml:id="i-5a8cbb420de23cff-748" prev="i-5a8cbb420de23cff-745" who="Q4916299">
            <seg>
              Herr talman! Jag har egentligen inte så mycket att svara på det
              som Birgitta Sellén sade. Vi får väl se vad som kommer ut av SUFO
              2.
            </seg>
          </u>
          <note type="speaker">
            Anf. 123 HANS BACKMAN (fp) replik:
          </note>
          <u xml:id="i-5a8cbb420de23cff-749" next="i-5a8cbb420de23cff-752" who="Q5563650">
            <seg>
              Herr talman! Det känns lite som att vi så att säga är överens
              men ändå inte. Vi har i vår reservation uttalat följande: I folkbildningsverksamheten
              bör också de minoriteter som lever och bor i Sverige värnas särskilt.
              Vi trycker då särskilt på att kultur och språk bör prioriteras
              i folkbildningen. Detta har man från utskottets majoritet avstyrkt
              bland annat med den motiveringen att det statliga stödet till
              folkbildningen är avsett att användas för verksamhet som vänder
              sig till alla inom landet och förstås då även till de nationella
              minoriteterna.
            </seg>
          </u>
          <u xml:id="i-5a8cbb420de23cff-750" prev="i-5a8cbb420de23cff-749" who="Q5563650">
            <seg>
              Samtidigt står det dock i betänkandet att statsbidraget till
              folkbildning bland annat ska ha till syfte att prioritera verksamhet
              som riktar sig till socialt och kulturellt missgynnade personer.
              Jag känner att de nationella minoriteterna är en sådan grupp.
              Det känns därför som om vi skulle kunna vara överens i den här
              frågan. Vad säger Gunilla Carlsson?
            </seg>
          </u>
          <note>
            Anf. 124 GUNILLA CARLSSON i Hisings Backa (s) replik:
          </note>
          <u xml:id="i-5a8cbb420de23cff-751" prev="i-5a8cbb420de23cff-749" who="Q5563650">
            <seg>
              Herr talman! Det är ju så att folkbildningen också ska vända
              sig till den grupp som Hans Backman och Folkpartiet lyfter fram.
              Man ska i utvärderingen också belysa folkbildningens roll för
              de nationella minoriteterna. Vi tar i betänkandet också upp att
              Kommittén för svenska språket tog upp detta i betänkandet Mål
              i mun . Dess förslag har nu remitterats och bereds i Regeringskansliet.
              Man väntar där på en proposition som har aviserats till september
              i år.
            </seg>
          </u>
          <u xml:id="i-5a8cbb420de23cff-752" prev="i-5a8cbb420de23cff-749" who="Q5563650">
            <seg>
              Vi får väl vänta och se även där. Det känns kanske lite tråkigt
              att det i den här debatten blir väldigt mycket av att vänta och
              se, men när en så stor utvärdering snart kommer att ligga på bordet
              känner jag att vi måste ta del av dess resultat.
            </seg>
          </u>
          <note type="speaker">
            Anf. 125 HANS BACKMAN (fp) replik:
          </note>
          <u xml:id="i-5a8cbb420de23cff-753" who="Q5563650">
            <seg>
              Herr talman! Också jag hade gärna sett att vi i ett fall hade
              kunnat förvänta oss mera, men det finns ju ändå en förhoppning
              om att vi när vi har väntat och sett kan komma överens i den här
              frågan. Även det känns som en viktig sak för folkbildningens framtid.
              Jag tackar därför för svaret.
            </seg>
          </u>
          <note type="speaker">
            Anf. 126 ROSSANA DINAMARCA (v):
          </note>
          <u xml:id="i-5a8cbb420de23cff-754" next="i-5a8cbb420de23cff-762" who="Q4944866">
            <seg>
              Herr talman! Jag ska i den här debatten uppehålla mig vid två
              områden. Det handlar dels om finansieringsansvaret för folkbildningen,
              dels om de nationella minoriteterna. Detta har tagits upp här
              tidigare, och vi har alla kunnat ta del av den skrivelse där Folkbildningsrådet
              redovisar att verksamheten under 90-talet har ökat varje år samtidigt
              som statsbidraget har stått stilla och kommunbidragen har minskat
              kraftigt. Även landstingens bidrag har minskat, om också i mindre
              omfattning.
            </seg>
          </u>
          <u xml:id="i-5a8cbb420de23cff-755" prev="i-5a8cbb420de23cff-754" who="Q4944866">
            <seg>
              De här bidragsminskningarna har skiftat mycket beroende på förhållandena
              i kommuner och landsting. De innebär bland annat att tanken om
              att folkbildningsverksamheten ska vara tillgänglig för hela eller
              åtminstone för den större delen av befolkningen inte längre stämmer
              överens med verkligheten.
            </seg>
          </u>
          <u xml:id="i-5a8cbb420de23cff-756" prev="i-5a8cbb420de23cff-754" who="Q4944866">
            <seg>
              Vänsterpartiet har därför sett det som nödvändigt att få till
              stånd en dialog med kommuner och landsting om hur det nationella
              ansvaret för folkbildningen ska tas och fördelas. Vi har därför
              tidigare och även den här gången föreslagit att det skulle tillsättas
              en arbetsgrupp för att få till stånd en sådan dialog. Vi har den
              här gången dock med anledning av den utvärdering som vi vet ska
              komma inom kort avstått från att yrka bifall till våra motioner
              och står därmed bakom betänkandets förslag.
            </seg>
          </u>
          <u xml:id="i-5a8cbb420de23cff-757" prev="i-5a8cbb420de23cff-754" who="Q4944866">
            <seg>
              Regeringen uttryckte i 2000 års budgetproposition att man har
              erfarit att kommunerna har dragit ned betydligt på anslagen till
              folkbildningen och påpekade att folkbildningen är ett nationellt
              ansvar inte bara för staten utan också för kommuner och landsting.
              Vi förutsätter därför att regeringen i arbetet med beredningen
              av utvärderingsresultaten startar en dialog med kommuner och landsting
              om finansieringsansvaret. Vi lär annars få komma tillbaka i den
              här frågan.
            </seg>
          </u>
          <u xml:id="i-5a8cbb420de23cff-758" prev="i-5a8cbb420de23cff-754" who="Q4944866">
            <seg>
              Vänsterpartiet har i andra sammanhang fört fram förslag till
              insatser för att stärka de nationella minoriteternas kultur och
              språk, delvis så som exempelvis sker på filmområdet. Vi ser att
              det även inom folkbildningsområdet behöver göras mer för att synliggöra
              och stärka de nationella minoriteterna. Jag vill inte påstå att
              ingenting görs, men insatserna är långt ifrån tillräckliga.
            </seg>
          </u>
          <u xml:id="i-5a8cbb420de23cff-759" prev="i-5a8cbb420de23cff-754" who="Q4944866">
            <seg>
              Detta gäller för samiskan, meänkieli, finskan och inte minst
              också för jiddisch och romani, de minoritetsspråk som man hittills
              satsat allra minst på. När Europeiska rådet förra året följde
              upp hur Sverige skötte sina åtaganden enligt konventionerna och
              den nya lagstiftningen skrev man beträffande utbildningen att
              det för romani fanns allvarliga svårigheter. Man talade då bland
              annat om att det fattades lärare och läromedel. Man pratade också
              om ett behov av vuxenutbildningscenter.
            </seg>
          </u>
          <u xml:id="i-5a8cbb420de23cff-760" prev="i-5a8cbb420de23cff-754" who="Q4944866">
            <seg>
              Romer är en grupp som omfattar ca 50 000 personer i landet, det
              vill säga en ungefär lika stor andel som samerna. De romanitalande
              beräknas uppgå till mellan 15 000 och 20 000. Precis som samerna
              och tornedalsfinnarna har romerna på grund av den svenska minoritetspolitiken
              bakåt i tiden i väldigt många fall redan tappat sitt modersmål.
            </seg>
          </u>
          <u xml:id="i-5a8cbb420de23cff-761" prev="i-5a8cbb420de23cff-754" who="Q4944866">
            <seg>
              Det pågår nu en process där man försöker återuppliva den egna
              kulturen och det egna språket. Detta gäller för samtliga nationella
              minoriteter, och det är den utvecklingen som vi måste främja med
              vår folkbildningspolitik.
            </seg>
          </u>
          <u xml:id="i-5a8cbb420de23cff-762" prev="i-5a8cbb420de23cff-754" who="Q4944866">
            <seg>
              Som jag redan tidigare sagt, herr talman, står vi bakom betänkandet
              i avvaktan på vad utredningen om folkbildningen kommer att resultera
              i.
            </seg>
          </u>
          <note type="speaker">
            Anf. 127 LARS-IVAR ERICSON (c):
          </note>
          <u xml:id="i-5a8cbb420de23cff-763" next="i-5a8cbb420de23cff-772" who="Q432059">
            <seg>
              Herr talman! Ur en broschyr från Skånes bildningsförbund hämtar
              jag två påståenden: Folkbildning är folkhälsa. Folkbildning skapar
              balans.
            </seg>
          </u>
          <u xml:id="i-5a8cbb420de23cff-764" prev="i-5a8cbb420de23cff-763" who="Q432059">
            <seg>
              Folkbildning är folkhälsa javisst kan folkbildningen vara en
              positiv motkraft när lågkonjunkturen, nedskärningar, arbetslöshet,
              långtidssjukskrivningar, ensamhet och missbruk drabbar människor.
              Känslan av hopplöshet och brist på glädje i vardagslivet kan genom
              folkbildningen vändas i positivt tänkande, handlingskraft, samhällsengagemang
              och framtidstro. Jag skulle verkligen önska att Birgitta Selléns
              framtidsversion om läkaren som skriver ut studiecirklar på recept
              blir verklighet inom en snar framtid. Folkbildningen är en chans
              till nyorientering och till att gå vidare i livet. Därför innebär
              investeringar i folkbildning också investeringar i bättre hälsa.
            </seg>
          </u>
          <u xml:id="i-5a8cbb420de23cff-765" prev="i-5a8cbb420de23cff-763" who="Q432059">
            <seg>
              Jag har här lite statistik från Skåne statistik som talar för
              sig själv och som jag hoppas har sin motsvarighet i hela landet.
              Folkbildningen i Skåne genomför årligen 22 000 kulturarrangemang
              med 1,7 miljoner deltagare. Varje år genomförs i Skåne 33 000
              studiecirklar med 284 000 deltagare. På så sätt uppnås gemenskap
              människor emellan. Man möts i trivsam samvaro och får intellektuell
              stimulans.
            </seg>
          </u>
          <u xml:id="i-5a8cbb420de23cff-766" prev="i-5a8cbb420de23cff-763" who="Q432059">
            <seg>
              Folkbildning skapar balans. Delaktighet, samtal och reflexion
              är viktiga folkbildningsinslag. Genom studiecirklar och kulturarrangemang
              förs människor med olika bakgrund och från andra länder samman.
              Vi får ett varierande utbud av teater, dans, musik, föredrag och
              diskussioner. Personligt engagemang och ideellt arbete är också
              positiva bieffekter av folkbildning.
            </seg>
          </u>
          <u xml:id="i-5a8cbb420de23cff-767" prev="i-5a8cbb420de23cff-763" who="Q432059">
            <seg>
              Jag vill ge er ett personligt vittnesbörd från Uno i Arlöv. Så
              här säger han: Folkbildning är bra för det finns alltid något
              som intresserar en, sådant som man kanske har missat tidigare
              i livet. Genom studierna håller jag mig aktiv och kan utbyta åsikter
              med människor i alla åldrar.
            </seg>
          </u>
          <u xml:id="i-5a8cbb420de23cff-768" prev="i-5a8cbb420de23cff-763" who="Q432059">
            <seg>
              Herr talman! Centerpartiet vill slå vakt om folkbildningen. Vi
              anser att varenda krona som vi satsar är en mycket god framtidsinvestering.
              Mer pengar till folkbildning innebär också utökat stöd till våra
              folkhögskolor. Det finns 147 folkhögskolor i Sverige. Statens,
              landstingens och regionernas bidrag till de skolorna har inte
              följt den allmänna kostnads- och löneutvecklingen. Folkhögskolorna
              är en enorm tillgång för många människor, inte minst för korttidsutbildade,
              invandrare och funktionshindrade. De får här tillfälle att utifrån
              sina egna förutsättningar studera och utvecklas som människor.
              På folkhögskolan gäller verkligen den kända devisen vi lära icke
              för skolan utan för livet. Studierna där, ofta kombinerade med
              internatboende, erbjuder möjligheter utöver den vanliga gymnasieskolan
              och högskolan.
            </seg>
          </u>
          <u xml:id="i-5a8cbb420de23cff-769" prev="i-5a8cbb420de23cff-763" who="Q432059">
            <seg>
              Jag tillhör dem som har haft förmånen att få min fritidsledarutbildning
              just på en folkhögskola. Fast det är mer än 30 år sedan finns
              de goda minnena kvar: pedagogiken, lärarna, kamratskapet och samtalen
              på fritiden.
            </seg>
          </u>
          <u xml:id="i-5a8cbb420de23cff-770" prev="i-5a8cbb420de23cff-763" who="Q432059">
            <seg>
              Centerpartiet vill slå vakt om den unika utbildningsmiljö som
              våra folkhögskolor representerar. Vi vill trygga folkhögskoleverksamheten
              genom att tillföra mer pengar till denna viktiga verksamhet.
            </seg>
          </u>
          <u xml:id="i-5a8cbb420de23cff-771" prev="i-5a8cbb420de23cff-763" who="Q432059">
            <seg>
              Herr talman! Någon har sagt att det finns en artist inom de flesta
              människor. Många längtar efter att få uttrycka sig genom amatörkulturen.
              Om möjligheterna att utöva amatörkultur förbättras så höjs livskvaliteten
              för många människor. Amatörer får tillfälle att utöva sina talanger
              och blivande proffs får en grund att bygga vidare på. Det är nu
              dags att riksdagen ger regeringen i uppdrag att belysa förutsättningarna
              för amatörkultur och eget skapande och se över möjligheterna att
              ge amatörkulturen ett eget anslag.
            </seg>
          </u>
          <u xml:id="i-5a8cbb420de23cff-772" prev="i-5a8cbb420de23cff-763" who="Q432059">
            <seg>
              Om jag ska försöka sammanfatta detta inlägg om folkbildning så
              får det bli med följande ord: Folkbildning är vår chans till kunskap,
              hälsa och balans i livet. Jag instämmer i de yrkanden som Birgitta
              Sellén har framfört.
            </seg>
          </u>
          <note>
            Föredrogs
          </note>
          <note>
            Överläggningen var härmed avslutad.
          </note>
          <note>
            9 § Högskolan
          </note>
          <note type="speaker">
            Anf. 128 ULF NILSSON (fp):
          </note>
          <u xml:id="i-5a8cbb420de23cff-773" next="i-5a8cbb420de23cff-792" who="Q6012166">
            <seg>
              Herr talman! Dagens debatt handlar om ett stort antal frågor
              med stark ideologisk prägel. När det gäller högskolefrågor och
              utbildningsfrågor över huvud taget är det tydlig skillnad mellan
              regeringen och oppositionen. En av de frågor som vi ska behandla
              i dag och som har väckt mest uppmärksamhet före dagens debatt
              är frågan om kårobligatoriet. Då menar jag tvånget att tillhöra
              en studentkår eller en nation. I dag måste en student för att
              tentera eller få ut sitt betyg betala en avgift till en studentkår.
              Avgiften kan numera gå upp till sådär en 400 kr per termin. Kåren
              kan ha en tydlig politisk inriktning trots att medlemskap är obligatoriskt.
              Med min liberala grundsyn är det självklart att människor själva
              ska bestämma om de ska vara med i en förening eller inte.
            </seg>
          </u>
          <u xml:id="i-5a8cbb420de23cff-774" prev="i-5a8cbb420de23cff-773" who="Q6012166">
            <seg>
              Från Socialdemokraterna säger man att ett starkt studentinflytande
              beror på kårobligatoriet. Jag menar precis tvärtom tvång är en
              dålig förutsättning för demokrati och inflytande. I Sverige råder
              det annars föreningsfrihet, och det är otänkbart med tvångsanslutning
              till ett politiskt parti eller ett fackförbund. Men för studenter
              råder medlemstvång i en studentkår eller studentnation.
            </seg>
          </u>
          <u xml:id="i-5a8cbb420de23cff-775" prev="i-5a8cbb420de23cff-773" who="Q6012166">
            <seg>
              I dag är intresset för kårpolitik tyvärr vill jag säga mycket
              svagt ute på högskolorna. På många högskolor ligger valdeltagandet
              under 5 % i valen till kårfullmäktige. Om kårmedlemskapet vore
              frivilligt kunde man i stället hoppas på en mer slagkraftig och
              stark studentkår. Den som frivilligt ansluter sig till en organisation
              har lättare att engagera sig i verksamheten.
            </seg>
          </u>
          <u xml:id="i-5a8cbb420de23cff-776" prev="i-5a8cbb420de23cff-773" who="Q6012166">
            <seg>
              Vi i Folkpartiet anser att det är viktigt med studentinflytande.
              Studenterna måste ha möjlighet att bedriva utbildningsbevakning
              och studiesocial verksamhet med mera. Därför behövs lagändringar
              som ger studenter rätt att delta i fler beslutsprocesser än de
              har i dag. Det behövs en organisation för val till studentrepresentation
              vid högskolorna. Därför föreslår vi nu tillsammans med Miljöpartiet
              och de andra borgerliga partierna en utredning som ska arbeta
              tillsammans med studentrepresentanter och föreslå en förnuftig
              plan för avvecklingen av kårobligatoriet.
            </seg>
          </u>
          <u xml:id="i-5a8cbb420de23cff-777" prev="i-5a8cbb420de23cff-773" who="Q6012166">
            <seg>
              Vi är öppna för övergångsregler så att inte en snabb förändring
              slår sönder kårerna. Skattefriheten, som är särskilt viktig för
              nationerna i Uppsala och Lund, ska kunna vara kvar även för framtidens
              frivilliga studentnationer.
            </seg>
          </u>
          <u xml:id="i-5a8cbb420de23cff-778" prev="i-5a8cbb420de23cff-773" who="Q6012166">
            <seg>
              Med större studentinflytande kommer framtidens frivilliga studentkårer
              att bli den naturliga basen för att få fram representanter till
              olika valda församlingar.
            </seg>
          </u>
          <u xml:id="i-5a8cbb420de23cff-779" prev="i-5a8cbb420de23cff-773" who="Q6012166">
            <seg>
              Socialdemokraterna har deklarerat att de tror på obligatoriet.
              Vänsterpartiet har däremot sagt tidigare, och har det i sitt program,
              att kårobligatoriet ska avskaffas. Därför förvånar det mig att
              man inte ens är med på att tillsätta en utredning och låta förslaget
              komma tillbaka till riksdagen och behandlas om några år, som vi
              föreslår. Jag skulle gärna vilja höra det förklaras av Vänsterpartiet
              här i kammaren.
            </seg>
          </u>
          <u xml:id="i-5a8cbb420de23cff-780" prev="i-5a8cbb420de23cff-773" who="Q6012166">
            <seg>
              Fru talman! Avslutningsvis om kårobligatoriet: Studenter är vuxna
              människor. De har rätt att påverka sin utbildning. Men de har
              också rätt att välja om de ska vara med i en förening eller inte.
              Det kan inte vara en evig lösning för framtiden att ha kvar ett
              föreningstvång för studenter.
            </seg>
          </u>
          <u xml:id="i-5a8cbb420de23cff-781" prev="i-5a8cbb420de23cff-773" who="Q6012166">
            <seg>
              Fru talman! Folkpartiet har länge varnat för att högskolan är
              på väg att bli en utbildningsfabrik. Regeringens politiska budskap
              de senaste åren har varit att universitet och högskolor ska ta
              in så många som möjligt och också slussa igenom så många som möjligt.
              Ju fler en högskola slussar igenom desto mer pengar får man. Därför
              får ett lärosäte i dag en stor del av resurserna beroende på hur
              många studenter som godkänts på kurserna.
            </seg>
          </u>
          <u xml:id="i-5a8cbb420de23cff-782" prev="i-5a8cbb420de23cff-773" who="Q6012166">
            <seg>
              En effekt som det här systemet för ersättning har skapat är att
              lärosätena erbjuder alltfler lätta kurser. Många universitet erbjuder
              i dag nybörjarkurser i tyska, franska och andra vanliga främmande
              språk som man egentligen borde läsa i gymnasiet. Genom att kurserna
              erbjuds på högskolan ger de studenterna rätt till studiemedel
              och högskolan får högre anslag. I själva verket blir det mer lönsamt
              att erbjuda lätta kurser än att erbjuda svåra kurser med högre
              akademisk standard.
            </seg>
          </u>
          <u xml:id="i-5a8cbb420de23cff-783" prev="i-5a8cbb420de23cff-773" who="Q6012166">
            <seg>
              I och med att regeringen har accepterat att så många misslyckas
              i gymnasieskolan måste högskolan också anordna repetitionskurser
              i gymnasieämnen. Det är klart att det tyder på problem när studenterna
              själva protesterar mot att tentorna är för lätta att få godkänt
              på.
            </seg>
          </u>
          <u xml:id="i-5a8cbb420de23cff-784" prev="i-5a8cbb420de23cff-773" who="Q6012166">
            <seg>
              Folkpartiet vill avskaffa dagens resursfördelningssystem som
              bygger på ersättning till högskolan beroende på hur många studenter
              som godkänns. Den absoluta huvuddelen av högskolans resurser ska
              i stället tilldelas på basis av antalet studenter, en så kallad
              studentpeng. Det ska vara studenternas val som ska avgöra vart
              pengarna går.
            </seg>
          </u>
          <u xml:id="i-5a8cbb420de23cff-785" prev="i-5a8cbb420de23cff-773" who="Q6012166">
            <seg>
              I stället tycker vi i Folkpartiet att studenterna ska få en uppmuntran
              i form av en examensbonus som vi har motionerat om när det gäller
              studiestöd. Studenter som avlägger examen ska få nedskrivna studielån:
              ju fler godkända kurser desto högre bidragsdel. För det är faktiskt
              bättre att ge studenterna en morot än att fresta högskolorna att
              sänka kvaliteten.
            </seg>
          </u>
          <u xml:id="i-5a8cbb420de23cff-786" prev="i-5a8cbb420de23cff-773" who="Q6012166">
            <seg>
              Samtidigt vill Folkpartiet ge undervisningen ordentliga resurser.
              I höstbudgeten avsatte vi mera pengar än regeringen till undervisning
              och forskning. Vi har sagt det förut och säger det igen: Antalet
              platser på högskolan måste stå i en vettig relation till möjligheten
              att ge varje student en utbildning med kvalitet. Därför har vi
              en motion om att skapa en plan för att successivt återställa utbildningsresurserna
              till den nivå som de hade för tio år sedan. Vi talar då om en
              20-procentig ökning.
            </seg>
          </u>
          <u xml:id="i-5a8cbb420de23cff-787" prev="i-5a8cbb420de23cff-773" who="Q6012166">
            <seg>
              Fru talman! Vi har länge sett hur gymnasieelever luras att gå
              vidare i svåra utbildningar utan att grundskolan gett dem tillräckliga
              kunskaper. Samma sak håller på att hända vid högskolan. Kraven
              på till exempel kunskaper i fysik och matte har sänkts eller slopats
              till högskoleutbildningar för lärare, läkare och civilingenjörer.
              Kravet på fler främmande språk än engelska är i princip borta.
            </seg>
          </u>
          <u xml:id="i-5a8cbb420de23cff-788" prev="i-5a8cbb420de23cff-773" who="Q6012166">
            <seg>
              Vid antagningen till högskolan kan en elev som har höga betyg
              i någon lokal kurs i till exempel turism eller drinkblandning
              gå före en som har kämpat sig till ett godkänt betyg i ett främmande
              språk. Därför menar vi i Folkpartiet att det för allmän behörighet
              till de flesta av högskolans utbildningar borde krävas godkänt
              betyg i engelska och dessutom ett främmande språk till. För särskild
              behörighet till de flesta av högskolans utbildningar skulle man
              kunna ställa krav på godkänt i nyckelämnen som fysik, kemi och
              så vidare.
            </seg>
          </u>
          <u xml:id="i-5a8cbb420de23cff-789" prev="i-5a8cbb420de23cff-773" who="Q6012166">
            <seg>
              Fru talman! Universitet och högskolor ska bedriva utbildning
              och fri forskning. De ska också utifrån sin vetenskapliga grund
              kunna granska och komma med kritik av samhället omkring. Därför
              är det oerhört viktigt att högskolorna har en frihet gentemot
              statsmakten, frihet att själva ställa frågor och välja forskningsobjekt.
              I en situation där högskolorna ska hålla sig väl med alla som
              kan ge bidrag och dessutom styras politiskt är friheten svår att
              upprätthålla. I en situation där det politiska greppet om högskolan
              hårdnar hotas på sikt friheten. Därför måste den politiska styrningen
              av högskolorna minska.
            </seg>
          </u>
          <u xml:id="i-5a8cbb420de23cff-790" prev="i-5a8cbb420de23cff-773" who="Q6012166">
            <seg>
              Regeringen bestämmer i dag vem som ska bli ordförande i högskolestyrelserna.
              Av ordförandena vid landets största 24 högskolor har 16 politisk
              bakgrund. Av dessa 16 är 13 socialdemokrater, 2 moderater och
              1 folkpartist. Man frågar sig varför det inte finns några lämpliga
              ordförande att hitta från andra partier.
            </seg>
          </u>
          <u xml:id="i-5a8cbb420de23cff-791" prev="i-5a8cbb420de23cff-773" who="Q6012166">
            <seg>
              Det är inte bra när den politiska makten kommer för nära dem
              som ska bedriva fri och obunden forskning. Därför föreslår Folkpartiet
              en reform som i lag skyddar högskolorna från politisk detaljstyrning
              och som avskaffar regeringens rätt att utse ordförande och majoritet
              i högskolestyrelserna.
            </seg>
          </u>
          <u xml:id="i-5a8cbb420de23cff-792" prev="i-5a8cbb420de23cff-773" who="Q6012166">
            <seg>
              Fru talman! Den fria akademin innebär för oss att studenterna
              får en bra undervisning, att studenterna får välja både var de
              vill studera och vad de vill utbilda sig till. Det innebär att
              forskarna slipper politisk styrning och också, än en gång, att
              studenterna slipper föreningstvånget.
            </seg>
          </u>
          <note>
            Därmed yrkar jag bifall till reservation nr 17 under punkt 8
            och till reservation 23 under punkt 11.
          </note>
          <note type="speaker">
            Anf. 129 TORSTEN LINDSTRÖM (kd):
          </note>
          <u xml:id="i-5a8cbb420de23cff-793" next="i-5a8cbb420de23cff-813" who="Q5958869">
            <seg>
              Fru talman! I fredags besökte jag universitetet i Oxford, i England.
              I universitetsstaden med medeltida anor fortgår ännu en undervisning
              utifrån den grekiske filosofen Sokrates ideal. I den avskilda
              dialogen mellan lärare och student växer kunskapens insikter också
              i vårt informationsteknologiska tidevarv fram. Det är ännu möjligt
              att tillägna sig det bildningsarv som ger möjlighet att förstå
              vårt samhälle, vår historia och vår framtid.
            </seg>
          </u>
          <u xml:id="i-5a8cbb420de23cff-794" prev="i-5a8cbb420de23cff-793" who="Q5958869">
            <seg>
              Högskoleutbildning ska ju inte bara ge studenterna specifika
              ämneskunskaper utan även leda till personlig utveckling, samhällsengagemang
              och kritiskt tänkande. Det handlar om att fler ska få tillgång
              till de rika kunskapskällorna, att fler ska få upptäcka nya dimensioner
              i livet, komma närmare vad det innebär att vara människa, att
              nå det som kallas bildning.
            </seg>
          </u>
          <u xml:id="i-5a8cbb420de23cff-795" prev="i-5a8cbb420de23cff-793" who="Q5958869">
            <seg>
              Svenska högskolor och universitet däremot riskerar på grund av
              den förda politiken de gångna åren att i än högre grad bli utbildningsfabriker
              där korvstoppning står högt i kurs. På många håll finns fulla
              studiesalar, på andra tomma. Det är studenter och lärare som betalar
              priset för den förda socialdemokratiska politiken. Sjukskrivningarna
              blir fler och utbrändhetens farsot sprider sig. Den lärarledda
              tiden har på många lärosäten minskat.
            </seg>
          </u>
          <u xml:id="i-5a8cbb420de23cff-796" prev="i-5a8cbb420de23cff-793" who="Q5958869">
            <seg>
              Vi kristdemokrater vill i högskolan sätta tydligt fokus på kvaliteten.
              Då krävs resursförstärkningar. Det är därför vi i vårt budgetförslag
              satsar mer på grundutbildningen och forskningen än vad den socialdemokratiska
              regeringen och dess stödpartier vill eller klarar av. Och det
              är rimligt att av kvalitetsskäl tydligare ange vilken undervisningstid
              som ryms inom en kurs. Vi kristdemokrater vill införa ett sådant
              krav på kursplanerna. Likaså vill vi att högskolans lärare garanteras
              kompetensutveckling.
            </seg>
          </u>
          <u xml:id="i-5a8cbb420de23cff-797" prev="i-5a8cbb420de23cff-793" who="Q5958869">
            <seg>
              Fru talman! Få kan i dag vara nöjda med studenternas inflytande
              och trygghet. Alarmerande signaler om oklarheter i studenternas
              rättssäkerhet kommer. Ibland känner varken lärare, övrig personal
              eller ens studenterna själva till vilka rättigheter som finns
              eller borde finnas. 510 % av studenterna deltar i kårvalen vilket
              knappast borgar för demokratisk legitimitet.
            </seg>
          </u>
          <u xml:id="i-5a8cbb420de23cff-798" prev="i-5a8cbb420de23cff-793" who="Q5958869">
            <seg>
              Vi kristdemokrater har lagt fram flera förslag för att stärka
              studenternas rättssäkerhet, inflytande, trygghet och möjlighet
              att försörja sig. Det är också lätt att bli imponerad av det arbete
              som många studentkårer utför. Sedan jag blev invald i riksdagens
              utbildningsutskott för ett och ett halvt år sedan har jag besökt
              många av Sveriges lärosäten och vid de flesta, på eget initiativ,
              mött kårföreträdare.
            </seg>
          </u>
          <u xml:id="i-5a8cbb420de23cff-799" prev="i-5a8cbb420de23cff-793" who="Q5958869">
            <seg>
              Men det går inte att lika lätt bli imponerad av den socialdemokratiska
              regeringen som negligerar studenternas osäkra situation. Högskoleverket
              föreslog år 2001, 20 olika åtgärder för att öka studenternas rättssäkerhet.
              Vid två tillfällen har utbildningsministern därefter här i riksdagen
              lovat förslag och beslut, men inget har hänt. Det är dags för
              regeringen att låta de förslag och beslut som krävs komma på bordet.
            </seg>
          </u>
          <u xml:id="i-5a8cbb420de23cff-800" prev="i-5a8cbb420de23cff-793" who="Q5958869">
            <seg>
              Alla högskolor tar inte arbetet med diskrimineringsfrågor och
              likabehandling på allvar. Närmare hälften av landets 340 000 högskolestudenter
              bedriver sina studier vid lärosäten som saknar handlingsplan för
              likabehandling. De som finns innehåller ofta haltande resonemang
              och brist på förslag till konkreta åtgärder. Vi kristdemokrater
              vill se en skärpning så att alla lärosäten arbetar för likabehandling
              på ett strukturerat och väl övervägt sätt. Ingen ska diskrimineras
              på grund av sexuell identitet, kön, funktionshinder, etniskt ursprung
              eller annan orsak. Vi vill även att en tydlig värdegrund med utgångspunkt
              i det okränkbara människovärdet skrivs in i högskoleförordningen.
            </seg>
          </u>
          <u xml:id="i-5a8cbb420de23cff-801" prev="i-5a8cbb420de23cff-793" who="Q5958869">
            <seg>
              Fru talman! Det handlar också om att på allvar skapa moderna
              strukturer för studentinflytande som grundas i rättssäkerhet,
              frivillighet, delaktighet och demokrati. Därför är det viktigt
              att ersätta det gamla kårobligatoriet med nya former för inflytande.
              Ett tydligare regelverk är nödvändigt.
            </seg>
          </u>
          <u xml:id="i-5a8cbb420de23cff-802" prev="i-5a8cbb420de23cff-793" who="Q5958869">
            <seg>
              Kårobligatoriet är en kvarleva från en svunnen tid. Det visar
              hur liten tilltro staten haft till studenters förmåga att tillvarata
              sina intressen, och det strider mot en modern syn på inflytande.
              Den nationella paraplyorganisationen Sveriges Förenade Studentkårer
              har heller inte tagit ställning till kårobligatoriet, och flera
              studentkårer vill helt ta bort det.
            </seg>
          </u>
          <u xml:id="i-5a8cbb420de23cff-803" prev="i-5a8cbb420de23cff-793" who="Q5958869">
            <seg>
              Här i riksdagen vill nästan alla partier avskaffa kårobligatoriet.
              Kristdemokraterna, Miljöpartiet, Moderaterna, Centern och Folkpartiet
              har enats om att kårobligatoriet bör tas bort efter en utredning
              om alternativa och bättre former för inflytande. Vänsterpartiet
              är också i princip positivt till ett avskaffande. Och inom socialdemokratin
              finns röster mot obligatoriet. Till och med utbildningsministern
              har varit emot obligatoriet även om han numer, åtminstone för
              tillfället, försvarar det.
            </seg>
          </u>
          <u xml:id="i-5a8cbb420de23cff-804" prev="i-5a8cbb420de23cff-793" who="Q5958869">
            <seg>
              I de fem partiernas förslag som kammaren har att ta ställning
              till i dag ska en utredning tillsättas där alla partier ingår
              och där studentorganisationerna har möjlighet att framför synpunkter.
              Utredningen ska föreslå former för ett starkare studentinflytande
              där studenternas möjlighet att bedriva utbildningsbevakning, studentkårernas
              oberoende, frågan hur kontinuitet nås i studentinflytandet och
              skattefrågorna bland annat för nationerna ska ses över. Efter
              avslutad utredning ska riksdagen ta ställning till hur kårobligatoriets
              avskaffande ska gå till och hur studentinflytandet ska stärkas.
            </seg>
          </u>
          <u xml:id="i-5a8cbb420de23cff-805" prev="i-5a8cbb420de23cff-793" who="Q5958869">
            <seg>
              Det är nu dags att skrota den tvångströja på våra studenter som
              kårobligatoriet innebär. Det är dags för ett verkligt studentinflytande
              och trygghet för alla studenter.
            </seg>
          </u>
          <u xml:id="i-5a8cbb420de23cff-806" prev="i-5a8cbb420de23cff-793" who="Q5958869">
            <seg>
              Fru talman! Studenter är överlag hårt arbetande, fler och fler
              därtill med försörjningsansvar för barn. Högskolan rymmer mer
              heterogena grupper än tidigare. I kunskapssamhället behöver högskolan
              bli ännu bättre på att nå ännu fler i nya grupper. Men i september
              förra året köade 85 000 studenter för att få en bostad. Vilken
              annan grupp i samhället skulle behandlas på det sättet? Det vore
              tacknämligt om regeringen tog problemet på allvar och vidtog åtgärder,
              gärna genom att till exempel lyssna på det kristdemokratiska förslaget
              om ett nytt investeringsbidrag för studentbostäder så att studenter
              får tak över huvudet. Det är faktiskt en förutsättning för att
              man ska kunna lyckas med sina studier.
            </seg>
          </u>
          <u xml:id="i-5a8cbb420de23cff-807" prev="i-5a8cbb420de23cff-793" who="Q5958869">
            <seg>
              Vi kristdemokrater vill också bygga ut distansutbildningen så
              att fler får lättare att läsa närmare hemmet. Det behövs tydliga
              strukturer också för validering. Det handlar om att tillvarata
              och bedöma människors informella kompetens, alltifrån de vårdbiträden
              som genom år av hårt arbete tillägnat sig undersköterskekunskaper
              till de utländska akademiker som i vårt land inte får arbeta i
              sina yrken utan i stället på grund av den förda politiken tvingas
              till passivitet, sysslolöshet och utanförskap.
            </seg>
          </u>
          <u xml:id="i-5a8cbb420de23cff-808" prev="i-5a8cbb420de23cff-793" who="Q5958869">
            <seg>
              All form av kunskap är viktig, inte minst praktisk yrkeskunskap.
              Därför vill vi kristdemokrater se en särskild yrkeshögskola som
              integrerar den kvalificerade yrkesutbildningen och ger yrkeskunskaper
              med erkänd och gedigen status och kvalitet.
            </seg>
          </u>
          <u xml:id="i-5a8cbb420de23cff-809" prev="i-5a8cbb420de23cff-793" who="Q5958869">
            <seg>
              Fru talman! En rad lärosäten har ansökt hos regeringen om att
              få vetenskapsområde eller bli universitet. Dessa ansökningar har
              regeringen inte ens orkat svara på. Är det månne ont om frimärken
              på Utbildningsdepartementet?
            </seg>
          </u>
          <u xml:id="i-5a8cbb420de23cff-810" prev="i-5a8cbb420de23cff-793" who="Q5958869">
            <seg>
              Ingen kvalitetsgranskning är inledd för att pröva om ansökningarna
              uppfyller berättigade krav. Trots att lärosätena målmedvetet arbetat
              för att skapa en forskningsmiljö så bryr sig regeringen inte om
              att svara. I stället skjuts forskningspropositionen fram. Till
              den presenteras finns stora osäkerhetsmoment när det gäller forskningspolitiken.
              Högskolorna tvingas leva i osäkerhet.
            </seg>
          </u>
          <u xml:id="i-5a8cbb420de23cff-811" prev="i-5a8cbb420de23cff-793" who="Q5958869">
            <seg>
              Vi kristdemokrater ser en potential i både en ökad profilering
              och samordning. Låt det bli möjligt för ett lärosäte att profilera
              både forskning och grundutbildning inom ett begränsat ämnesområde
              i stället för ett helt vetenskapsområde. Och stärk förutsättningarna
              för högskolorna som väljer den vägen att samarbete med andra om
              det de själva inte profilerar sin inom.
            </seg>
          </u>
          <u xml:id="i-5a8cbb420de23cff-812" prev="i-5a8cbb420de23cff-793" who="Q5958869">
            <seg>
              Fru talman! Studenterna behöver ingen tvångströja. Däremot är
              det dags att på allvar forma en högskola som utifrån studentens
              bästa bygger på bildning, kvalitet och tillgänglighet så att våra
              studenter vår framtid får de allra bästa förutsättningarna att
              leva i kunskapssamhället.
            </seg>
          </u>
          <u xml:id="i-5a8cbb420de23cff-813" prev="i-5a8cbb420de23cff-793" who="Q5958869">
            <seg>
              Avslutningsvis vill jag säga att jag står bakom Kristdemokraternas
              samtliga reservationer i betänkandet, men jag yrkar enkom bifall
              till reservationerna 2 och 22.
            </seg>
          </u>
          <note type="speaker">
            Anf. 130 BRITT-MARIE DANESTIG (v):
          </note>
          <note>
            Fru talman! Frågan om studenternas obligatoriska medlemskap i
            studentkårerna vid universitet och högskolor har tidigare behandlats
            av riksdagen vid två tillfällen de senaste decennierna, både i
            slutet av 70-talet och i början av 90-talet. Båda gångerna utreddes
            frågan i detalj, och båda gångerna avslutades riksdagsbehandlingen
            med att en majoritet tillstyrkte den nuvarande ordningen.
          </note>
          <u xml:id="i-5a8cbb420de23cff-814" next="i-5a8cbb420de23cff-831" who="Q4944157">
            <seg>
              Det är en ordning som faktiskt går tillbaka till 1660-talet även
              om det nuvarande kårobligatoriet infördes först 1908. I dag om
              tid medges, det beror på hur lång debatten blir, ska riksdagen
              votera om ett förslag från de borgerliga partierna inklusive Miljöpartiet
              om att avskaffa kårobligatoriet.
            </seg>
          </u>
          <u xml:id="i-5a8cbb420de23cff-815" prev="i-5a8cbb420de23cff-814" who="Q4944157">
            <seg>
              Problemet om reservationen vinner majoritet här i riksdagen är
              att riksdagen i så fall avskaffar kårobligatoriet utan att ha
              någon som helst aning om vad som kommer i stället eller vilka
              konsekvenser beslutet kommer att få för studenterna. Något konkret
              motförslag har nämligen inte de fem partier som står bakom reservationen
              presenterat.
            </seg>
          </u>
          <u xml:id="i-5a8cbb420de23cff-816" prev="i-5a8cbb420de23cff-814" who="Q4944157">
            <seg>
              Själva sakfrågan om studenternas obligatoriska medlemskap i kårer
              är inte helt lätt. Inom Vänsterpartiet har vi förståelse för vissa
              av de principiella invändningarna. Men vi kan inte acceptera att
              riksdagen föreslås avskaffa systemet utan att konsekvenserna först
              har genomlysts och att det finns konkreta förslag på fungerande
              alternativ.
            </seg>
          </u>
          <u xml:id="i-5a8cbb420de23cff-817" prev="i-5a8cbb420de23cff-814" who="Q4944157">
            <seg>
              Att som reservanterna föreslå att beslut om avveckling ska ske
              utan att det finns lösningar på de problem som vi vet kommer att
              uppstå och utan att hänvisa till någon rimlig lösning då det gäller
              de ekonomiska konsekvenserna som drabbar studentkårerna tycker
              vi är ansvarslöst. Man ska också lägga märke till att det inte
              heller har något stöd bland kårer och studenter, tvärtom.
            </seg>
          </u>
          <u xml:id="i-5a8cbb420de23cff-818" prev="i-5a8cbb420de23cff-814" who="Q4944157">
            <seg>
              Vi tycker också att Miljöpartiet borde beakta att partiet tillsammans
              med Socialdemokraterna och oss i Vänsterpartiet har ansvar för
              den budget och de riktlinjer som vi gemensamt har fattat beslut
              om och för att de inte äventyras. Med hänsyn till det tycker vi
              faktiskt att Miljöpartiet borde avstå från att under pågående
              mandatperiod gå samman med den borgerliga oppositionen i frågor
              som har direkt budgetpåverkan, vilket avskaffandet av kårobligatoriet
              har.
            </seg>
          </u>
          <u xml:id="i-5a8cbb420de23cff-819" prev="i-5a8cbb420de23cff-814" who="Q4944157">
            <seg>
              Vi tycker att det är olyckligt att frågan om kårobligatoriets
              vara eller icke vara har blivit ett partipolitiskt slagträ, ett
              sätt för oppositionen att eventuellt kunna knäppa regeringen på
              näsan. Studenternas möjligheter till inflytande är en alldeles
              för viktig fråga för det. Vi tycker att man ska ta mycket mera
              seriöst på den här frågan.
            </seg>
          </u>
          <u xml:id="i-5a8cbb420de23cff-820" prev="i-5a8cbb420de23cff-814" who="Q4944157">
            <seg>
              Jag skulle vilja ta upp några saker som har förekommit i den
              här debatten kanske inte här i riksdagen i dag, men det här har
              ju föregåtts av en lång debatt.
            </seg>
          </u>
          <u xml:id="i-5a8cbb420de23cff-821" prev="i-5a8cbb420de23cff-814" who="Q4944157">
            <seg>
              En sådan sak är påståendet att kårobligatoriet skulle strida
              mot grundlagen och mot en principiell föreningsfrihet. Det är
              faktiskt någonting som är direkt felaktigt. I grundlagen garanteras
              rätten att inte tvångsanslutas till sammanslutning för åskådning
              i politiskt, religiöst, kulturellt eller något annat sådant hänseende.
              Studentkårerna är sammanslutningar som inte har anknytning till
              viss åskådning. I förarbetena till vår regeringsform underströks
              också att den angivna bestämmelsen om föreningsfrihet inte heller
              berör kårobligatoriet.
            </seg>
          </u>
          <u xml:id="i-5a8cbb420de23cff-822" prev="i-5a8cbb420de23cff-814" who="Q4944157">
            <seg>
              I debatten har också sagts att kårobligatoriet strider mot den
              europeiska konventionen angående skydd för de mänskliga rättigheterna
              och grundläggande friheterna. Den frågan har prövats av den europeiska
              kommissionen för mänskliga rättigheter vid två tillfällen, 1973
              och 1996. Vid båda fallen slogs fast att ordningen inte stred
              mot den europeiska konventionen, och detta är fortfarande prejudicerande.
            </seg>
          </u>
          <u xml:id="i-5a8cbb420de23cff-823" prev="i-5a8cbb420de23cff-814" who="Q4944157">
            <seg>
              Studentkårerna har offentlig-rättsliga drag och uppgifter och
              kan alltså inte jämställas med privata föreningar. Deras uppgift
              är att säkerställa studenternas deltagande i universitetens och
              högskolornas administration. Det finns även andra exempel på sådana
              obligatoriska anslutningar till organisationer med offentlig-rättsliga
              drag, till exempel kommuner och Advokatsamfundet.
            </seg>
          </u>
          <u xml:id="i-5a8cbb420de23cff-824" prev="i-5a8cbb420de23cff-814" who="Q4944157">
            <seg>
              Som tidigare lärare vid ett universitet kan jag säga att studentkårerna
              har en väldigt viktig roll, och de är faktiskt demokratiskt uppbyggda.
              Det är också viktigt att deras representanter företräder alla
              de studerande.
            </seg>
          </u>
          <u xml:id="i-5a8cbb420de23cff-825" prev="i-5a8cbb420de23cff-814" who="Q4944157">
            <seg>
              Vi som har suttit här i riksdagen några år har ju under flera
              år genomfört reformer för att ge studenterna ökat inflytande och
              bättre rättigheter att vara representerade i högskolans olika
              organ. Alla de reformerna bygger på kårobligatoriet. En stor del
              av det regelverk som styr studentdemokratin har alltså kårobligatoriet
              som grund. Det måste man komma ihåg när man diskuterar de här
              frågorna, tycker jag. Jag är rädd för att studentorganisationerna
              riskerar att försvagas om kårobligatoriet avskaffas. Jag tror
              också att det kan finnas en risk att man bildar olika kårer som
              kommer att konkurrera sinsemellan, och det tror jag inte är någon
              lycklig väg att gå.
            </seg>
          </u>
          <u xml:id="i-5a8cbb420de23cff-826" prev="i-5a8cbb420de23cff-814" who="Q4944157">
            <seg>
              Om det nu är så att det inte finns något tryck från studenterna
              själva det finns tvärtom varken från studenter, lärare eller universitetens
              och högskolornas ledning utan trycket faktiskt kommer från politiker,
              då kan man ju undra lite om det här inte är något av en icke-fråga.
              Det är faktiskt så det måste vi ju säga, vi som sitter i utbildningsutskottet
              att flera kårer, SFS, SULF och flera av rektorerna har vädjat
              till utbildningsutskottets företrädare att verka för att inte
              ta något definitivt beslut förrän samtliga konsekvenser är utredda
              och fungerande alternativ har utvecklats. Det behövs också svar
              på frågor som följande: Hur ska studentrepresentationen väljas
              till styrelser, nämnder och andra viktiga församlingar inom universiteten
              och högskolorna? Och vem ska vara universitetens och högskolornas
              samtalspartner i studiesociala frågor? Det är ju faktiskt så att
              studenterna tillsammans med lärare och andra anställda är de som
              ska forma universitetets vardag och framtid, och det vill jag
              definitivt slå fast.
            </seg>
          </u>
          <u xml:id="i-5a8cbb420de23cff-827" prev="i-5a8cbb420de23cff-814" who="Q4944157">
            <seg>
              Kårobligatoriet är också nära anknutet till nationsväsendet och
              därmed till studenternas möjligheter att själva organisera sitt
              boende, sin fritid och många studiesociala aktiviteter. Nationstraditionen
              och nationshusen, främst i Uppsala och Lund, skulle jag vilja
              påstå är en del av vårt kulturarv, och verksamheten är en viktig
              förutsättning för många studenter att få träffas över ämnesgränser,
              att knyta sociala kontakter och att delta i meningsfulla aktiviteter
              i anslutning till studierna. Det är värdefullt inte minst för
              de studenter som kommer från andra länder, men också för studenternas
              personliga och sociala utveckling, alltså för deras bildningsresa.
            </seg>
          </u>
          <u xml:id="i-5a8cbb420de23cff-828" prev="i-5a8cbb420de23cff-814" who="Q4944157">
            <seg>
              I Vänsterpartiet är vi övertygade om att ett slopande av kårobligatoriet
              kan få, förmodligen allvarliga, konsekvenser, och att det därför
              är så omdömeslöst, menar vi, att ta ett sådant här beslut utan
              att först på allvar utreda dem. Det är självklart att studentkårernas
              ekonomi kan komma att undergrävas genom att de förlorar avgiftsintäkter
              och genom att fastigheter som kårer och nationer i dag äger kommer
              att beskattas på ett annat sätt genom att man förlorar sin skatterättsliga
              status. Det är osannolikt, tror vi, att den speciallagstiftning
              riktad till studentkårerna som några av de borgerliga partierna
              har antytt skulle kunna vara möjlig senare skulle kunna lotsas
              igenom riksdagen. En sådan speciallagstiftning skulle förmodligen
              på sakliga grunder avvisas redan av Lagrådet. Och det finns ju
              faktiskt en rad stiftelser och även organisationer som på lika
              goda grunder skulle kunna hävda att även de borde skattebefrias.
            </seg>
          </u>
          <u xml:id="i-5a8cbb420de23cff-829" prev="i-5a8cbb420de23cff-814" who="Q4944157">
            <seg>
              Ett slopande av kårobligatoriet skulle kunna äventyra studenternas
              självförvaltning och självbestämmande. Vi tycker faktiskt att
              det är lite egendomligt att de borgerliga partierna står bakom
              det här, för det finns ju en uppenbar risk att det här skulle
              leda till statsfinansiering i stället för den styrka och frihet
              som dagens oberoende av statsmakten faktiskt ger studenterna.
            </seg>
          </u>
          <u xml:id="i-5a8cbb420de23cff-830" prev="i-5a8cbb420de23cff-814" who="Q4944157">
            <seg>
              Med det vill jag yrka bifall till vår reservation nr 39, som
              egentligen inte alls handlar om kårobligatoriet om det har vi
              ett särskilt yttrande. Den handlar i stället om att ge Högskoleverket
              ett uppdrag att utreda behovet av att utveckla det religionsvetenskapliga
              programmet, som blivande präster läser, mot en inriktning mot
              islam som är utformad som en imamutbildning. I övrigt stöder vi
              alltså utskottets betänkande.
            </seg>
          </u>
          <note>
            Föredrogs
          </note>
          <note>
            Ajournering
          </note>
          <note>
            Kammaren beslutade kl. 15.57 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u xml:id="i-5a8cbb420de23cff-831" prev="i-5a8cbb420de23cff-814" who="Q4944157">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 16.00.
          </note>
          <note>
            10 § Beslut om ärenden som slutdebatterats vid dagens sammanträde
          </note>
          <note>
            Punkterna 13
          </note>
          <note>
            Punkt 4
          </note>
          <note>
            Punkt 2
          </note>
          <note>
            Punkt 5
          </note>
          <note>
            Punkt 12
          </note>
          <note>
            Punkt 17
          </note>
          <note>
            Punkt 22
          </note>
          <note>
            Punkt 27
          </note>
          <note>
            Punkt 42
          </note>
          <note>
            Övriga punkter
          </note>
          <note>
            Punkt 1
          </note>
          <note>
            Punkt 3
          </note>
          <note>
            Övriga punkter
          </note>
          <note>
            Punkt 1
          </note>
          <note>
            Punkt 10
          </note>
          <note>
            Punkt 14
          </note>
          <note>
            Övriga punkter
          </note>
          <note>
            Punkt 1
          </note>
          <note>
            Punkt 11
          </note>
          <note>
            Punkt 12
          </note>
          <note>
            Punkt 13
          </note>
          <note>
            Övriga punkter
          </note>
          <note>
            11 § (forts. från 9 §) Högskolan (forts. UbU3)
          </note>
          <note type="speaker">
            Anf. 131 ULF NILSSON (fp) replik:
          </note>
          <u xml:id="i-5a8cbb420de23cff-832" next="i-5a8cbb420de23cff-837" who="Q6012166">
            <seg>
              Herr talman! Visst är det intressant att nationerna har funnits
              sedan 1667, som Britt-Marie Danestig sade. Jag är själv väldigt
              historiskt intresserad, men jag tycker ändå inte att det är ett
              tillräckligt starkt argument för att behålla ett föreningstvång.
            </seg>
          </u>
          <u xml:id="i-5a8cbb420de23cff-833" prev="i-5a8cbb420de23cff-832" who="Q6012166">
            <seg>
              Däremot tycker jag precis som Britt-Marie Danestig att det är
              viktigt att nationer och kårer finns kvar. Det är ju därför vi,
              efter en mycket djup dialog med studentrepresentanter, föreslår
              att det ska tillsättas en utredning som lämnar förslag så att
              avvecklingen går till på ett sådant sätt att studentkårerna kan
              finnas kvar och utvecklas.
            </seg>
          </u>
          <u xml:id="i-5a8cbb420de23cff-834" prev="i-5a8cbb420de23cff-832" who="Q6012166">
            <seg>
              Vi talar om alla de här sakerna studiebevakning, studentsocial
              verksamhet och så vidare. Vi talar om skattefriheten. Det finns
              i dag ett undantag i skattelagstiftningen för studentkårer. Det
              är klart att man kan lagstifta om ett sådant undantag också i
              fortsättningen.
            </seg>
          </u>
          <u xml:id="i-5a8cbb420de23cff-835" prev="i-5a8cbb420de23cff-832" who="Q6012166">
            <seg>
              Det är alltså alldeles fel när Britt-Marie Danestig säger att
              vi vill avskaffa detta utan att ha något alternativ i stället.
              Det är ju därför vi tillsätter en utredning.
            </seg>
          </u>
          <u xml:id="i-5a8cbb420de23cff-836" prev="i-5a8cbb420de23cff-832" who="Q6012166">
            <seg>
              Vårt förslag till en förnuftig avveckling innebär att vi tillsätter
              en utredning och att utredningen och regeringen kommer tillbaka
              till riksdagen som en gång till får fatta ett beslut. Om Britt-Marie
              Danestigs parti verkligen är emot kårobligatoriet borde man väl
              ge den här utredningen en chans och sedan rösta nej om man tycker
              att förslaget är dåligt när det kommer till riksdagen andra gången.
            </seg>
          </u>
          <u xml:id="i-5a8cbb420de23cff-837" prev="i-5a8cbb420de23cff-832" who="Q6012166">
            <seg>
              Det är intressant att höra Britt-Marie Danestig. Först säger
              hon att hon är principiellt emot, och sedan kommer hon med en
              massa argument för att bevara obligatoriet. Det hänger inte riktigt
              ihop. Det är som vissa partier som har republik på sitt program
              men sedan ändå försvarar motsatsen.
            </seg>
          </u>
          <note type="speaker">
            Anf. 132 BRITT-MARIE DANESTIG (v) replik:
          </note>
          <u xml:id="i-5a8cbb420de23cff-838" next="i-5a8cbb420de23cff-839" who="Q4944157">
            <seg>
              Herr talman! Som jag sade i mitt anförande är problemet att reservanterna
              vill att vi först ska fatta ett beslut här i riksdagen om själva
              avvecklingen. Därefter bör man tillsammans med Sveriges studentkårer
              ta fram konkreta förslag om hur studenternas representation i
              högskolans organ och studiesociala verksamhet ska se ut. Det är
              alltså en omvänd tågordning mot hur riksdagen normalt sett arbetar.
            </seg>
          </u>
          <u xml:id="i-5a8cbb420de23cff-839" prev="i-5a8cbb420de23cff-838" who="Q4944157">
            <seg>
              Vi menar att man först bör sätta sig ned, om det nu ska vara
              en utredning. Den möjligheten fanns faktiskt när utskottet behandlade
              den här frågan. Det var ganska öppet. Jag tycker också att det
              fanns en villighet från de andra två partierna som inte delar
              reservationens förslag att komma er till mötes med en mer förutsättningslös
              utredning kring konsekvenserna, både de ekonomiska och de som
              hör ihop med det så viktiga studentdemokratiska arbetet.
            </seg>
          </u>
          <note type="speaker">
            Anf. 133 ULF NILSSON (fp) replik:
          </note>
          <u xml:id="i-5a8cbb420de23cff-840" next="i-5a8cbb420de23cff-843" who="Q6012166">
            <seg>
              Herr talman! Det är bara att läsa innantill. Vi föreslår en utredning
              som ska lämna förslag till en avvecklingsplan, till en handlingsplan,
              till övergångsregler och så vidare. Sedan ska regeringen komma
              tillbaka till riksdagen. Tycker man då inte om det förslaget kan
              man naturligtvis rösta nej till det då.
            </seg>
          </u>
          <u xml:id="i-5a8cbb420de23cff-841" prev="i-5a8cbb420de23cff-840" who="Q6012166">
            <seg>
              Det är mycket märkligt att man säger att man är emot kårobligatoriet
              men samtidigt inte vill föreslå en utredning som ska föreslå en
              modell för hur man kan avskaffa det för att sedan ta ställning
              till om den modellen är bra eller inte. Jag tycker inte att resonemanget
              hänger ihop om man har avskaffandet av kårobligatoriet på partiprogrammet.
            </seg>
          </u>
          <u xml:id="i-5a8cbb420de23cff-842" prev="i-5a8cbb420de23cff-840" who="Q6012166">
            <seg>
              Britt-Marie Danestig argumenterar till och med för det och säger
              att det inte strider mot föreningsfriheten. Det beror på hur man
              definierar. I och med att riksdag och regering i början av 70-talet
              bestämde att det inte strider mot föreningsfriheten strider det
              naturligtvis inte mot föreningsfriheten. Man har gjort ett undantag
              för det här. Man har sagt att den negativa föreningsfriheten inte
              ska gälla obligatoriska studentkårer. Men min uppfattning, och
              mångas med mig, om vad föreningsfrihet borde innebära strider
              det verkligen mot.
            </seg>
          </u>
          <u xml:id="i-5a8cbb420de23cff-843" prev="i-5a8cbb420de23cff-840" who="Q6012166">
            <seg>
              För min del tycker jag inte att man ska göra undantag för några
              föreningar, inte heller studentföreningar som kan uttala sig politiskt,
              som kan skänka pengar till politiska organisationer, som de har
              gjort, och som vi kan se om vi går tillbaka i historien ibland
              har gjort väldigt konstiga både politiska och andra ställningstaganden.
              För mig är det märkligt att man om man tror på föreningsfrihet
              tycker att det är bra med kårobligatorium.
            </seg>
          </u>
          <note type="speaker">
            Anf. 134 BRITT-MARIE DANESTIG (v) replik:
          </note>
          <u xml:id="i-5a8cbb420de23cff-844" next="i-5a8cbb420de23cff-846" who="Q4944157">
            <seg>
              Herr talman! Jag kan väl hålla med Ulf Nilsson om att i förhållande
              till det som vi från början diskuterade i utbildningsutskottet,
              den utformning som reservationen hade och den utformning som motionerna
              har är det här ett något mindre spetsigt förslag, om jag säger
              så. Där fanns en tidsangivelse. Det fanns också ett absolut krav.
              Men i den här texten och i de diskussioner vi har haft har ni
              varit eniga om att det är en avveckling som gäller. Det är ingenting
              annat. Det är hur den här avvecklingen ska gå till man vill utreda.
              Det menar jag är ett tokigt sätt att angripa frågan.
            </seg>
          </u>
          <u xml:id="i-5a8cbb420de23cff-845" prev="i-5a8cbb420de23cff-844" who="Q4944157">
            <seg>
              Man får inte slarva med fakta när det gäller sådana saker som
              det grundlagsmässiga. I den debatt som har föregått den här dagen
              tycker jag att man har varit slarvig när man har sagt att detta
              strider mot grundlagen. Det gör det faktiskt inte. Då ska man
              inte uttrycka det på det sättet. Sedan kan Ulf Nilsson och andra
              tycka att det är ett misstag att det inte står i grundlagen. Men
              det är en annan sak.
            </seg>
          </u>
          <u xml:id="i-5a8cbb420de23cff-846" prev="i-5a8cbb420de23cff-844" who="Q4944157">
            <seg>
              Sanningen är väl att ni efter den påverkan som har skett och
              de uppvaktningar som utskottet har tagit emot har fått lite kalla
              fötter, och därför är reservationen nedtonad. Men andemeningen,
              Ulf Nilsson, är fortfarande densamma. Det ska riksdagen vara medveten
              om när man fattar beslutet.
            </seg>
          </u>
          <note type="speaker">
            Anf. 135 TORSTEN LINDSTRÖM (kd) replik:
          </note>
          <u xml:id="i-5a8cbb420de23cff-847" next="i-5a8cbb420de23cff-852" who="Q5958869">
            <seg>
              Herr talman! Britt-Marie Danestig lyckades hålla ett mycket inkonsekvent
              och oklart anförande. Dock är det begrepp som näst intill är synonyma
              med Vänsterpartiet.
            </seg>
          </u>
          <u xml:id="i-5a8cbb420de23cff-848" prev="i-5a8cbb420de23cff-847" who="Q5958869">
            <seg>
              Å ena sidan vill Britt-Marie Danestig avskaffa kårobligatoriet
              av principiella skäl. Det står faktiskt så i det särskilt yttrande
              som Vänstern och Britt-Marie Danestig fäst till dagens betänkande.
              Å andra sidan vill hon inte i dag gå med på det förslag som innebär
              att kårobligatoriets avskaffande utreds för att frågan därefter
              slutligen ska avgöras av Sveriges riksdag.
            </seg>
          </u>
          <u xml:id="i-5a8cbb420de23cff-849" prev="i-5a8cbb420de23cff-847" who="Q5958869">
            <seg>
              I stället skyller Britt-Marie Danestig på själva reservationens
              utformning. Men hur i all världen kan man skylla på det när det
              är Vänsterpartiet som har ansvaret för att fullfölja Vänsterpartiets
              politik? Min fråga till Britt-Marie Danestig är helt enkelt om
              det är Vänsterns partiprogram som gäller eller om det är Vänsterns
              vilja att vara ett lydigt stödparti som får gå före i morgondagens
              votering.
            </seg>
          </u>
          <u xml:id="i-5a8cbb420de23cff-850" prev="i-5a8cbb420de23cff-847" who="Q5958869">
            <seg>
              Sedan inställer sig onekligen frågan om Britt-Marie Danestig
              är en spågumma med tillgång till en spåkula. Hon talade i sitt
              anförande om ökade kostnader när kårobligatoriet möjligen efter
              nästa riksdagsbeslut eventuellt avskaffas. Vad har Britt-Marie
              Danestig för belägg för det? Hon hänvisar i sitt särskilda yttrande
              till utredningar som är näst intill tio år gamla.
            </seg>
          </u>
          <u xml:id="i-5a8cbb420de23cff-851" prev="i-5a8cbb420de23cff-847" who="Q5958869">
            <seg>
              Och förresten, är det inte en smula billigt att ge sig på Miljöpartiet,
              som i och för sig kan försvara sig självt, när ett eventuellt
              avskaffande kommer först efter 2006, då Britt-Marie Danestigs
              parti förhoppningsvis inte längre ingår i riksdagsmajoriteten?
            </seg>
          </u>
          <u xml:id="i-5a8cbb420de23cff-852" prev="i-5a8cbb420de23cff-847" who="Q5958869">
            <seg>
              I dag, herr talman, har vi att ta ställning till ett förslag
              som Britt-Marie Danestigs parti står bakom. Varför vill hon inte
              rösta för det?
            </seg>
          </u>
          <note type="speaker">
            Anf. 136 BRITT-MARIE DANESTIG (v) replik:
          </note>
          <u xml:id="i-5a8cbb420de23cff-853" next="i-5a8cbb420de23cff-856" who="Q4944157">
            <seg>
              Herr talman! De principiella skäl som mitt parti har tagit ställning
              till gäller faktiskt att det är naturligt att ett frivilligt medlemskap
              hos många har större legitimitet. Det håller vi med om. Jag sade
              också att det finns vissa principiella utgångspunkter som man
              inte kan bortse från.
            </seg>
          </u>
          <u xml:id="i-5a8cbb420de23cff-854" prev="i-5a8cbb420de23cff-853" who="Q4944157">
            <seg>
              Vi tar ansvar för vår politik, men vi tar också ansvar för de
              studenter som finns i Sverige och det som vi har byggt upp tillsammans.
              Väldigt mycket av studentdemokratin, studentinflytandet och regelverket
              kring det, är byggd på kårobligatoriet. Det kan inte vara så att
              Kristdemokraterna inte är medvetna om att skulle man avskaffa
              kårobligatoriet kommer det att innebära förluster av avgiftsintäkter,
              åtminstone under ett antal år. Det tycker jag är ganska självklart.
              Det är det ena.
            </seg>
          </u>
          <u xml:id="i-5a8cbb420de23cff-855" prev="i-5a8cbb420de23cff-853" who="Q4944157">
            <seg>
              Det andra är faktiskt det som gäller fastigheternas skatterättsliga
              status. Det är en ganska stor kostnad och får betydande konsekvenser,
              särskilt för de stora kårerna och nationerna i Uppsala och Lund.
              Det har i sin tur konsekvenser för bland annat studenternas boende.
            </seg>
          </u>
          <u xml:id="i-5a8cbb420de23cff-856" prev="i-5a8cbb420de23cff-853" who="Q4944157">
            <seg>
              Det här är ju ett komplext system. Då är det så omdömeslöst,
              får jag faktiskt säga, och lite ansvarstagande att med en nonchalant
              axelryckning säga att det får vi fixa sedan tillsammans med SFS.
              Så hanterar man inte den politiska verkligheten. Vi tar ansvar
              för vår politik, men vi tar också ansvar för att man kan genomföra
              den på ett sjust och ordentligt sätt så att inga drabbas av den.
            </seg>
          </u>
          <note type="speaker">
            Anf. 137 TORSTEN LINDSTRÖM (kd) replik:
          </note>
          <u xml:id="i-5a8cbb420de23cff-857" next="i-5a8cbb420de23cff-860" who="Q5958869">
            <seg>
              Herr talman! I min hand håller jag utbildningsutskottets betänkande,
              som vi ska behandla i dag. Britt-Marie Danestig får gärna slå
              upp och läsa den reservation som de fem partierna står bakom.
              I den reservationen framgår solklart att det i dag handlar om
              att begära en utredning för att titta just på den komplexa verkligheten
              och de frågor som finns. Om Britt-Marie Danestig tar sig en till
              funderare och läser den texten, och hon fortfarande vill hålla
              på sitt eget partis program, som hon hänvisar till i sitt särskilda
              yttrande, borde hon inse att det inte kan vara särskilt svårt
              för Vänsterpartiet att ansluta sig till reservationen, om man
              fortfarande har den grundhållning som Britt-Marie Danestig påstår
              sig ha.
            </seg>
          </u>
          <u xml:id="i-5a8cbb420de23cff-858" prev="i-5a8cbb420de23cff-857" who="Q5958869">
            <seg>
              Herr talman! Jag blev en smula bekymrad när jag hörde Britt-Marie
              Danestigs huvudanförande. Hon talade om det problem som eventuellt,
              möjligtvis, kanske kan uppstå med flera studentkårer. Men, herr
              talman, vad är det för demokratisyn? Är det något problem om det
              finns flera organisationer, om vuxna människor väljer att gå in
              i olika organisationer eller i en och samma organisation för att
              tillvarata sina intressen?
            </seg>
          </u>
          <u xml:id="i-5a8cbb420de23cff-859" prev="i-5a8cbb420de23cff-857" who="Q5958869">
            <seg>
              Är det verkligen så att Vänsterpartiet har demokratisynen att
              det räcker med en kår? Varför räcker det då inte med ett parti?
              Vad är det egentligen man vill i de demokratiska sammanhangen
              i det gamla Vänsterpartiet som i och för sig också har haft problem
              med demokratisynen tidigare?
            </seg>
          </u>
          <u xml:id="i-5a8cbb420de23cff-860" prev="i-5a8cbb420de23cff-857" who="Q5958869">
            <seg>
              Sedan, herr talman, talar Britt-Marie Danestig om att det i dag
              finns en frihet. Vad är det för frihet för de studenter som i
              dag är utlämnade till ett regelverk som inte fungerar, som inte
              tar vara på studenters rättssäkerhet? Varför vill inte Britt-Marie
              Danestig och Vänsterpartiet, som är ett stödparti till regeringen,
              i stället ställa sig bakom vårt förslag från Kristdemokraterna
              om ett skarpare regelverk, om man nu menar allvar med det man
              säger?
            </seg>
          </u>
          <note type="speaker">
            Anf. 138 BRITT-MARIE DANESTIG (v) replik:
          </note>
          <u xml:id="i-5a8cbb420de23cff-861" next="i-5a8cbb420de23cff-863" who="Q4944157">
            <seg>
              Herr talman! Jag vet att Torsten Lindström var närvarande vid
              utbildningsutskottets sammanträden. Det är inte vid bara ett sammanträde
              vi har diskuterat och behandlat de här frågorna. Vi har faktiskt
              haft en bordläggning innan. Det fanns god tid att fundera kring
              detta. Det fanns förutsättningar att då bestämma sig för en utredning
              som förutsättningslöst tittar på konsekvenserna. Men det fanns
              ingen möjlighet att få gehör hos de borgerliga partierna och Miljöpartiet
              därför att ni hade bestämt er för att först ska vi avskaffa kårobligatoriet,
              sedan funderar vi över resten. Det är det som jag menar är ansvarslöst
              och omdömeslöst.
            </seg>
          </u>
          <u xml:id="i-5a8cbb420de23cff-862" prev="i-5a8cbb420de23cff-861" who="Q4944157">
            <seg>
              Sedan nämnde jag att det kan finnas risk för fler studentkårer.
              Javisst kan det finnas det. Då är väl frågan om det är bra eller
              dåligt. Kommer det att gynna studenterna eller inte? Det har funnits
              en viss styrka i att studentrepresentationen har representerat
              alla studenter. Det är väl också en sådan sak som man förutsättningslöst
              skulle titta på.
            </seg>
          </u>
          <u xml:id="i-5a8cbb420de23cff-863" prev="i-5a8cbb420de23cff-861" who="Q4944157">
            <seg>
              Det här går inte att trolla bort, Torsten Lindström. Ni har haft
              alla möjligheter, men ni har envist kört huvudet i väggen. Det
              finns partipolitiska skäl för det. Jag sade i mitt inledningsanförande
              att jag tycker att det är beklagligt att en så här pass viktig
              fråga, som rör så pass många människor får bli ett partipolitiskt
              slagträ och en möjlighet för oppositionen att vinna en seger över
              regeringen.
            </seg>
          </u>
          <note type="speaker">
            Anf. 139 HÅKAN LARSSON (c):
          </note>
          <u xml:id="i-5a8cbb420de23cff-864" next="i-5a8cbb420de23cff-873" who="Q5937692">
            <seg>
              Herr talman! Det här betänkandet behandlar en rad olika förslag
              på högskolans område. Jag vill börja med att yrka bifall till
              reservationerna nr 23 och nr 36. Jag står naturligtvis bakom övriga
              centerreservationer, men jag väljer för tids vinnande att inte
              yrka bifall till dessa.
            </seg>
          </u>
          <u xml:id="i-5a8cbb420de23cff-865" prev="i-5a8cbb420de23cff-864" who="Q5937692">
            <seg>
              Att vi har en högre utbildning med god kvalitet är avgörande
              för att vi ska kunna fortsätta att stärka och utveckla det svenska
              välfärdssamhället. En bra utbildning som kommer många till del
              är en viktig förutsättning för tillväxt. Jag är därför glad över
              att kunna konstatera att vi från Centerpartiets sida aktivt har
              bidragit till att den högre utbildningen har byggts ut runtom
              i landet. Utbyggnaden gör att fler lättare får möjlighet att studera
              vidare varhelst de bor i landet. Inte minst handlar det om att
              vidta åtgärder för att minska den geografiska och sociala snedrekryteringen
              till högre studier. Det är ett område där det fortfarande finns
              mycket kvar att göra.
            </seg>
          </u>
          <u xml:id="i-5a8cbb420de23cff-866" prev="i-5a8cbb420de23cff-864" who="Q5937692">
            <seg>
              För att gå vidare och ytterligare öka tillgängligheten till högre
              studier vill jag understryka vikten av en väl fungerande distansutbildning.
              Den formen av utbildning är värdefull för dem som har familjer
              eller av arbetsmarknadsskäl inte kan flytta till en högskoleort.
              Särskilt viktig är distansutbildningen för att människor ska kunna
              vidareutbilda sig i en tid då det livslånga lärandet ökar i betydelse.
            </seg>
          </u>
          <u xml:id="i-5a8cbb420de23cff-867" prev="i-5a8cbb420de23cff-864" who="Q5937692">
            <seg>
              Inrättandet av Sveriges nätuniversitet är mot den bakgrunden
              mycket positivt. På så sätt kan fler ges möjlighet till högre
              studier samtidigt som resurserna tas bättre till vara genom att
              universitet och högskolor kan samverka på ett nytt sätt.
            </seg>
          </u>
          <u xml:id="i-5a8cbb420de23cff-868" prev="i-5a8cbb420de23cff-864" who="Q5937692">
            <seg>
              Stora framsteg har gjorts, men mycket återstår att göra för att
              fler ska kunna ta del av den högre utbildningen. Nyligen presenterades
              exempelvis siffror som visar att endast var femte pojke, 20 %,
              i Härjedalens kommun läser vidare efter gymnasiet medan genomsnittet
              för landet är mer än det dubbla. Särskilt gäller det att motivera
              fler pojkar ute i landet att läsa vidare. Vill de inte flytta
              till en högskoleort kan distansutbildningen ge dem ett bra alternativ.
            </seg>
          </u>
          <u xml:id="i-5a8cbb420de23cff-869" prev="i-5a8cbb420de23cff-864" who="Q5937692">
            <seg>
              Som vi har hört här är dagens hetaste ämne frågan om vi ska ha
              en obligatorisk anslutning till kårerna. Jag har lite svårt att
              förstå känslosvallen från en del håll så snart ett avskaffande
              av obligatoriet kommer på tal. Från vår sida anser vi sedan länge
              att tvångsanslutning till en kår är otidsenlig och oförenlig med
              föreningsfriheten. Jag är övertygad om att kårer som bygger sin
              verksamhet på frivilligt engagemang har bättre möjligheter att
              bli slagkraftiga kanaler för studentinflytandet än kårer som bygger
              på tvångsanslutning.
            </seg>
          </u>
          <u xml:id="i-5a8cbb420de23cff-870" prev="i-5a8cbb420de23cff-864" who="Q5937692">
            <seg>
              Samtidigt är det självfallet viktigt att inse att ett avskaffande
              av kårobligatoriet inte kan ske över en natt. Det är flera praktiska
              frågeställningar som först måste besvaras och få goda lösningar.
              Just därför föreslår vi fem partier i utskottet att en parlamentarisk
              utredning ska tillsättas. Denna utredning ska i nära samarbete
              med studenternas egna organisationer ta fram en handlings- och
              tidsplan för omställningen från obligatorium till frivillig organisering.
              Det kan också komma att behövas särskilda övergångsregler för
              att det här ska ske på ett bra sätt. Särskilt viktigt är det att
              finna former för hur studentinflytandet inte bara ska kunna vidmakthållas
              utan också vidareutvecklas. Det handlar om såväl utbildningsbevakning
              som det studiesociala arbete studentkårerna bedriver. Av stor
              betydelse blir det också att finna lösningar när det gäller kårernas
              och nationernas skattefrågor när obligatoriet avskaffas. Vi understryker
              i reservationen att uppmärksamhet måste ägnas åt nationerna vid
              Lunds och Uppsalas universitet. Utgångspunkten är att dagens kårer
              och nationer inte ska missgynnas skattemässigt när obligatoriet
              avskaffas, slås det entydigt fast.
            </seg>
          </u>
          <u xml:id="i-5a8cbb420de23cff-871" prev="i-5a8cbb420de23cff-864" who="Q5937692">
            <seg>
              Mot den här bakgrunden är det lite svårt att förstå oron för
              konsekvenserna av ett avskaffande av kårobligatoriet. Syftet är
              inte att försämra utan att förbättra för studenterna. Jag är övertygad
              om att de allra flesta studenter frivilligt kommer att ansluta
              sig till en förening som erbjuder inflytande och så många fördelar
              som en studentkår har. Studenterna är mogna människor som själva
              klarar av att bedöma om de vill vara medlemmar i en förening.
            </seg>
          </u>
          <u xml:id="i-5a8cbb420de23cff-872" prev="i-5a8cbb420de23cff-864" who="Q5937692">
            <seg>
              Det finns olika uppfattningar om kårobligatoriet även bland studenter
              och kårer. Vi har fått många synpunkter. Det är många som faktiskt
              förespråkar att obligatoriet ska avskaffas. Jag vill till slut
              återge vad SACO:s studentråd har skrivit till oss riksdagsledamöter.
              Det är en organisation som på frivillig grund har organiserat
              96 000 medlemmar av Sveriges 330 000 studenter. Det går att organisera
              studenter på frivillig väg. Brevet till oss slutar på följande
              sätt:
            </seg>
          </u>
          <u xml:id="i-5a8cbb420de23cff-873" prev="i-5a8cbb420de23cff-864" who="Q5937692">
            <seg>
              Det vore fel att låsa sig fast vid en föråldrad och odemokratisk
              organisation på grund av rädsla för förändringar. Tvångsanslutning
              till ett politiskt parti eller fackförbund är otänkbart, och så
              borde gälla även för studentkårerna. Det är dags att även studentkårerna
              får en organisation som är anpassad till 2000-talet.
            </seg>
          </u>
          <note type="speaker">
            Anf. 140 MIKAELA VALTERSSON (mp):
          </note>
          <u xml:id="i-5a8cbb420de23cff-874" next="i-5a8cbb420de23cff-887" who="Q4354795">
            <seg>
              Herr talman! Det är ett flertal frågor som är uppe i dag. Jag
              kommer i det här anförandet att fördjupa mig helt i kårobligatoriefrågan.
              Det är den som har väckt mest intresse inför debatten.
            </seg>
          </u>
          <u xml:id="i-5a8cbb420de23cff-875" prev="i-5a8cbb420de23cff-874" who="Q4354795">
            <seg>
              Kårobligatoriet, som vi ser det, strider mot grundläggande demokratiska
              principer. Det är skälet till att vi från Miljöpartiets sida har
              lyft upp frågan och tagit ställning mot ett obligatorium. En tvångsanslutning
              till en förening kan aldrig försvaras. I Sverige råder föreningsfrihet.
              För oss i Miljöpartiet är tvångsanslutning till ett politiskt
              parti, ett fackförbund eller för den delen en studentkår fullständigt
              otänkbart. Gäller inte föreningsfriheten i det här landet studenterna?
            </seg>
          </u>
          <u xml:id="i-5a8cbb420de23cff-876" prev="i-5a8cbb420de23cff-874" who="Q4354795">
            <seg>
              Vi anser att det är dags att vi låter även studenter i det här
              landet omfattas av alla viktiga grundläggande demokratiska principer
              vi har. Då är det av yttersta vikt att varje människa själv får
              välja vilken förening han eller hon vill tillhöra. Man kan också
              fråga sig om inte kårobligatoriet strider mot högskoleförordningen
              som säger att högskolan ska vara avgiftsfri.
            </seg>
          </u>
          <u xml:id="i-5a8cbb420de23cff-877" prev="i-5a8cbb420de23cff-874" who="Q4354795">
            <seg>
              Kårerna och nationerna gör många bra och viktiga saker. Det är
              många oerhört viktiga och värdefulla åtaganden, till exempel att
              bevaka studenters intresse, genomföra utbildningsbevakning och
              företräda studenter i olika organ, fungera som fackligt ombud
              med mera. Det är otroligt viktigt för oss i Miljöpartiet att inte
              bara säkra studentinflytandet utan också utveckla det.
            </seg>
          </u>
          <u xml:id="i-5a8cbb420de23cff-878" prev="i-5a8cbb420de23cff-874" who="Q4354795">
            <seg>
              Men vi kan inte argumentera för en tvångsanslutning utifrån att
              en förening gör bra saker. Utifrån det resonemanget borde vi logiskt
              fundera på obligatorisk anslutning till en rad andra sammanslutningar.
              Man kan fundera på Röda Korset, Rädda Barnen, Amnesty eller många
              andra.
            </seg>
          </u>
          <u xml:id="i-5a8cbb420de23cff-879" prev="i-5a8cbb420de23cff-874" who="Q4354795">
            <seg>
              Nej, jag tror att varje förening i ett demokratiskt land måste
              bygga på frivillighet och äkta engagemang. Alla föreningar måste
              leva på sina egna meriter och attrahera medlemmar utifrån att
              föreningen har en uppskattad och värdefull verksamhet som anses
              angelägen för den enskilde. Om man ansluter sig frivilligt till
              en förening är man också mer benägen att engagera sig och vara
              delaktig i verksamheten.
            </seg>
          </u>
          <u xml:id="i-5a8cbb420de23cff-880" prev="i-5a8cbb420de23cff-874" who="Q4354795">
            <seg>
              Jag är alldeles övertygad om att vid ett avskaffande av obligatoriet
              kommer kårerna att fortsätta att ha en bra och viktig verksamhet.
              Jag tror inte alls på de skräckscenarier som en del har målat
              upp med ett stort tapp av studenter. Jag tror att kårerna självklart
              även fortsättningsvis kommer att ha en verksamhet som upplevs
              som så viktig och förmånlig för den enskilda studenten att de
              allra flesta väljer att bli medlemmar. I Miljöpartiet tror vi
              att frivillighet är det som gör ett engagemang starkt och levande.
              Men här har vi kanske en annan syn på demokrati än vad ni har
              hos Socialdemokraterna och Vänsterpartiet.
            </seg>
          </u>
          <u xml:id="i-5a8cbb420de23cff-881" prev="i-5a8cbb420de23cff-874" who="Q4354795">
            <seg>
              Vi vill avskaffa obligatoriet med stort förnuft. Det ska föregås
              av en utredning som noggrant går igenom och belyser hur ett alternativ
              kan se ut. Vi vill att en utredning tittar på hur ett avskaffande
              ska gå till och ange en tidsplan för en avveckling. Vi vill att
              utredningen presenterar hur studentinflytandet ska stärkas och
              hur man ska lösa de skattefrågor som är viktiga för framför allt
              nationerna i Uppsala och Lund. Det här går inte att lösa över
              en natt. Det kräver en utredning med bred sammansättning. Det
              är mycket viktigt att studentkårerna är delaktiga i den processen.
              Detta bör sedan presenteras i kammaren, och vi bör vara med och
              besluta om hur avvecklingen ska gå till.
            </seg>
          </u>
          <u xml:id="i-5a8cbb420de23cff-882" prev="i-5a8cbb420de23cff-874" who="Q4354795">
            <seg>
              I dag är det tyvärr ett alltför svagt intresse för kårval och
              kårpolitik. Det ger en svag legitimitet för kårerna. En frivillighet
              skulle ge starkare legitimitet för kårerna och deras verksamhet.
            </seg>
          </u>
          <u xml:id="i-5a8cbb420de23cff-883" prev="i-5a8cbb420de23cff-874" who="Q4354795">
            <seg>
              Jag tror att ett avvecklande av kårobligatoriet kommer att vitalisera
              verksamheten i studentkårerna på ett kvalitativt och utvecklande
              sätt. Det kommer att såväl öka engagemanget som vitalisera verksamheten.
              Tvång är en dålig förutsättning för demokrati och inflytande.
              Det är andra saker och åtgärder som krävs.
            </seg>
          </u>
          <u xml:id="i-5a8cbb420de23cff-884" prev="i-5a8cbb420de23cff-874" who="Q4354795">
            <seg>
              Britt-Marie Danestig hänvisade till att det här har funnits sedan
              1600-talet. Jag tror att de praktiska problem som man ser med
              avskaffandet inte är något skäl att försvara en gammal och odemokratisk
              ordning. Saker från 1600-talet är inte per automatik bra. Jag
              är själv historielärare, men jag tror att man måste se på det
              här med modernare ögon än med 1600-talsglasögon.
            </seg>
          </u>
          <u xml:id="i-5a8cbb420de23cff-885" prev="i-5a8cbb420de23cff-874" who="Q4354795">
            <seg>
              Låt oss därför avskaffa ett av de sista spåren av tvångsanslutningar
              vi har i Sverige och därmed öka friheten för studenter!
            </seg>
          </u>
          <u xml:id="i-5a8cbb420de23cff-886" prev="i-5a8cbb420de23cff-874" who="Q4354795">
            <seg>
              Herr talman! Jag yrkar därmed bifall till reservation 23.
            </seg>
          </u>
          <u xml:id="i-5a8cbb420de23cff-887" prev="i-5a8cbb420de23cff-874" who="Q4354795">
            <seg>
              Jag yrkar också bifall till reservation 40, under punkt 27, om
              att ge Högskoleverket i uppdrag att se över hur undervisningen
              vid lärosätena kan förbättras vad gäller HBT-frågor.
            </seg>
          </u>
          <note type="speaker">
            Anf. 141 BRITT-MARIE DANESTIG (v) replik:
          </note>
          <u xml:id="i-5a8cbb420de23cff-888" next="i-5a8cbb420de23cff-889" who="Q4944157">
            <seg>
              Herr talman! Det var väl lite överdrivet att jag skulle ha betraktat
              problemet med 1600-talsglasögon på mig. Jag bara markerar att
              detta är en funktion som har funnits väldigt länge och ett system
              som till synes har fungerat bra. Det har också utretts inte bara
              en gång utan flera gånger, och riksdagen har efter varje utredning
              kommit fram till att kårobligatoriet ska vara kvar. Ibland är
              det inte så dumt med traditioner och sådant som fungerar. Man
              ska inte alltid bortse från det.
            </seg>
          </u>
          <u xml:id="i-5a8cbb420de23cff-889" prev="i-5a8cbb420de23cff-888" who="Q4944157">
            <seg>
              Det här har ekonomiska konsekvenser. Det måste ni i Miljöpartiet
              vara medvetna om. Jag skulle vilja fråga Mikaela Valtersson hur
              ni har tänkt lösa det. Det är naturligtvis en viktig förutsättning
              att kårarbetet kan fortsätta att fungera tillfredsställande i
              början om man skulle avskaffa kårobligatoriet. Jag håller med
              Mikaela Valtersson om att kårerna har en väldigt viktig funktion.
              Det markerade jag också i mitt anförande. Hur ska ni alltså lösa
              problemen med de ekonomiska konsekvenserna, både när det gäller
              den förmodade minskade avgiftsintäkten och när det gäller det
              skatterättsliga i fråga om fastigheterna?
            </seg>
          </u>
          <note type="speaker">
            Anf. 142 MIKAELA VALTERSSON (mp) replik:
          </note>
          <u xml:id="i-5a8cbb420de23cff-890" next="i-5a8cbb420de23cff-891" who="Q4354795">
            <seg>
              Herr talman! Det är en hypotetisk fråga. Det känns, precis som
              Torsten Lindström tidigare var inne på, ganska konstigt att vi
              här i dag ska resonera om detta. Vi vill tillsätta en utredning,
              som eventuellt kan komma med förslag till åtgärder, som eventuellt
              skulle kunna innebära kostnadsökningar någon gång nästa mandatperiod.
              Jag tycker att vi ska ha en ganska ödmjuk inställning i den här
              frågan och titta på vad utredningen kommer fram till, titta på
              hur man kan lösa skattefrågorna, titta på hur prognoserna är,
              vilket alternativt sätt man kan hitta för att få ett studentinflytande
              och hur det ska fungera. Jag tror inte, som sagt var, att det
              kommer att innebära en dramatisk förändring för kårerna.
            </seg>
          </u>
          <u xml:id="i-5a8cbb420de23cff-891" prev="i-5a8cbb420de23cff-890" who="Q4354795">
            <seg>
              Men om det skulle visa sig när vi tittar på utredningen, Britt-Marie
              Danestig, att vi fortfarande tycker att det här är en bra väg
              att gå vi vill avveckla, och det vill ju ni också principiellt
              och vi principiellt är för det, kan vi tillsammans driva det gentemot
              Socialdemokraterna om vi ser behov av resurser.
            </seg>
          </u>
          <note type="speaker">
            Anf. 143 BRITT-MARIE DANESTIG (v) replik:
          </note>
          <u xml:id="i-5a8cbb420de23cff-892" who="Q4944157">
            <seg>
              Herr talman! Ska jag tolka det som att den här utredningen vi
              har diskuterat den flera gånger i utbildningsutskottet, och det
              hade där funnits en fullständig majoritet för en mera förutsättningslös
              utredning nu till sin karaktär är förutsättningslös och ska komma
              fram till om kårobligatoriet ska avskaffas eller inte, inte hur
              det ska avskaffas, som diskussionerna i utskottet tidigare hela
              tiden har gjort gällande?
            </seg>
          </u>
          <note type="speaker">
            Anf. 144 MIKAELA VALTERSSON (mp) replik:
          </note>
          <u xml:id="i-5a8cbb420de23cff-893" next="i-5a8cbb420de23cff-894" who="Q4354795">
            <seg>
              Herr talman! Utredningen är inte förutsättningslös, och det är
              viktigt att den inte är det. Utredningen ska titta på hur ett
              avskaffande ska gå till. Däremot kommer den att landa på kammarens
              bord igen, och då har vi politisk möjlighet att ta den ställning
              som vi tycker är nödvändig.
            </seg>
          </u>
          <u xml:id="i-5a8cbb420de23cff-894" prev="i-5a8cbb420de23cff-893" who="Q4354795">
            <seg>
              Det är inte helt med sanningen överensstämmande, som du återkommer
              till, att utskottet skulle ha varit öppet för en förutsättningslös
              utredning. Jag ställde frågan väldigt konkret till er i Vänsterpartiet
              och Socialdemokraterna om ni var beredda att gå med på det om
              vi skulle kunna få enighet kring en helt förutsättningslös utredning.
              Den frågan fick jag ett nekande svar på.
            </seg>
          </u>
          <note type="speaker">
            Anf. 145 MAJLÉNE WESTERLUND PANKE (s):
          </note>
          <u xml:id="i-5a8cbb420de23cff-895" next="i-5a8cbb420de23cff-913" who="Q4990369">
            <seg>
              Herr talman! Vi debatterar just nu betänkande 2003/04:UbU3. Bakom
              denna korrekta, torra benämning döljer sig 121 motionsyrkanden
              från den allmänna motionstiden. Alla dessa motioner speglar väl
              alla de förväntningar och krav som surrar kring dagens högskola
              likt bin kring kupan. Trots detta trevliga surrande yrkar jag
              avslag på samtliga motioner.
            </seg>
          </u>
          <u xml:id="i-5a8cbb420de23cff-896" prev="i-5a8cbb420de23cff-895" who="Q4990369">
            <seg>
              Högskolan har i dag fått en viktig roll som en del av strukturen
              för att möta behovet av livslångt lärande. Vi har snart nått upp
              till målet om att 50 % av en årskull ska ha påbörjat en högskoleutbildning
              före 25 års ålder. Till denna grupp ansluter sig alla de som påbörjar
              sin högskoleutbildning senare, kanske vid 45 års ålder, och alla
              de som inte tänker läsa en hel utbildning men kanske en 10-poängskurs
              eller en 20-poängskurs för att behålla sin plats på arbetsmarknaden.
            </seg>
          </u>
          <u xml:id="i-5a8cbb420de23cff-897" prev="i-5a8cbb420de23cff-895" who="Q4990369">
            <seg>
              Vi kan konstatera att studentkåren i dag är en mycket heterogen
              grupp. Högskoleutbildning betyder fortfarande för de flesta att
              man befinner sig på högskoleorten och i högskolans lokaler, det
              vill säga på campus. Men för fler och fler betyder högskoleutbildningen
              en närhet till ett lokalt lärocentrum. För fler och fler betyder
              det även en koppling till datorn hemma efter jobbet.
            </seg>
          </u>
          <u xml:id="i-5a8cbb420de23cff-898" prev="i-5a8cbb420de23cff-895" who="Q4990369">
            <seg>
              Inte bara studentkåren är i dag en mycket heterogen grupp, utan
              man kan säga att högskoleutbildning kan se ut på hur många olika
              sätt som helst. Att så många individer studerar på högskolenivå
              betyder för oss alla att utbildningsnivån i samhället höjs, vilket
              i sig kommer att utmynna i nya krav från enskilda studenter men
              även från det omgivande samhälle som studenterna kommer från,
              från näringslivet och från oss politiker.
            </seg>
          </u>
          <u xml:id="i-5a8cbb420de23cff-899" prev="i-5a8cbb420de23cff-895" who="Q4990369">
            <seg>
              Vi har klart uttalat vårt krav på att högskolan ska vara en stark
              drivkraft för tillväxt. Högskolan ska stå mitt i byn för att vara
              tillgänglig, öppen och kunskapsproducerande. Lärosätena arbetar
              mycket aktivt med att bli en part i utvecklingen av det omgivande
              samhället.
            </seg>
          </u>
          <u xml:id="i-5a8cbb420de23cff-900" prev="i-5a8cbb420de23cff-895" who="Q4990369">
            <seg>
              Samtidigt lever fortfarande det klassiska bildningsidealet kvar,
              det som kräver tid, helhet, lite av inåtvändhet och lite fjärran
              från världens vimmel. Man kan säga att det surrar lika många bin
              inne i kupan som utanför den.
            </seg>
          </u>
          <u xml:id="i-5a8cbb420de23cff-901" prev="i-5a8cbb420de23cff-895" who="Q4990369">
            <seg>
              Högskoleverket har i samarbete med Riksbankens Jubileumsfond
              låtit ett antal erfarna journalister göra reportage från olika
              högskolemiljöer under hösten 2002. De gör en subjektiv sammanfattning
              av hur de upplever högskolans arbete i dag, och de gör det i två
              ord: Allt samtidigt.
            </seg>
          </u>
          <u xml:id="i-5a8cbb420de23cff-902" prev="i-5a8cbb420de23cff-895" who="Q4990369">
            <seg>
              Det är krav, förväntningar, förnyelse, tradition och ett stort
              behov av att känna att det mitt i detta vimmel finns en balans.
            </seg>
          </u>
          <u xml:id="i-5a8cbb420de23cff-903" prev="i-5a8cbb420de23cff-895" who="Q4990369">
            <seg>
              Sammansättningen av högskolornas styrelser utgör i dag enligt
              min mening ett gott sätt att finna en balans mellan högskolans
              inre krav, förväntningar, kunskap och traditioner och det omgivande
              samhällets kunskap, traditioner, krav och förväntningar. I dessa
              styrelser möts i dag företrädare för studenter och lärare, näringsliv
              och politik.
            </seg>
          </u>
          <u xml:id="i-5a8cbb420de23cff-904" prev="i-5a8cbb420de23cff-895" who="Q4990369">
            <seg>
              Min erfarenhet av arbetet i en högskolestyrelse handlar just
              om det breda anslag som debatten får vid beslutsfattandet på grund
              av de skilda ingångar som ledamöterna i styrelsen har för att
              ta sig an olika frågor. Att utesluta någon eller några grupper
              från denna beslutsprocess innebär enligt mitt sätt att se en fattigare
              högskola.
            </seg>
          </u>
          <u xml:id="i-5a8cbb420de23cff-905" prev="i-5a8cbb420de23cff-895" who="Q4990369">
            <seg>
              Fru talman! Jag har nu talat om balansen mellan högskolans inre
              krav och samhällets yttre förväntningar. Jag ska nu övergå till
              att tala om balansen mellan högskolans olika inre krav. Då kommer
              jag naturligt in på dagens huvudämne, kårobligatoriet.
            </seg>
          </u>
          <u xml:id="i-5a8cbb420de23cff-906" prev="i-5a8cbb420de23cff-895" who="Q4990369">
            <seg>
              Lärare och studenter har av tradition utgjort universitetet,
              lärosätet. Båda grupperna har varit, och är, lika viktiga delar
              av helheten. Studenterna ska inte ses som en från högskolan fristående
              intressentgrupp som är avnämare av högskolans verksamhet. Studenterna
              är en integrerad del av lärosätet. Det är precis så man alltid
              har gjort. Studenterna utgör fortfarande tillsammans med lärarna
              universitetet, högskolan, lärosätet eller vad man nu väljer att
              kalla det.
            </seg>
          </u>
          <u xml:id="i-5a8cbb420de23cff-907" prev="i-5a8cbb420de23cff-895" who="Q4990369">
            <seg>
              Europarådets kommission för de mänskliga rättigheterna och grundläggande
              friheterna ser på den svenska studentkåren just så, som en integrerad
              del av lärosätet och som ett formellt sätt att organisera studenternas
              deltagande i administrerandet av lärosätet. De borgerliga partiernas
              och Miljöpartiets främsta argument för att avskaffa kårobligatoriet,
              nämligen att det skulle utgöra en kränkning av föreningsfriheten,
              har alltså prövats och har förklarats ogiltigt. För mig är Europarådets
              kommission för de mänskliga rättigheterna och grundläggande friheterna
              den organisation som har tolkningsföreträdet i en sådan fråga.
              Jag anser inte att en enskild politiker i Sveriges riksdag har
              det tolkningsföreträdet.
            </seg>
          </u>
          <u xml:id="i-5a8cbb420de23cff-908" prev="i-5a8cbb420de23cff-895" who="Q4990369">
            <seg>
              Kårobligatoriet är alltså inte någon kollektivanslutning av studenter
              till en förening jämförbar med en facklig organisation eller en
              religiös församling. Kårobligatoriet är basen för studentens integrering
              i lärosätet. Att vara medlem i studentkåren kan jämföras med att
              vara medlem i en kommun, medlem i det minisamhälle som högskolan
              utgör. Ingen skulle i dag ifrågasätta medlemskapet i en kommun
              och kalla det för en tvångsanslutning. Man betalar sin avgift
              till kommunen. Man får välfärd tillbaka. Man betalar sin avgift
              till studentkåren. Man får studentverksamhet, man får boende,
              man får estetisk verksamhet tillbaka.
            </seg>
          </u>
          <u xml:id="i-5a8cbb420de23cff-909" prev="i-5a8cbb420de23cff-895" who="Q4990369">
            <seg>
              Att avskaffa kårobligatoriet och ersätta det med en föreningsbildning
              vilande på frivillighet och jämförbar med en korpidrottsförening
              eller en kennelklubb rycker undan den legitimitet som studentkåren
              i dag har. Därmed rycker den undan grunden för den lagstiftning
              om representation inom beredande och beslutande organ inom högskolan
              som i dag möjliggör ett starkt studentinflytande.
            </seg>
          </u>
          <u xml:id="i-5a8cbb420de23cff-910" prev="i-5a8cbb420de23cff-895" who="Q4990369">
            <seg>
              Dessutom har den skattebefrielse som kårer och nationer i dag
              har sin grund i att anslutningen till kårer och nationer är obligatorisk.
              Den har sin grund i just den unika rättsliga ställning som Europarådets
              kommission för de mänskliga rättigheterna har tillerkänt studentkåren.
              För många kårer har skattebefrielsen faktiskt varit förutsättningen
              för att man har kunnat bedriva en studiesocial verksamhet på hög
              nivå liksom för att man har kunnat erbjuda studentbostäder i de
              stora studentorterna som till exempel Uppsala och Lund. Där har
              man kunnat erbjuda studentbostäder för rimliga kostnader.
            </seg>
          </u>
          <u xml:id="i-5a8cbb420de23cff-911" prev="i-5a8cbb420de23cff-895" who="Q4990369">
            <seg>
              I dag debatterar vi ett förslag från de borgerliga partierna
              och Miljöpartiet om att vi först ska inta den principiella hållningen
              att kårobligatoriet ska avskaffas utan att vi har utrett konsekvenserna
              i fråga om legitimiteten, den skattepolitiska delen och ägandeförhållandena
              i fråga om bostäder, stipendiefonder och premiefonder. Upplöser
              man en kår finns det plötsligt ingen äganderätt till egendom som
              1993 belöpte sig till flera miljarder kronor. Det här tycker de
              borgerliga partierna och Miljöpartiet inte är särskilt mycket
              att bry sig om. Det får väl en utredning fixa, hur man ska klara
              ut allt det här.
            </seg>
          </u>
          <u xml:id="i-5a8cbb420de23cff-912" prev="i-5a8cbb420de23cff-895" who="Q4990369">
            <seg>
              Jag skulle inte vilja säga att den här utredningen får rejält
              med tid på sig. Trots att man här har sagt att det inte finns
              någon tidsbegränsning står det faktiskt i den gemensamma reservationen
              att senast i vårpropositionen 2006 ska regeringen återkomma med
              handlingsplanen för avvecklingen av kårobligatoriet. Vi har haft
              två olika utredningar. Den senaste utredningen, 1994:47, är en
              tjock bok som utmynnar i att det här är så komplicerat att vi
              i de olika delfrågorna, ägandeförhållanden, skatteförhållanden,
              legitimitet och så vidare, nog får tillsätta särskilda utredningar
              för att reda ut situationen. Jag vill påstå att situationen inte
              är mindre komplex i dag, tio år efteråt.
            </seg>
          </u>
          <u xml:id="i-5a8cbb420de23cff-913" prev="i-5a8cbb420de23cff-895" who="Q4990369">
            <seg>
              Sverige har med kårobligatoriet som grund en studentkår som internationellt
              sett har en unikt stark ställning inom universitet och högskolor.
              Låt studenterna behålla den styrkan. Den utgör en viktig del av
              den svenska högskolans kvalitet och balans.
            </seg>
          </u>
          <note type="speaker">
            Anf. 146 TORSTEN LINDSTRÖM (kd) replik:
          </note>
          <u xml:id="i-5a8cbb420de23cff-914" next="i-5a8cbb420de23cff-919" who="Q5958869">
            <seg>
              Fru talman! Majléne Westerlund Panke började med att tala om
              högskolans och universitetets traditionsvunna suveränitet. Vad
              är det för suveränitet när det i högskolestyrelserna finns en
              oerhörd överrepresentation av just socialdemokratiska politiker?
            </seg>
          </u>
          <u xml:id="i-5a8cbb420de23cff-915" prev="i-5a8cbb420de23cff-914" who="Q5958869">
            <seg>
              Är det inte ett typiskt exempel på hur makten talar när vi hör
              Majléne Westerlund Panke? Så länge det sitter socialdemokratiska
              politiker överrepresenterat i styrelserna fungerar allt, då är
              det frid och fröjd, trots att det går stick i stäv med det Majléne
              Westerlund Panke talar om när det gäller högskolornas suveränitet.
            </seg>
          </u>
          <u xml:id="i-5a8cbb420de23cff-916" prev="i-5a8cbb420de23cff-914" who="Q5958869">
            <seg>
              Vi kristdemokrater vill, till skillnad från maktpartiet, göra
              högskolorna mer fria, mer självständiga. Därför ska styrelserna
              ha en annan sammansättning. Därför ska ordföranden utses av regeringen.
              Därför ska rektorn utses av styrelsen. Då får vi färre politruker
              och mindre av centralstyrning från Rosenbad på svenska lärosäten.
            </seg>
          </u>
          <u xml:id="i-5a8cbb420de23cff-917" prev="i-5a8cbb420de23cff-914" who="Q5958869">
            <seg>
              Det låter på Majléne Westerlund Panke som om jorden skulle gå
              under om det blir en utredning om vad som ska komma i stället
              efter ett eventuellt beslut om avskaffande av kårobligatoriet.
            </seg>
          </u>
          <u xml:id="i-5a8cbb420de23cff-918" prev="i-5a8cbb420de23cff-914" who="Q5958869">
            <seg>
              Å ena sidan talar Majléne Westerlund Panke om att studenterna
              ska ha ett inflytande, å andra sidan är hon beredd att förminska
              just studenternas möjlighet till inflytande.
            </seg>
          </u>
          <u xml:id="i-5a8cbb420de23cff-919" prev="i-5a8cbb420de23cff-914" who="Q5958869">
            <seg>
              Hon ger uttryck för en mörk syn på studentkårerna. Det låter
              som om studentkårerna skulle försvagas av att det blir ett bättre
              och starkare regelverk som bättre tar vara på studenternas inflytande
              och studenternas rättssäkerhet ett bättre regelverk än vad Majléne
              Westerlund Pankes regering klarat av att leverera.
            </seg>
          </u>
          <note type="speaker">
            Anf. 147 MAJLÉNE WESTERLUND PANKE (s) replik:
          </note>
          <u xml:id="i-5a8cbb420de23cff-920" next="i-5a8cbb420de23cff-922" who="Q4990369">
            <seg>
              Fru talman! Det som gör mig orolig när det gäller Torsten Lindströms
              argumentation är att väldigt mycket baseras på tro och antagande.
              Mig veterligt är den där utredningen inte ens beslutad. Den har
              inte börjat med sitt arbete, ändå kan Torsten Lindström direkt
              säga att det kommer att bli ett mycket bättre alternativ än det
              vi har i dag.
            </seg>
          </u>
          <u xml:id="i-5a8cbb420de23cff-921" prev="i-5a8cbb420de23cff-920" who="Q4990369">
            <seg>
              När det gäller kårobligatoriet börjar jag misstänka att mycket
              av den debatt som förs här i dag bottnar i en okunskap. Studentkåren
              är ingen förening. Det är ingen facklig organisation, ingen religiös
              församling. Studentkåren har, precis som Britt-Marie Danestig
              sade, traditionellt vuxit in i lärosätet som en integrerad del.
              Det är den integrationen som de borgerliga partierna och Miljöpartiet
              nu vill rycka loss och jämställa studentkårer med, som jag sade,
              korpföreningar, kennelklubbar och andra föreningar.
            </seg>
          </u>
          <u xml:id="i-5a8cbb420de23cff-922" prev="i-5a8cbb420de23cff-920" who="Q4990369">
            <seg>
              Jag vill fråga Torsten Lindström: Hur kommer det bättre ägandet
              av nationernas fastigheter att se ut när nationerna inte längre
              existerar? Vem ska äga fastigheterna?
            </seg>
          </u>
          <note type="speaker">
            Anf. 148 TORSTEN LINDSTRÖM (kd) replik:
          </note>
          <u xml:id="i-5a8cbb420de23cff-923" next="i-5a8cbb420de23cff-928" who="Q5958869">
            <seg>
              Fru talman! Okunnighet, sade Majléne Westerlund Panke. Majléne
              Westerlund Panke kan börja med att läsa betänkandet.
            </seg>
          </u>
          <u xml:id="i-5a8cbb420de23cff-924" prev="i-5a8cbb420de23cff-923" who="Q5958869">
            <seg>
              Vi talar naturligtvis inte om någon utredning förrän vi har tagit
              ställning till om det ska bli någon utredning. Det är ju Majléne
              Westerlund Pankes socialdemokrater som säger nej till en utredning
              trots att reservationen i utskottet är mycket klar över att utredningen
              ska ta fram ett starkare, bättre, mer förankrat och mer modernt
              regelverk som bättre garanterar studenternas rättssäkerhet och
              inflytande. Det är som om de kollektivistiska ränderna ännu inte
              gått ur socialdemokratin när det talas om studentkåren som om
              den vore en kommun.
            </seg>
          </u>
          <u xml:id="i-5a8cbb420de23cff-925" prev="i-5a8cbb420de23cff-923" who="Q5958869">
            <seg>
              Vad är det för liknelse? Om en studentkår är en kommun varför
              kan då inte Majléne Westerlund Panke samtidigt ansluta sig till
              kollektivanslutning, som ju inte är främmande för en socialdemokrat,
              också i andra sammanhang? Också i andra sammanhang skulle man
              kunna tala om att få välfärd tillbaka som Majléne Westerlund Panke
              gör. När en löntagare får sin lön så att han har råd att köpa
              mat är det väl verkligen att få välfärd tillbaka. Varför inte
              ha en kollektivanslutning till facket också i Majléne Westerlund
              Pankes värld?
            </seg>
          </u>
          <u xml:id="i-5a8cbb420de23cff-926" prev="i-5a8cbb420de23cff-923" who="Q5958869">
            <seg>
              Majléne Westerlund Panke springer ifrån det faktum att den socialdemokratiska
              regeringen har haft år på sig att förbättra studenternas rättssäkerhet.
            </seg>
          </u>
          <u xml:id="i-5a8cbb420de23cff-927" prev="i-5a8cbb420de23cff-923" who="Q5958869">
            <seg>
              Det har kommit förslag ganska enkla förslag om att förbättra
              hanteringen av examensbevis till exempel. De förslagen har regeringen
              inte gjort någonting åt. Så länge regeringen inte agerar utan
              bara pratar är det oerhört svårt, för att inte säga omöjligt,
              att ta engagemanget för studenterna riktigt på allvar.
            </seg>
          </u>
          <u xml:id="i-5a8cbb420de23cff-928" prev="i-5a8cbb420de23cff-923" who="Q5958869">
            <seg>
              Fru talman! Man talar om att studentkårerna representerar alla
              studenter. 510 % röstar i valen. Vad är det för pseudodemokrati?
            </seg>
          </u>
          <note type="speaker">
            Anf. 149 MAJLÉNE WESTERLUND PANKE (s) replik:
          </note>
          <u xml:id="i-5a8cbb420de23cff-929" next="i-5a8cbb420de23cff-931" who="Q4990369">
            <seg>
              Fru talman! Jag vill dementera den uppgift som Torsten Lindström
              nu av okunskap, förmodligen, levererade. Det har aldrig funnits
              någon kollektivanslutning till fackliga organisationer här i landet.
            </seg>
          </u>
          <u xml:id="i-5a8cbb420de23cff-930" prev="i-5a8cbb420de23cff-929" who="Q4990369">
            <seg>
              Jag återkommer till den fråga som Torsten Lindström inte svarade
              på. Allt skulle ju bli så mycket bättre efter utredningen.
            </seg>
          </u>
          <u xml:id="i-5a8cbb420de23cff-931" prev="i-5a8cbb420de23cff-929" who="Q4990369">
            <seg>
              Vem ska äga nationernas fastigheter när nationerna inte längre
              existerar?
            </seg>
          </u>
          <note type="speaker">
            Anf. 150 ULF NILSSON (fp) replik:
          </note>
          <u xml:id="i-5a8cbb420de23cff-932" next="i-5a8cbb420de23cff-936" who="Q6012166">
            <seg>
              Fru talman! Majléne Westerlund Panke inledde med att tala om
              balans. Jag vet inte om hon hörde mitt anförande där jag på tal
              om högskolestyrelser nämnde att av 16 undersökta högskolor med
              ordförande med politisk bakgrund var 13 socialdemokrater. Det
              kanske kan vara dags att fundera över balansen i utnämningspolitiken.
            </seg>
          </u>
          <u xml:id="i-5a8cbb420de23cff-933" prev="i-5a8cbb420de23cff-932" who="Q6012166">
            <seg>
              Ordet tradition används mycket av Socialdemokraterna och Majléne
              Westerlund Panke. Jag tycker om traditioner. Jag tycker om kår-
              och studentliv. Jag har själv nära anknytning till det på många
              sätt fortfarande. Jag är inspektor på en samhällsvetarkår. Jag
              tycker att de gör viktiga saker, såsom studiesocial verksamhet,
              utbildningsbevakning naturligtvis, fester och nationsdanser de
              är också viktiga.
            </seg>
          </u>
          <u xml:id="i-5a8cbb420de23cff-934" prev="i-5a8cbb420de23cff-932" who="Q6012166">
            <seg>
              Därför är det viktigt att studentkårer och nationer får fortsätta.
              Jag är fullständigt övertygad om att om vi ger dem goda ekonomiska
              förutsättningar, bland annat genom bevarande av skattefrihet,
              kommer de allra flesta som kommer till exempel till min hemstad
              Lund att gå med i en nation. Alla kommer inte att göra det. Deltidsstuderande
              som bara ska läsa en termin vid universitetet kanske inte gör
              det. Vi måste komma ihåg att det fortfarande finns de som inte
              är intresserade av allt detta, varken av utbildningsbevakning
              eller nationsdanser. De ska ändå betala terminsavgifter som numera,
              i Kalmar till exempel, uppgår till 400 kr per termin.
            </seg>
          </u>
          <u xml:id="i-5a8cbb420de23cff-935" prev="i-5a8cbb420de23cff-932" who="Q6012166">
            <seg>
              Majléne Westerlund Panke och jag brukar vara överens om att vi
              inte ska ha terminsavgifter på svenska universitet. Ska ni lagstifta
              om en gräns för hur höga kåravgifterna får bli om man har kvar
              obligatoriet?
            </seg>
          </u>
          <u xml:id="i-5a8cbb420de23cff-936" prev="i-5a8cbb420de23cff-932" who="Q6012166">
            <seg>
              Majléne Westerlund Panke säger att obligatoriet är förutsättningen
              för ett studentinflytande. Jag tror att det är en väldigt pessimistisk
              syn. Jag tror att de två grunderna är att vi stiftar lagar som
              ger studentinflytande och att studenterna själva har en vilja
              att engagera sig. Den viljan tror jag på.
            </seg>
          </u>
          <note type="speaker">
            Anf. 151 MAJLÉNE WESTERLUND PANKE (s) replik:
          </note>
          <u xml:id="i-5a8cbb420de23cff-937" next="i-5a8cbb420de23cff-940" who="Q4990369">
            <seg>
              Fru talman! Ulf Nilssons första fråga gällde balansen i högskolans
              styrelser. Jag talade om balansen mellan de olika grupperna. Jag
              talade om näringslivets representanter, studenterna, lärarna och
              politikerna.
            </seg>
          </u>
          <u xml:id="i-5a8cbb420de23cff-938" prev="i-5a8cbb420de23cff-937" who="Q4990369">
            <seg>
              Det sitter socialdemokratiska politiker i högskolans styrelser.
              Men det sitter även kristdemokrater, centerpartister och folkpartister
              där. Och det tog ganska lång tid innan Moderaterna kom ifrån sin
              låsning att de av princip inte skulle sitta i högskolans styrelser.
              Men nu har de kommit bort från det. Nu finns det därför även moderata
              politiker i högskolans styrelser.
            </seg>
          </u>
          <u xml:id="i-5a8cbb420de23cff-939" prev="i-5a8cbb420de23cff-937" who="Q4990369">
            <seg>
              Jag ser det som en fördel att de politiska partierna, samhällsbärarna
              som vi i de politiska partierna till viss del är, finns representerade
              i högskolans styrelser. Jag ser det som ett fattigdomsbevis om
              de inte skulle vara representerade där.
            </seg>
          </u>
          <u xml:id="i-5a8cbb420de23cff-940" prev="i-5a8cbb420de23cff-937" who="Q4990369">
            <seg>
              När Torsten Lindström inte ville svara på den konkreta fråga
              som jag ställde kanske Ulf Nilsson vill göra det eftersom han
              har en replik kvar. Vem ska äga nationernas fastigheter när nationerna
              inte längre finns?
            </seg>
          </u>
          <note type="speaker">
            Anf. 152 ULF NILSSON (fp) replik:
          </note>
          <u xml:id="i-5a8cbb420de23cff-941" next="i-5a8cbb420de23cff-944" who="Q6012166">
            <seg>
              Fru talman! Vi fastnar här i en mängd väldigt tekniska frågor
              som faktiskt redan har berörts av den gamla utredningen. Mitt
              enkla svar på frågan är naturligtvis att de godkända studentnationer
              som finns efter obligatoriets avskaffande kommer att äga dessa
              fastigheter. Man får förmodligen hitta ett regelverk för detta.
              Vår avsikt är att utredningen ska undersöka möjligheterna för
              att de ska bli befriade från fastighetsskatt på samma sätt som
              de är i dag.
            </seg>
          </u>
          <u xml:id="i-5a8cbb420de23cff-942" prev="i-5a8cbb420de23cff-941" who="Q6012166">
            <seg>
              Om vi ska trötta eventuella åhörare med teknikaliteter så talade
              den gamla utredningen om att det fanns många olika möjligheter.
              Det finns möjligheter att som i dag göra undantag i skattelagstiftningen.
              De undantag som görs i dag kan man naturligtvis göra med en annan
              motivering en annan gång. Utredningen talade om så kallade allmännyttiga
              föreningar som i dag är befriade från fastighetsskatt och vinstskatt
              på verksamheter. Det finns alla möjligheter, som utredningen talade
              om, till exempel att låta nationer kalla sig allmännyttiga föreningar
              och bli godkända som det. Det finns en mängd tekniska lösningar
              på dessa frågor, och dem tror jag inte att vi ska fastna vid på
              annat sätt att vi kan konstatera att de finns och att de är möjliga
              men att man kan diskutera olika alternativ.
            </seg>
          </u>
          <u xml:id="i-5a8cbb420de23cff-943" prev="i-5a8cbb420de23cff-941" who="Q6012166">
            <seg>
              Mitt enkla svar är alltså att de nationer som finns kvar ska
              äga sina fastigheter, och det tror jag att de allra flesta kommer
              att göra. Det kanske också tillkommer några nya.
            </seg>
          </u>
          <u xml:id="i-5a8cbb420de23cff-944" prev="i-5a8cbb420de23cff-941" who="Q6012166">
            <seg>
              Jag har en liten enkel men kanske symbolisk fråga: Var går gränsen
              för hur höga kåravgifterna får bli för Majléne Westerlund Panke?
            </seg>
          </u>
          <note type="speaker">
            Anf. 153 MAJLÉNE WESTERLUND PANKE (s) replik:
          </note>
          <u xml:id="i-5a8cbb420de23cff-945" next="i-5a8cbb420de23cff-947" who="Q4990369">
            <seg>
              Fru talman! Jag har tidigare fått kritik för att politiker blandar
              sig i för mycket. Vi ska lita på studenterna och studenternas
              egna förmåga att fatta beslut. Och jag tror nog att de studenter
              som i dag utgör ledningen för studentkårerna mycket väl fattar
              beslut om medlemsavgifter som täcker den verksamhet som man faktiskt
              bedriver. Jag ser ingen framkomlig väg att vi här i riksdagen
              ska fatta sådana detaljerade beslut som hur stora terminsavgifterna
              i ett kårobligatorium ska vara.
            </seg>
          </u>
          <u xml:id="i-5a8cbb420de23cff-946" prev="i-5a8cbb420de23cff-945" who="Q4990369">
            <seg>
              I stället för att utsätta sig för allt detta troende och antagande,
              Ulf Nilsson, vore det då inte bättre att behålla kårobligatoriet
              som innebär att vi vet vem som juridiskt kan äga fastigheterna?
              Vi vet att skattebefrielsen juridiskt innebär att nationerna i
              Lund och i Uppsala kan erbjuda studentbostäder för en ganska rimlig
              kostnad. Såvitt jag förstod var även Ulf Nilsson besjälad av att
              studenterna ska ha det bra och kunna ha ett boende till en rimlig
              kostnad. Här har vi ett kårobligatorium som har fått en rättslig
              status som gör att man får skattebefrielse innebärande att man
              kan erbjuda hyggligt och rimligt billigt boende i jämförelse med
              vad man skulle kunna göra om man inte hade denna skattebefrielse.
            </seg>
          </u>
          <u xml:id="i-5a8cbb420de23cff-947" prev="i-5a8cbb420de23cff-945" who="Q4990369">
            <seg>
              Framför allt öppnar man här upp för en stor osäkerhet när det
              gäller ägande av egendom som för tio år sedan belöpte sig till
              2,2 miljarder kronor. Det är alltså inga små belopp det handlar
              om.
            </seg>
          </u>
          <note type="speaker">
            Anf. 154 MIKAELA VALTERSSON (mp) replik:
          </note>
          <u xml:id="i-5a8cbb420de23cff-948" next="i-5a8cbb420de23cff-949" who="Q4354795">
            <seg>
              Fru talman! Majléne Westerlund Panke talade i sitt anförande
              om studenterna som en del av lärosätet. Det är väl viktigt. Men
              hon talade också om att jämföra kårerna med en kommun eller ett
              samhälle. Då känns det som om man har gått lite för långt. Jag
              tycker att det visar på en ganska omodern syn på högskole- och
              universitetsvärlden och på studenters situation i dag. Studenter
              är en otroligt brokig skara, precis som Majléne Westerlund Panke
              sade, och kan ha väldigt olika förutsättningar. Det kan handla
              om heltidsstuderande, deltidsstuderande, studenter som studerar
              på distans, studenter som har barn och så vidare. Jag tror att
              den där jämförelsen med en kommun haltar enormt mycket, och jämförelsen
              med ett korpfotbollslag haltar också rätt mycket. Men det som
              ligger närmast till hands när man tittar på uppgifterna är faktiskt
              en fackförening, även om det inte är helt likt. Om de skulle förlora
              sin legitimitet, som Majléne Westerlund Panke säger, om man inte
              har ett obligatorium, menar hon då att fackföreningarna inte har
              någon legitimitet?
            </seg>
          </u>
          <u xml:id="i-5a8cbb420de23cff-949" prev="i-5a8cbb420de23cff-948" who="Q4354795">
            <seg>
              Jag undrar om Majléne Westerlund Panke kan säga något om varför
              man inte skulle kunna garantera ett inflytande och en bra studentpåverkan
              utan ett obligatorium. Varför skulle det inte kunna vara förenligt
              med en frivillighet att ha ett aktivt studentliv med ett inflytande?
              Majléne Westerlund Panke visar på en väldigt negativ syn på studenter
              och ett otroligt skräckscenario, där hon talar om en upplösning
              av kårerna och ett avskaffande av nationerna. Jag tror att de
              kommer att fortsätta att locka studenter.
            </seg>
          </u>
          <note type="speaker">
            Anf. 155 MAJLÉNE WESTERLUND PANKE (s) replik:
          </note>
          <u xml:id="i-5a8cbb420de23cff-950" next="i-5a8cbb420de23cff-953" who="Q4990369">
            <seg>
              Fru talman! Jag är faktiskt oroad över att Mikaela Valtersson
              sätter krokben med sin moderna syn på en väl fungerande stundentkårsverksamhet.
            </seg>
          </u>
          <u xml:id="i-5a8cbb420de23cff-951" prev="i-5a8cbb420de23cff-950" who="Q4990369">
            <seg>
              Jag säger igen att jag tycker att det är konstigt att man inte
              förstår att kårobligatoriet har en unik rättslig ställning i det
              svenska samhället som innebär att man bland annat har fått skattebefrielse
              på sin egendom. Vi baserar lagstiftningen om studentinflytandet
              på kårobligatoriet. Studentkårerna har en legitimitet därför att
              de kan säga: Vi representerar samtliga studenter.
            </seg>
          </u>
          <u xml:id="i-5a8cbb420de23cff-952" prev="i-5a8cbb420de23cff-950" who="Q4990369">
            <seg>
              Om vi, som Britt-Marie Danestig sade, skulle få en situation
              där vi på varje lärosäte har femtio olika studentkårer som har
              sammanslutit sig på grund av olika politiska åsikter eller religiösa
              åsikter, vad har vi då för rättslig bas när det gäller studentinflytandet?
              Vilken student i ett sådant studentkårssamhälle kan säga: Jag
              representerar samtliga studenter vid det här lärosätet?
            </seg>
          </u>
          <u xml:id="i-5a8cbb420de23cff-953" prev="i-5a8cbb420de23cff-950" who="Q4990369">
            <seg>
              Jag menar att man rycker undan basen för den lagstiftning som
              vi i dag har och försvagar studenternas möjligheter till inflytande
              och ägande som är en förutsättning för den verksamhet som man
              bedriver.
            </seg>
          </u>
          <note type="speaker">
            Anf. 156 MIKAELA VALTERSSON (mp) replik:
          </note>
          <u xml:id="i-5a8cbb420de23cff-954" next="i-5a8cbb420de23cff-955" who="Q4354795">
            <seg>
              Fru talman! Det är helt uppenbart att vi från Miljöpartiet har
              en väsentligt annorlunda syn på både demokrati och mångfald än
              vad Socialdemokraterna har. Jag ser inte mångfalden som ett hot.
            </seg>
          </u>
          <u xml:id="i-5a8cbb420de23cff-955" prev="i-5a8cbb420de23cff-954" who="Q4354795">
            <seg>
              Om man inte kan avskaffa ett obligatorium på grund av praktiska
              frågor, på grund av att man inte kan lära sig skattefrågor och
              fastighetsfrågor måste jag ställa en fråga. I den här riksdagen
              hanterar vi tämligen svåra frågor. Vi diskuterar pensionssystem,
              skattefrågor, möjligheten att sända fredsbevarande trupper utomlands
              och en mängd andra frågor. Skulle verkligen denna fråga om kårobligatoriet
              ha en sådan särställning att det skulle vara helt omöjligt att
              lösa de praktiska frågorna om vi avskaffar en tvångsanslutning?
            </seg>
          </u>
          <note type="speaker">
            Anf. 157 MAJLÉNE WESTERLUND PANKE (s) replik:
          </note>
          <u xml:id="i-5a8cbb420de23cff-956" next="i-5a8cbb420de23cff-957" who="Q4990369">
            <seg>
              Fru talman! Ja, jag tycker att det är oroande och onödigt att
              gå in och rasera ett väl fungerande system för inflytandet, ägandet
              och verksamheten för de svenska studenterna, vilket vi i dag bevisligen
              har. Det framgår vid en internationell utblick. Vi har alltså
              en studentkår som har en unikt stark ställning vid lärosätet jämfört
              med hur det är på andra håll där man inte har ett obligatorium
              utan där man har frivilliga anslutningar.
            </seg>
          </u>
          <u xml:id="i-5a8cbb420de23cff-957" prev="i-5a8cbb420de23cff-956" who="Q4990369">
            <seg>
              Politisera högskolan! sade någon. Jag ser framför mig, och tycker
              inte att det är positivt, att man då kan få studentkårer som inte
              är en sammanslutning av studenter för att gynna studenternas möjligheter
              till studier och verksamhet utan som bas har åsikter som har,
              kan man säga, religiösa baser. Då har vi ett annat lärosäte och
              en annan sammansättning. Ingen kan där gå ut och säga att man
              företräder samtliga studenter. Det är det jag försöker förklara.
              Man rycker undan den legitimitet som studentkåren i dag har.
            </seg>
          </u>
          <note type="speaker">
            Anf. 158 HÅKAN LARSSON (c) replik:
          </note>
          <u xml:id="i-5a8cbb420de23cff-958" next="i-5a8cbb420de23cff-962" who="Q5937692">
            <seg>
              Fru talman! Jag måste säga att jag blir lite förvånad över Majléne
              Westerlund Pankes höga tonläge i debatten. Lite nedlåtande säger
              hon att en självständig, frivilligt organiserad kår är jämförbar
              med ett korpfotbollslag eller en kennelklubb. Jag trodde inte
              att jag skulle höra en företrädare för ett folkrörelseparti som
              Socialdemokraterna brukar kalla sig uttrycka sig så nedlåtande
              om frivilligt organiserade organisationer.
            </seg>
          </u>
          <u xml:id="i-5a8cbb420de23cff-959" prev="i-5a8cbb420de23cff-958" who="Q5937692">
            <seg>
              Såvitt jag vet har ingen föreslagit att kårer eller nationer
              ska upplösas. Var har Majléne hört det? Ingen har alltså föreslagit
              något sådant. Vi har föreslagit en utredning för att se hur frivilligt
              organiserade kårer ska kunna fungera på ett bra sätt. Syftet är
              att få bättre förhållanden för studenterna. Ingen vill sätta krokben
              för studenterna och deras inflytande och sociala förutsättningar
              i kårer och vid universitet.
            </seg>
          </u>
          <u xml:id="i-5a8cbb420de23cff-960" prev="i-5a8cbb420de23cff-958" who="Q5937692">
            <seg>
              Jag var inne på Uppsala universitets studentkårs hemsida och
              tittade på deras program. Där står det bland annat: Uppsala studentkår
              anser att kårobligatoriet är principiellt fel då det bryter mot
              föreningsfriheten.
            </seg>
          </u>
          <u xml:id="i-5a8cbb420de23cff-961" prev="i-5a8cbb420de23cff-958" who="Q5937692">
            <seg>
              Vidare står det: Uppsala studentkår kräver att en statlig utredning
              om alternativ till kårobligatoriet som garanterar ett reellt studentinflytande
              genomförs.
            </seg>
          </u>
          <u xml:id="i-5a8cbb420de23cff-962" prev="i-5a8cbb420de23cff-958" who="Q5937692">
            <seg>
              Jag vill fråga Majléne: Är Uppsala universitets studentkår okunnig
              om vad man sysslar med?
            </seg>
          </u>
          <note type="speaker">
            Anf. 159 MAJLÉNE WESTERLUND PANKE (s) replik:
          </note>
          <u xml:id="i-5a8cbb420de23cff-963" next="i-5a8cbb420de23cff-964" who="Q4990369">
            <seg>
              Fru talman! Och jag försöker med, kan man väl säga, en dåres
              envishet förklara den rättsliga skillnaden mellan ett kårobligatorium
              och en föreningsverksamhet som vilar på frivillig basis. Som exempel
              nämnde jag organisationer som vilar på frivillig basis. Det var
              inget nedlåtande över korpfotbollen, kennelklubbar eller vad jag
              nu nämnde. Men de har icke samma rättsliga ställning som den svenska
              studentkåren. Det var detta som jag försökte förklara.
            </seg>
          </u>
          <u xml:id="i-5a8cbb420de23cff-964" prev="i-5a8cbb420de23cff-963" who="Q4990369">
            <seg>
              När man upplöser en studentkår som vilar på ett kårobligatorium
              har man plötsligt ingen studentkår alls. Ingen har ju ansökt om
              frivillig anslutning till studentkåren.
            </seg>
          </u>
          <note type="speaker">
            Anf. 160 HÅKAN LARSSON (c) replik:
          </note>
          <u xml:id="i-5a8cbb420de23cff-965" next="i-5a8cbb420de23cff-967" who="Q5937692">
            <seg>
              Fru talman! Majléne tror att det handlar om att upplösa studentkårerna.
              Nej, nu ska vi göra en utredning av hur studentinflytandet kan
              genomföras genom frivillig organisering. Denna utredning lägger
              förhoppningsvis fram bra förslag som visar hur studentinflytandet
              till och med kanske kan förbättras det är ju målsättningen. Då
              ska man självfallet ha sådana regelverk att studenterna frivilligt
              kan ansluta sig till detta innan någon studentkår upplöses. Syftet
              är ju att få starkare studentkårer som bygger på de enskilda studenternas
              engagemang och på att man vill påverka sin situation och ha inflytande
              över utbildningen, över sitt boende och så vidare.
            </seg>
          </u>
          <u xml:id="i-5a8cbb420de23cff-966" prev="i-5a8cbb420de23cff-965" who="Q5937692">
            <seg>
              Ingen har över huvud taget haft en tanke på att försämra, utan
              det handlar här om att förbättra om att göra studentkårerna mer
              demokratiska och mer förankrade bland studenterna. Det är inte
              tillfredsställande när 5 % av kåren deltar i studentval. Jag är
              övertygad om att med frivilligt organiserade kårer kommer valdeltagandet
              att bli högre och engagemanget att bli större.
            </seg>
          </u>
          <u xml:id="i-5a8cbb420de23cff-967" prev="i-5a8cbb420de23cff-965" who="Q5937692">
            <seg>
              Sedan tycker jag att det var bra att meningen inte var att uttrycka
              sig nedlåtande. Hade det inte varit det hade Majléne förmodligen
              mera jämfört med fackföreningar, politiska partier och så vidare.
            </seg>
          </u>
          <note type="speaker">
            Anf. 161 MAJLÉNE WESTERLUND PANKE (s) replik:
          </note>
          <u xml:id="i-5a8cbb420de23cff-968" next="i-5a8cbb420de23cff-970" who="Q4990369">
            <seg>
              Fru talman! Jag noterade ordet förhoppningsvis i Håkan Larssons
              framställning av hur det kommer att se ut efter det att kårobligatoriet
              har avskaffats.
            </seg>
          </u>
          <u xml:id="i-5a8cbb420de23cff-969" prev="i-5a8cbb420de23cff-968" who="Q4990369">
            <seg>
              Återigen vill jag säga att jag tycker att det skulle vara befriande
              att slippa ytterligare en utredning om avskaffandet av kårobligatoriet.
              En sådan kommer, precis som förra utredningen, bara att utmynna
              i att frågan är så komplex att vi nog får ta den under omprövning
              en gång till.
            </seg>
          </u>
          <u xml:id="i-5a8cbb420de23cff-970" prev="i-5a8cbb420de23cff-968" who="Q4990369">
            <seg>
              Jag tycker att det är lättvindigt och nonchalant att hantera
              en för den enskilda studenten och för det enskilda lärosätet så
              viktig fråga som den om kårobligatoriet faktiskt är på det sätt
              som Miljöpartiet och de borgerliga partierna gör genom att göra
              ett principiellt ställningstagande om avskaffande först. Sedan
              får vi se om vi kan fixa följderna.
            </seg>
          </u>
          <note type="speaker">
            Anf. 162 ANA MARIA NARTI (fp):
          </note>
          <u xml:id="i-5a8cbb420de23cff-971" next="i-5a8cbb420de23cff-986" who="Q4750415">
            <seg>
              Fru talman! Usch, usch, usch, vad hemska borgerliga partier som
              vill förstöra studenternas inflytande, som vill lägga ned kårerna
              och så vidare! Usch, usch, usch slutet på samarbetet mellan studenter
              och lärare i svensk universitetsvärld!
            </seg>
          </u>
          <u xml:id="i-5a8cbb420de23cff-972" prev="i-5a8cbb420de23cff-971" who="Q4750415">
            <seg>
              Det var faktiskt en rolig debatt. Vi fick höra Vänsterpartiet
              och Socialdemokraterna som försvarare av traditionerna. Lycka
              till! Men det vore bra om ni försvarade traditionerna över hela
              fronten.
            </seg>
          </u>
          <u xml:id="i-5a8cbb420de23cff-973" prev="i-5a8cbb420de23cff-971" who="Q4750415">
            <seg>
              Med 1600-talets baner i armarna vill man alltså bevara status
              quo. Det förvånar mig inte, för jag vet att Socialdemokraterna
              vill ha det så som de har haft det i många decennier.
            </seg>
          </u>
          <u xml:id="i-5a8cbb420de23cff-974" prev="i-5a8cbb420de23cff-971" who="Q4750415">
            <seg>
              Jag vet att de är rädda för förändring och förnyelse. Och jag
              vet att de i dag är det mest konservativa partiet här i riksdagen.
              Men det går inte att å ena sidan säga att vi ska lita på studenterna
              och å andra sidan måla upp en fruktansvärt mörk bild av vad som
              händer om studenterna verkligen får ta på sig ansvaret för sina
              sammanslutningar.
            </seg>
          </u>
          <u xml:id="i-5a8cbb420de23cff-975" prev="i-5a8cbb420de23cff-971" who="Q4750415">
            <seg>
              Jag tycker att det var mycket bra att frågan kom upp. Vi fick
              enormt många intressanta kontakter med studenter. Vi upptäckte
              att de inte alls är lika rädda som Socialdemokraterna, tvärtom.
              De är mycket öppna för en diskussion om det som kan hända när
              kårerna verkligen blir deras egna.
            </seg>
          </u>
          <u xml:id="i-5a8cbb420de23cff-976" prev="i-5a8cbb420de23cff-971" who="Q4750415">
            <seg>
              Det finns ingen som på något sätt har försökt att angripa kårerna.
              Vi är övertygade om att de har en otroligt positiv roll över huvud
              taget i det svenska samhället. Vi har upptäckt att de utövar ett
              mycket skapande inflytande också utanför universitetet. Studenterna
              från Södertörn, till exempel, tar på sig ansvaret för läxläsning
              med elever i de svagaste skolorna i närheten av högskolan, och
              det är väldigt bra. Jag kan absolut inte tänka mig att detta skulle
              upphöra om obligatoriet togs bort.
            </seg>
          </u>
          <u xml:id="i-5a8cbb420de23cff-977" prev="i-5a8cbb420de23cff-971" who="Q4750415">
            <seg>
              Dessutom är studenterna inte rädda. De som vi har träffat vi
              har alla varit ute och pratat med studenterna är i stället nyfikna
              på hur detta kan leda universitetslivet vidare.
            </seg>
          </u>
          <u xml:id="i-5a8cbb420de23cff-978" prev="i-5a8cbb420de23cff-971" who="Q4750415">
            <seg>
              Det är klart att det är enklare om vi behåller en rutin. Men
              det var jättebra att vi skakade om i rutinen. Det skapar verkligen
              rum för riktigt engagemang och deltagande, och det är det viktigaste
              med den här sammanslutningen.
            </seg>
          </u>
          <u xml:id="i-5a8cbb420de23cff-979" prev="i-5a8cbb420de23cff-971" who="Q4750415">
            <seg>
              När vi diskuterar det här verkar det som att vi glömmer att det
              i Sverige finns andra organisationer som bygger på frivillighet
              och som äger väldigt mycket. En stor del av hjälporganisationerna
              i Sverige äger bland annat fastigheter. Det gör dem inte till
              oansvariga miljardärer eller till mycket spännande objekt för
              en beskattning som skulle kunna stoppa deras humanitära och sociala
              verksamhet.
            </seg>
          </u>
          <u xml:id="i-5a8cbb420de23cff-980" prev="i-5a8cbb420de23cff-971" who="Q4750415">
            <seg>
              Den beskrivning som vi fick här stämmer inte med verkligheten.
              Jag vet att vi inte gjorde fel när vi tog upp frågan på grund
              av de möten som vi har haft med studenterna.
            </seg>
          </u>
          <u xml:id="i-5a8cbb420de23cff-981" prev="i-5a8cbb420de23cff-971" who="Q4750415">
            <seg>
              Egentligen borde vi diskutera en helt annan sak. Den stora frågan
              som vi borde lyfta fram är studenternas fattigdom. Vi hör ofta
              talas om skuldfällan för studenter. Varför bestraffar vi människor
              som studerar? Varför bestraffar vi kunskaper? Varför skapar vi
              en sådan svår situation för människor som vill bli kunniga? Det
              har vi låtit bli att diskutera den här gången. Vi har fastnat
              i denna konstiga och oroliga debatt.
            </seg>
          </u>
          <u xml:id="i-5a8cbb420de23cff-982" prev="i-5a8cbb420de23cff-971" who="Q4750415">
            <seg>
              Innan jag slutar vill jag påminna om att frågan om de utländska
              akademikernas möjlighet att komma in i sitt yrke med hjälp av
              högskole- och universitetskompletteringsstudier inte är löst.
              Vi har i flera decennier haft en massiv flyktinginvandring i landet.
              En stor del av dem som kommer hit har hög utbildning. De diskvalificeras
              automatiskt när de kommer in i Sverige, och vi gör ingenting åt
              saken. Det är en skam.
            </seg>
          </u>
          <u xml:id="i-5a8cbb420de23cff-983" prev="i-5a8cbb420de23cff-971" who="Q4750415">
            <seg>
              Det finns punkter i betänkandet om validering. Vi kan skriva
              världens vackraste ramsor om validering så ofta vi vill, men så
              länge som valideringen grundar sig på jämförelser med svenska
              utbildningar, och bara på det, betyder validering en diskvalificering
              av en annan kunskap än den som finns inom landet. Det finns en
              annan kunskap.
            </seg>
          </u>
          <u xml:id="i-5a8cbb420de23cff-984" prev="i-5a8cbb420de23cff-971" who="Q4750415">
            <seg>
              En läkare som har behandlat tbc eller malaria har kanske inte
              gått en viss svensk kurs i socialmedicin, men har mycket värdefulla
              kunskaper.
            </seg>
          </u>
          <u xml:id="i-5a8cbb420de23cff-985" prev="i-5a8cbb420de23cff-971" who="Q4750415">
            <seg>
              En ingenjör som har byggt i öknen kan vara mycket mer intressant
              som medarbetare för ett svenskt utvecklingsprojekt någonstans
              i ett fattigt land än en ingenjör som bara har hört talas om öknen
              men aldrig har vistats där.
            </seg>
          </u>
          <u xml:id="i-5a8cbb420de23cff-986" prev="i-5a8cbb420de23cff-971" who="Q4750415">
            <seg>
              Det finns kunskaper i världen som inte ryms i det svenska utbildningssystemet.
              Just dessa kunskaper skulle kunna göra oss i det här samhället
              mycket starkare, men dessa kunskaper vill vi inte se, och det
              är synd.
            </seg>
          </u>
          <note type="speaker">
            Anf. 163 LENNART HEDQUIST (m):
          </note>
          <u xml:id="i-5a8cbb420de23cff-987" next="i-5a8cbb420de23cff-1004" who="Q5796375">
            <seg>
              Fru talman! Varken majoritetens skrivning i det här utskottsutlåtandet
              eller reservationen tilltalar mig fullt ut. Även om jag sedan
              länge har varit på det klara med min inställning i sakfrågan har
              det i dag varit jobbigt att välja vid omröstningen, inte minst
              eftersom mitt ställningstagande kan påverka utgången. Jag har
              läst mycket noggrant vilka riksdagsbeslut det blir med det ena
              eller det andra alternativet.
            </seg>
          </u>
          <u xml:id="i-5a8cbb420de23cff-988" prev="i-5a8cbb420de23cff-987" who="Q5796375">
            <seg>
              Eftersom jag har följt obligatoriefrågan ända sedan 1960-talet
              är jag den utan att jag vill förhäva mig här i dag som överblickar
              den bäst.
            </seg>
          </u>
          <u xml:id="i-5a8cbb420de23cff-989" prev="i-5a8cbb420de23cff-987" who="Q5796375">
            <seg>
              År 1965 tillsatte jag som dåvarande ordförande i Uppsala studentkår
              en obligatorieutredning som skulle klarlägga argumenten för och
              emot ett obligatoriskt medlemskap i kår och nation. Den utredningen
              kom att heta Argus. Den leddes av den nuvarande hovrättspresidenten
              Johan Hirschfeldt och visade på frågans många ingångar och svårigheter.
              Inte minst skattefrågorna framstod redan då som mycket tunga,
              framför allt för de gamla universitetsorterna Uppsala och Lund.
            </seg>
          </u>
          <u xml:id="i-5a8cbb420de23cff-990" prev="i-5a8cbb420de23cff-987" who="Q5796375">
            <seg>
              Fru talman! Jag ska läsa ur ett dokument som jag har här från
              1966 det är ett program för partiet Uppsala universitets studenter
              där man skriver om obligatoriefrågan. Det som då hette Uppsala
              radikala demokrater och som företrädesvis bestod av socialdemokrater
              och vänsterliberaler förklarade sig verka för ett upphävande av
              nationsobligatoriet. Då skrev vi:
            </seg>
          </u>
          <u xml:id="i-5a8cbb420de23cff-991" prev="i-5a8cbb420de23cff-987" who="Q5796375">
            <seg>
              US anser att inrättandet av Skånelandens nation innebär att frågan
              gjorts inaktuell samtidigt som ett upphävande med nuvarande lagstiftning
              skulle få allvarliga ekonomiska konsekvenser för nationerna i
              form bland annat av mist skattefrihet.
            </seg>
          </u>
          <u xml:id="i-5a8cbb420de23cff-992" prev="i-5a8cbb420de23cff-987" who="Q5796375">
            <seg>
              Det var 1966. Men nu har skattefrågorna ökat i betydelse för
              kårerna och nationerna, inte minst sedan fastighetsskatten har
              införts som en allmän pålaga. Nationshus är ju dock undantagna
              detta enbart på grund av nationernas offentligrättsliga ställning.
              Verksamhetsskatt och befrielse från skatt på donationerna är också
              av stor betydelse.
            </seg>
          </u>
          <u xml:id="i-5a8cbb420de23cff-993" prev="i-5a8cbb420de23cff-987" who="Q5796375">
            <seg>
              Nationernas verksamhet har, som sagts redan, byggts upp av generationer
              studenter. Det vore verkligen förfärligt om det skulle kunna gå
              att rasera detta med ett enkelt principbeslut här i riksdagen
              utan att man har klarlagt hur alternativet ser ut och vad det
              är man ger sig in på.
            </seg>
          </u>
          <u xml:id="i-5a8cbb420de23cff-994" prev="i-5a8cbb420de23cff-987" who="Q5796375">
            <seg>
              Fru talman! Självklart kan jag se problem med nuvarande obligatorium.
              Men som jag nämnde redan i Uppsala är ju själva nationsobligatoriet
              löst i och med inrättandet av Skånelandens nation redan på 1960-talet.
              Det är ju en nation som har noll i avgift och ingen verksamhet,
              det vill säga att det är ett effektivt kringgående av det formella
              nationsobligatoriet. Det är en lösning som fungerar väl. De som
              inte vill vara med i en nation går in i Skånelandens nation. Det
              borde vara enkelt att lösa nationsobligatoriefrågan på det sättet
              även i Lund. Och det ter sig gåtfullt varför universitetet där,
              när frågan var uppe, inte godtog den lösningen.
            </seg>
          </u>
          <u xml:id="i-5a8cbb420de23cff-995" prev="i-5a8cbb420de23cff-987" who="Q5796375">
            <seg>
              Beträffande kårobligatoriet kan, som redan har sagts, medlemskapet
              i en studentkår väl jämföras med ett medlemskap i en kommun. Man
              kan inte heller avsäga sig sin kommuntillhörighet eller sitt medlemskap
              i kommunen. Kåren svarar för många av de så kallade studentkommunala
              frågorna, och hela studentinflytandet har ju byggts upp till dagens
              ordning sedan lång tid. Ändå haltar jämförelsen mellan kår och
              kommun en del, enligt min mening allra mest på grund av att studentkårerna
              erfarenhetsmässigt ibland fattar majoritetsbeslut som de egentligen
              inte utifrån sitt obligatoriska medlemskap ska ha kompetens att
              fatta. Det finns ingen effektiv besvärsordning som gör att den
              typen av beslut kan hävas. Jag tror att det allra senaste exemplet
              är Umeå studentkår som lär ha fattat ett beslut där de varnade
              president Bush för Irakkriget. Det må man gärna göra, men den
              typen av beslut ska inte fattas i kårfullmäktige på en universitetsort.
            </seg>
          </u>
          <u xml:id="i-5a8cbb420de23cff-996" prev="i-5a8cbb420de23cff-987" who="Q5796375">
            <seg>
              Som sagt, det finns ingen bra besvärsordning eftersom dagens
              besvärsordning förutsätter att hundra studenter alternativt 10
              % av medlemmarna gemensamt besvärar sig till universitetsstyrelsen.
              Självklart bör det enligt min mening finnas samma möjlighet att
              besvära sig över ett kompetensvidrigt beslut i en studentkår som
              i en kommun. Eftersom just denna aspekt kan ha betydelse när man
              ska bedöma studentkårsobligatoriet ur principiell synpunkt, anser
              jag att man under alla förhållanden bör se över den frågan.
            </seg>
          </u>
          <u xml:id="i-5a8cbb420de23cff-997" prev="i-5a8cbb420de23cff-987" who="Q5796375">
            <seg>
              Jag kan nu konstatera att majoriteten i sin skrivning lämnat
              en öppning för en sådan översyn av besvärs- och kompetensreglerna.
              Jag vill med viss bestämdhet ange att just detta är ett minimikrav
              beträffande översyn av obligatoriet. Regeringen bör därför tolka
              riksdagsbehandlingen i dag så att man snarast bör återkomma i
              den frågan.
            </seg>
          </u>
          <u xml:id="i-5a8cbb420de23cff-998" prev="i-5a8cbb420de23cff-987" who="Q5796375">
            <seg>
              Fru talman! Jag har ingenting att invända mot att hela obligatoriefrågan
              utreds på nytt. Men jag vill klarlägga, och det har jag gjort
              sedan en mycket lång tid tillbaka, att man inte ska göra om misstaget
              att låta den utredningen vara styrd av ett principbeslut i riksdagen.
              Det bör och måste i så fall vara en helt förutsättningslös utredning,
              så att man kan studera vilka förändringar som kan göras av nuvarande
              obligatorium. Jag har nämnt kompetensen, besvärsrätten men också
              att man skulle kunna ta fram ett alternativ till obligatoriet
              i detalj och se vilka lagändringar, bland annat inom skatteområdet,
              som skulle erfordras och om de är genomförbara om man ändrar kårers
              och nationers offentligrättsliga ställning. Då skulle riksdagen
              kunna ta ställning och välja mellan två alternativ när detta presenteras,
              fördelar och nackdelar.
            </seg>
          </u>
          <u xml:id="i-5a8cbb420de23cff-999" prev="i-5a8cbb420de23cff-987" who="Q5796375">
            <seg>
              Fru talman! Det här är förvisso ett pragmatiskt synsätt, och
              det är inte styrt av plakatpolitik. Jag är förvånad över att många
              av reservanterna i dagens debatt uppträder ungefär som om de har
              skrivit sin reservation som om det vore en förutsättningslös utredning.
              Så är ju inte fallet. Det kan var och en som kan läsa innantill
              konstatera.
            </seg>
          </u>
          <u xml:id="i-5a8cbb420de23cff-1000" prev="i-5a8cbb420de23cff-987" who="Q5796375">
            <seg>
              Mitt pragmatiska synsätt är väl förankrat, inte minst i min hemstad.
              Man slänger nämligen inte ut barnet med badvattnet, framför allt
              inte om man kommer från en universitetsort som skulle drabbas
              hårt, i storleksordningen 1020 miljoner kronor om året, av ett
              felaktigt sätt att genomföra förändringarna i en tänkt handlingsplan
              för avvecklande av kårernas och nationernas offentligrättsliga
              ställning.
            </seg>
          </u>
          <u xml:id="i-5a8cbb420de23cff-1001" prev="i-5a8cbb420de23cff-987" who="Q5796375">
            <seg>
              Fru talman! Jag har noterat att en riksdagsledamot, en folkpartist
              från min hemstad, Erik Ullenhag, i en artikel hemmavid skriver:
              För Folkpartiet är ett bibehållande av skatteförmånerna en viktig
              förutsättning för avskaffandet av obligatoriet. Ja, just det,
              men ett sådant ställningstagande rimmar väldigt illa med det som
              reservanterna föreslår. I reservationen anges ju som sagt tydligt
              att det gäller en avveckling av obligatoriet och en utredning
              som ska ta fram en handlingsplan för detta. Här är det inte fråga
              om en förutsättningslös utredning för att klargöra vad som är
              möjligt och rimligt. Jag förmodar att Ulf Nilsson kan redogöra
              lite närmare för Folkpartiets inställning. Finns det någon förutsättning?
              Är det så att utredningen skulle vara förutsättningslös, då måste
              man rimligen yrka på återremiss av ärendet så att man kan skriva
              om sin reservation.
            </seg>
          </u>
          <u xml:id="i-5a8cbb420de23cff-1002" prev="i-5a8cbb420de23cff-987" who="Q5796375">
            <seg>
              Fru talman! Gunnar Goude har tidigare genom åren försvarat Miljöpartiets
              ställningstagande i kårobligatoriefrågorna. Det har han gjort
              med viss framgång, tror jag, eftersom han tillsammans med Miljöpartiet
              har varit delaktig i att motionerna varje år har avstyrkts. Jag
              förutsätter att han, efter att ha yttrat sig så mycket i den frågan
              genom åren, i morgon kommer att göra detsamma. Något annat vore
              anmärkningsvärt eftersom han också kommer från Uppsala.
            </seg>
          </u>
          <u xml:id="i-5a8cbb420de23cff-1003" prev="i-5a8cbb420de23cff-987" who="Q5796375">
            <seg>
              Åsa Domeij, som lär vara den som har åstadkommit Miljöpartiets
              omsvängning, har i diverse utfrågningar i Uppsala låtit säga att
              hon inte visste om hur omfattande de här skattekonsekvenserna
              var och att om hon hade vetat det, kanske motionen hade varit
              lite annorlunda utformad. Jag har inte hennes egna ord på detta,
              utan det är vad jag har hört.
            </seg>
          </u>
          <u xml:id="i-5a8cbb420de23cff-1004" prev="i-5a8cbb420de23cff-987" who="Q5796375">
            <seg>
              Fru talman! Reservationen uppfyller alltså inte mina önskemål
              om hur denna fråga ska behandlas. Därför är jag beredd att vid
              omröstningen rösta för utskottets förslag under punkten 11. Men
              jag vill gärna ha ett klarläggande från Socialdemokraterna först
              när det gäller hur man ser på en bättre besvärsmöjlighet om en
              studentkår fattar beslut som går utöver dess kompetens och syfte.
            </seg>
          </u>
          <note type="speaker">
            Anf. 164 MAJLÉNE WESTERLUND PANKE (s) replik:
          </note>
          <u xml:id="i-5a8cbb420de23cff-1005" next="i-5a8cbb420de23cff-1006" who="Q4990369">
            <seg>
              Fru talman! Lennart Hedquist efterfrågade ett klargörande från
              Socialdemokraterna om hur vi ser på den skrivning som vi har gjort
              när det gäller att det ska finnas en beredskap att se över reglerna.
              Jag vill då fortsätta min jämförelse och tala om medlemskapet
              i studentkåren som om det vore ett medlemskap i en kommun. Vi
              kan mycket väl tänka oss att vi inför samma möjligheter för den
              enskilde studenten att överklaga och anföra besvär mot studentkårens
              beslut som den enskilde kommunmedlemmen har i den enskilda kommunen
              i dag. I dag måste det faktiskt vara 100 studenter eller 10 %
              av studentkåren som anför besvär för att det ska vara giltigt
              och kunna föras vidare i överklagandeprocessen.
            </seg>
          </u>
          <u xml:id="i-5a8cbb420de23cff-1006" prev="i-5a8cbb420de23cff-1005" who="Q4990369">
            <seg>
              Jag vill alltså göra det klargörandet att det bör likställas
              fullt ut, så att en enskild student mycket väl ska kunna överklaga
              ett beslut fattat av en studentkår.
            </seg>
          </u>
          <note type="speaker">
            Anf. 165 LENNART HEDQUIST (m) replik:
          </note>
          <u xml:id="i-5a8cbb420de23cff-1007" next="i-5a8cbb420de23cff-1008" who="Q5796375">
            <seg>
              Fru talman! Jag tycker att det klarläggandet är mycket bra. Jag
              har genom åren just efterlyst att man skulle ge de enskilda studenterna
              en bättre möjlighet än i dag att överklaga ett beslut som uppenbart
              går vid sidan av studentkårernas kompetens. Just detta att besvärsmöjligheterna
              har varit så begränsade man måste samla ihop 100 namn för att
              kunna anföra besvär har varit stötande. Åstadkommer man bara en
              sådan besvärsrätt som man har i en kommun tycker jag att väldigt
              mycket av den kritik som en del riktar in sig på, nämligen att
              det skulle vara en kränkning av föreningsfriheten, faller.
            </seg>
          </u>
          <u xml:id="i-5a8cbb420de23cff-1008" prev="i-5a8cbb420de23cff-1007" who="Q5796375">
            <seg>
              Jag hälsar med stor tillfredsställelse att den preciseringen
              har gjorts. Jag har under hand varit intresserad av att det skulle
              komma med i utskottets skrivning, och det har det också i någon
              mening gjort, så jag tackar för beskedet.
            </seg>
          </u>
          <note type="speaker">
            Anf. 166 ULF NILSSON (fp) replik:
          </note>
          <u xml:id="i-5a8cbb420de23cff-1009" next="i-5a8cbb420de23cff-1011" who="Q6012166">
            <seg>
              Fru talman! Jag hade egentligen inte tänkt göra några fler inlägg,
              eftersom jag har varit rätt flitig i debatten, men då jag fick
              en rak fråga här från Lennart Hedquist ska jag inte vara sämre
              än att jag besvarar den.
            </seg>
          </u>
          <u xml:id="i-5a8cbb420de23cff-1010" prev="i-5a8cbb420de23cff-1009" who="Q6012166">
            <seg>
              I den gemensamma reservation som de borgerliga och Miljöpartiet
              har där vi talar om anvisningar till utredningen skriver vi att
              utredningen ska beakta de frågor kring momsredovisning, fastighetsbeskattning
              och beskattning av verksamheter som kan komma att bli aktuella
              vid avskaffandet av obligatoriet. Vi skriver också att utgångspunkten
              ska vara att dagens kårer och nationer inte missgynnas skattemässigt
              när obligatoriet avskaffas.
            </seg>
          </u>
          <u xml:id="i-5a8cbb420de23cff-1011" prev="i-5a8cbb420de23cff-1009" who="Q6012166">
            <seg>
              När detta utredningsförslag efter regeringsbehandling, om det
              nu skulle bli en majoritet för det, kommer tillbaka till riksdagen
              får varje parti för sig återigen ta ställning till hur man bedömer
              det förslaget. Men jag, som folkpartist, står för det som jag
              också har sagt, nämligen att ett bevarande av skattefriheten är
              en förutsättning för ett avskaffande av obligatoriet.
            </seg>
          </u>
          <note type="speaker">
            Anf. 167 LENNART HEDQUIST (m) replik:
          </note>
          <u xml:id="i-5a8cbb420de23cff-1012" next="i-5a8cbb420de23cff-1013" who="Q5796375">
            <seg>
              Fru talman! Ulf Nilsson! Nu är det så att jag råkar sitta i skatteutskottet,
              och jag kan en hel del om skattelagstiftningen. Jag vet att det
              är ganska bökigt, för att inte säga rätt svårt, att åstadkomma
              den transformeringen av kårer och nationer i skatterättsliga sammanhang.
              Jag kan inte förstå hur man kan fatta ett principbeslut med en
              handlingsplan för avvecklingen när en sådan här fråga hänger i
              luften. Är det en förutsättning för obligatoriets avskaffande
              att man kan klara ut de här skattefrågorna bör man inte ta ett
              principbeslut först, utan då ska det först vara en förutsättningslös
              utredning.
            </seg>
          </u>
          <u xml:id="i-5a8cbb420de23cff-1013" prev="i-5a8cbb420de23cff-1012" who="Q5796375">
            <seg>
              Jag tror att Ulf Nilsson rent intellektuellt förstår vad jag
              säger och begriper att reservationen i det avseendet är helt felaktigt
              utformad.
            </seg>
          </u>
          <note type="speaker">
            Anf. 168 ULF NILSSON (fp) replik:
          </note>
          <u xml:id="i-5a8cbb420de23cff-1014" next="i-5a8cbb420de23cff-1015" who="Q6012166">
            <seg>
              Fru talman! Nej, jag begriper faktiskt inte det. Jag tittade
              på den gamla utredningen, som jag nämnde tidigare, och där nämner
              man metoder för att åstadkomma en skattefrihet även vid frivillighet.
              Vi talade om att definiera nationerna som allmännyttiga föreningar.
              Det är ett exempel. Så jag tycker att det redan i gammalt utredningsmaterial
              finns förslag till tekniker, men det kan säkert finnas bättre.
              Man har en gång kommit på att räkna upp en katalog av undantag
              utifrån obligatoriet. Jag tror nog att skatteutskottet har den
              kompetensen att man kan hitta på någon annan utgångspunkt för
              undantag om obligatoriet avskaffas.
            </seg>
          </u>
          <u xml:id="i-5a8cbb420de23cff-1015" prev="i-5a8cbb420de23cff-1014" who="Q6012166">
            <seg>
              Men jag står för vad jag har sagt. Jag tycker att skattefriheten
              för den här typen av frivilliga studentföreningar är viktig.
            </seg>
          </u>
          <note type="speaker">
            Anf. 169 LENNART HEDQUIST (m) replik:
          </note>
          <u xml:id="i-5a8cbb420de23cff-1016" next="i-5a8cbb420de23cff-1017" who="Q5796375">
            <seg>
              Fru talman! Ska en sådan skattefrihet kreeras är kön ganska lång
              på organisationer och andra som också vill ha motsvarigheten.
              Kårernas och nationernas skattefrihet är ju grundad på deras offentligrättsliga
              ställning. Upphävs den uppkommer en helt annan situation. Jag
              önskar Ulf Nilsson lycka till med att lotsa igenom den typen av
              särlagstiftning och speciallagstiftning på skatteområdet genom
              till exempel Lagrådet.
            </seg>
          </u>
          <u xml:id="i-5a8cbb420de23cff-1017" prev="i-5a8cbb420de23cff-1016" who="Q5796375">
            <seg>
              Om man har den inställning som Erik Ullenhag och tydligen även
              Ulf Nilsson har, att en förutsättning för obligatoriets avskaffande
              är att man löser de här frågorna undrar jag varför man inte börjar
              i den ändan innan man tar ett principbeslut.
            </seg>
          </u>
          <note type="speaker">
            Anf. 170 CECILIA WIKSTRÖM (fp):
          </note>
          <u xml:id="i-5a8cbb420de23cff-1018" next="i-5a8cbb420de23cff-1034" who="Q460539">
            <seg>
              Fru talman! Låt mig inledningsvis göra klart att det är med sorg
              och bedrövelse som jag vid morgondagens votering kommer att rösta
              emot mitt eget parti och den reservationstext som har utarbetats
              av utbildningsutskottets borgerliga och miljöpartistiska ledamöter.
              Jag vill i dag ge en förklaring till detta.
            </seg>
          </u>
          <u xml:id="i-5a8cbb420de23cff-1019" prev="i-5a8cbb420de23cff-1018" who="Q460539">
            <seg>
              Jag vill för min del inte se ett universitet där studenterna
              ses som kunder eller arbetstagare, utan jag vill se en utveckling
              där studenterna fortsätter att vara de viktigaste aktörerna för
              universiteten också i framtiden. Det är utgångspunkten.
            </seg>
          </u>
          <u xml:id="i-5a8cbb420de23cff-1020" prev="i-5a8cbb420de23cff-1018" who="Q460539">
            <seg>
              Jag måste också säga, som så många redan tidigare har sagt, att
              det inte är korrekt att medlemskapet i kåren skulle strida mot
              en principiell föreningsfrihet. Redan i grundlagen garanteras
              rätten för varje individ att inte tvångsanslutas till en sammanslutning
              för åskådning i politiskt, religiöst eller annat liknande hänseende.
              Studentkårerna är politiskt och religiöst neutrala. Redan i regeringsformens
              förarbeten, om man nu läser dem, kan man se att det understryks
              att de angivna bestämmelserna inte berör kårobligatoriet.
            </seg>
          </u>
          <u xml:id="i-5a8cbb420de23cff-1021" prev="i-5a8cbb420de23cff-1018" who="Q460539">
            <seg>
              Europakommissionen för mänskliga rättigheter har prövat denna
              fråga, senast 1996, och man har då konstaterat att obligatoriet
              inte strider mot konventionen.
            </seg>
          </u>
          <u xml:id="i-5a8cbb420de23cff-1022" prev="i-5a8cbb420de23cff-1018" who="Q460539">
            <seg>
              Kårerna har offentligrättsliga drag och ska inte jämställas med
              allmänna föreningar, såsom Majléne Westerlund Panke så förträffligt
              redan har redogjort för. Kårerna är inte en åsiktssammanslutning.
            </seg>
          </u>
          <u xml:id="i-5a8cbb420de23cff-1023" prev="i-5a8cbb420de23cff-1018" who="Q460539">
            <seg>
              Motionerna, som vi har läst inför den här debatten i dag, talar
              samfällt om hur kårobligatoriet är oförenligt med demokratiska
              principer, men i själva verket bryter obligatoriet inte alls mot
              föreningsfriheten. Det som enligt denna princip inte får förekomma
              är att man tvingar någon att ansluta sig till en förening med
              en viss politisk, religiös eller kulturell åskådning, men kårer
              och nationer har ingen sådan åskådning. De är föredömligt demokratiska,
              både till sin uppbyggnad och till sin verkan. Därutöver är de
              partipolitiskt neutrala. Medlemskapet kan faktiskt jämföras med
              medborgarskapet i en kommun, som man ju inte heller kan avsäga
              sig.
            </seg>
          </u>
          <u xml:id="i-5a8cbb420de23cff-1024" prev="i-5a8cbb420de23cff-1018" who="Q460539">
            <seg>
              Kårernas uppgift är att säkerställa studenternas inflytande i
              universitetens ledning. Hur den demokratiska studentrepresentationen
              ska säkerställas utan kårerna skulle jag vilja få ett förtydligande
              om. Ska det kanske lösas med hjälp av fackföreningarna? En sådan
              utveckling vill inte jag se.
            </seg>
          </u>
          <u xml:id="i-5a8cbb420de23cff-1025" prev="i-5a8cbb420de23cff-1018" who="Q460539">
            <seg>
              Kårerna, som är demokratiskt uppbyggda, har representanter som
              utses att företräda alla studenter, även om man kunde önska, som
              också någon här har påtalat, att valdeltagandet vore högre.
            </seg>
          </u>
          <u xml:id="i-5a8cbb420de23cff-1026" prev="i-5a8cbb420de23cff-1018" who="Q460539">
            <seg>
              Men att anföra det låga valdeltagandet som skäl för att bryta
              kårobligatoriet haltar. Med den argumentationen skulle vi snart
              upphöra med provval till våra politiska partier det är inte speciellt
              högt valtagande i något parti vad jag vet och kanske så småningom
              också med valen till Europaparlamentet som inte heller kommer
              att ha någon alldeles vansinnigt imponerande siffra.
            </seg>
          </u>
          <u xml:id="i-5a8cbb420de23cff-1027" prev="i-5a8cbb420de23cff-1018" who="Q460539">
            <seg>
              Studentinflytandet har under de senaste åren utvecklats mycket.
              Det verkar orimligt för mig att riva ned en struktur som nu är
              uppbyggd och har potential att utvecklas ännu mer i framtiden.
              Jag måste också konstatera att det faktiskt inte är studenterna
              som driver frågan nu om att avveckla obligatoriet. Det har gått
              kurvor på den skalan. Vissa år är det kårerna som har drivit det
              och vissa år inte. Detta år 2004 är det inte studenterna, utan
              det är en fråga som drivs här i riksdagen av vuxna för att inte
              säga medelålders politiker som befinner sig ljusår från universitetsvärlden
              och studenternas verklighet och vardag. Detta är att beklaga.
            </seg>
          </u>
          <u xml:id="i-5a8cbb420de23cff-1028" prev="i-5a8cbb420de23cff-1018" who="Q460539">
            <seg>
              I min hemstad Uppsala studerar mer än 30 000 personer. Vem ska
              företräda dessa i universitetens nämnder, styrelser och andra
              viktiga organ? Vem ska vara universitetets samtalspartner i frågor
              av studentsocial karaktär?
            </seg>
          </u>
          <u xml:id="i-5a8cbb420de23cff-1029" prev="i-5a8cbb420de23cff-1018" who="Q460539">
            <seg>
              Så kommer vi in på nationsväsendet som flera redan har talat
              om. Det står mitt hjärta nära. Jag har varit aktiv i mer än 20
              år. Traditionen med nationer och Nationernas Hus i Uppsala är
              en del av vårt levande kulturarv. Verksamheten är mycket viktig
              för att studenterna ska hitta en gemenskap, träffas över ämnesgränserna
              och ha en meningsfull fritid i anslutning till sina studier.
            </seg>
          </u>
          <u xml:id="i-5a8cbb420de23cff-1030" prev="i-5a8cbb420de23cff-1018" who="Q460539">
            <seg>
              På andra orter ser det annorlunda ut. Det är omöjligt för en
              person som själv inte har tillhört en nation i Uppsala eller möjligen
              Lund att förstå innebörden av att tillhöra den här sortens gemenskap.
              Nationerna kommer inte att kunna fortsätta den viktiga verksamheten
              om obligatoriet upphör eftersom skattebefrielsen hör samman med
              obligatoriet. Oberoende skatteexperter räknar med att det för
              Uppsalas del handlar om 1517 miljoner kronor årligen. Det är ingen
              liten summa.
            </seg>
          </u>
          <u xml:id="i-5a8cbb420de23cff-1031" prev="i-5a8cbb420de23cff-1018" who="Q460539">
            <seg>
              Man kan titta på hur utvecklingen har varit för nationer i andra
              länder. Om man går till Finland eller Estland till exempel ser
              man att de gamla fina nationerna av kommersiella skäl har tvingats
              bli nöjesklubbar för överklassungdom. Så vill inte jag att det
              ska bli i min hemstad Uppsala. Att anta att man tillskapar en
              särlagstiftning för nationerna tror jag inte är seriöst, precis
              som min kollega från Uppsala Lennart Hedquist så förnämligt just
              har redogjort för.
            </seg>
          </u>
          <u xml:id="i-5a8cbb420de23cff-1032" prev="i-5a8cbb420de23cff-1018" who="Q460539">
            <seg>
              Kårobligatoriet har utretts i princip vart tionde år sedan 70-talet,
              senast 1994 av Anitra Steen. Vad har hänt sedan 1994 som skulle
              föranleda att villkoren ser annorlunda ut? Det är två faktorer
              som är förändrade. För det första finns studenterna i dag på ett
              helt annat sätt än 1994 nu med också i universitetens beredande
              organ, inte bara i deras styrelser. För det andra är populationen
              studenter nu mer heterogen än någonsin förr. Det finns fler studenter
              med invandrarbakgrund, fler vuxenstudenter och många fler studenter
              som inte har en akademisk härkomst. För dessa är kårerna mycket
              viktiga. De studentsociala faktorerna har värde och betydelse.
              Vem skulle ta ansvar för detta i kårernas ställe?
            </seg>
          </u>
          <u xml:id="i-5a8cbb420de23cff-1033" prev="i-5a8cbb420de23cff-1018" who="Q460539">
            <seg>
              Om reservationen skulle ha innehållit en hållbar modell för bibehållen
              skattefrihet för nationerna och en säkerställd studentrepresentation
              i universitetens och högskolornas styrelser och beredande organ
              och om utredningen hade varit förutsättningslös och inte destinerad
              såsom nu är fallet kunde jag med gott samvete ha röstat för den.
              Det är sorgligt att så inte är fallet.
            </seg>
          </u>
          <u xml:id="i-5a8cbb420de23cff-1034" prev="i-5a8cbb420de23cff-1018" who="Q460539">
            <seg>
              Att lägga ned någonting som i grunden fungerar väl för att ersätta
              det med någonting annat som man inte ens kan ana konturerna av
              är inte tillfredsställande. Dessa är de skäl som gör att jag vid
              voteringen i morgon kommer att rösta för utskottets förslag.
            </seg>
          </u>
          <note type="speaker">
            Anf. 171 TORSTEN LINDSTRÖM (kd) replik:
          </note>
          <u xml:id="i-5a8cbb420de23cff-1035" next="i-5a8cbb420de23cff-1037" who="Q5958869">
            <seg>
              Fru talman! Cecilia Wikström har ett engagemang för kårer och
              nationer. Jag vet inte i vilken mån det har ett nära samband med
              den stad som hon bor i och den kampanj som organiserats från en
              del håll och som säkert bearbetat henne. Men jag kan glädja Cecilia
              Wikström med att berätta att jag inte bara har studerat vid Uppsala
              universitet. Jag har också varit en glad medlem av Västmanlands-Dala
              nation. Jag kan försäkra henne att det var oerhört värdefullt
              att få vara med där under de åren. Jag är övertygad om att den
              verksamheten kommer att ha goda möjligheter att fortsätta eftersom
              det förslag som Cecilia Wikström här i dag vill avvisa går ut
              på att ta vara på det goda och göra det ännu bättre i en utredning
              innan riksdagen tar förnyad ställning.
            </seg>
          </u>
          <u xml:id="i-5a8cbb420de23cff-1036" prev="i-5a8cbb420de23cff-1035" who="Q5958869">
            <seg>
              Det handlar faktiskt, Cecilia Wikström, om att hitta en lagstiftning
              som garanterar alla studenter rättssäkerhet och inflytande. Det
              handlar om att uppmuntra studenter att organisera sig på det sätt
              som studenterna finner bäst själva. Där finns det uppenbarligen
              en stor skillnad mellan Cecilia Wikström och mig. Hon talar om
              vuxna medelålders i riksdagen som motsätter sig kårobligatoriet.
              Vuxen är väl både Wikström och jag, och vuxna är också studenterna.
              Studenterna är vuxna och kapabla att själva ta ställning till
              hur de vill organisera sig inom ramen för den lagstiftning som
              garanterar dem inflytande.
            </seg>
          </u>
          <u xml:id="i-5a8cbb420de23cff-1037" prev="i-5a8cbb420de23cff-1035" who="Q5958869">
            <seg>
              Det är ofint att tala om ålder med en dam, men jag kan försäkra
              Cecilia Wikström att det är kortare tid sedan jag studerade i
              Uppsala än sedan hon studerade där.
            </seg>
          </u>
          <note type="speaker">
            Anf. 172 CECILIA WIKSTRÖM (fp) replik:
          </note>
          <u xml:id="i-5a8cbb420de23cff-1038" next="i-5a8cbb420de23cff-1040" who="Q460539">
            <seg>
              Fru talman! Nu är det ju så att den kronologiska åldern inte
              alltid är avgörande. Man kan vara gubbe även om man är tonåring.
              Det är också så att även om man har studerat i Uppsala och tagit
              del av de fantastiska verksamheter som nationerna, kåren och universitetet
              erbjuder så gör det inte alltid intryck. Det är inte alltid så
              att de som har tagit emot på samma sätt ger vidare eller ger tillbaka.
              Detta är bara att beklaga.
            </seg>
          </u>
          <u xml:id="i-5a8cbb420de23cff-1039" prev="i-5a8cbb420de23cff-1038" who="Q460539">
            <seg>
              Jag har för min del lärt mig av livet vid nationerna och Uppsala
              universitet att också ge tillbaka av engagemang och hängivenhet
              och inte minst intellektuell reflexion inför de problem man har
              att möta. Denna reservationstext är tunn. Den svarar inte emot
              de krav som Torsten Lindström så högtravande står här och pratar
              om.
            </seg>
          </u>
          <u xml:id="i-5a8cbb420de23cff-1040" prev="i-5a8cbb420de23cff-1038" who="Q460539">
            <seg>
              Om man hade börjat i andra ändan med en förutsättningslös utredning,
              om man hade säkerställt, som jag sade från talarstolen, bibehållen
              skattefrihet för nationerna och börjat via skatteutskottet och
              möjligen Lagrådet och tittat på förutsättningar för en särlagstiftning
              hade jag tyckt att det varit ett seriöst arbete nedlagt. Så är
              tyvärr inte fallet i dag.
            </seg>
          </u>
          <note type="speaker">
            Anf. 173 TORSTEN LINDSTRÖM (kd) replik:
          </note>
          <u xml:id="i-5a8cbb420de23cff-1041" next="i-5a8cbb420de23cff-1045" who="Q5958869">
            <seg>
              Fru talman! Intellektuell reflexion talar Cecilia Wikström om.
              Vad är det för intellektuell reflexion att vara så initiativlös
              att man bara säger: Nej, låt oss bevara det som har varit, låt
              oss inte ta frågan på allvar, låt oss inte utreda den, låt oss
              inte titta och vrida och vända på alla aspekter? Dessa täcks in
              av den reservation som Cecilia Wikström står här och recenserar
              så lättvindigt, uppenbarligen utan att ha läst den särskilt noggrant.
            </seg>
          </u>
          <u xml:id="i-5a8cbb420de23cff-1042" prev="i-5a8cbb420de23cff-1041" who="Q5958869">
            <seg>
              Fru talman! Jag måste säga att Cecilia Wikströms anförande väcker
              två mycket allvarliga frågor. För det första ska hon vad jag har
              förstått företräda ett liberalt parti. Hur går kollektivanslutning
              ihop med liberalismen som idé? Vad finns det för intellektuellt
              samband mellan de två tankarna?
            </seg>
          </u>
          <u xml:id="i-5a8cbb420de23cff-1043" prev="i-5a8cbb420de23cff-1041" who="Q5958869">
            <seg>
              För det andra står Cecilia Wikström och talar om demokrati och
              gör någon jämförelse mellan kårvalet och Europaparlamentsvalet.
              Det är väl ändå en smula huvudlöst. Parlamentsvalet samlade förra
              gången många gånger större uppslutning än studentkårsvalen.
            </seg>
          </u>
          <u xml:id="i-5a8cbb420de23cff-1044" prev="i-5a8cbb420de23cff-1041" who="Q5958869">
            <seg>
              Jag har en positiv inställning till studentkårerna. De kommer
              att gynnas positivt av en starkare lagstiftning som slår vakt
              om studenternas rätt och som ger dem möjligheter till ett reellt,
              inte bara på papperet, inflytande och en god rättssäkerhet.
            </seg>
          </u>
          <u xml:id="i-5a8cbb420de23cff-1045" prev="i-5a8cbb420de23cff-1041" who="Q5958869">
            <seg>
              Det går också, fru talman, att göra en liknelse som Cecilia Wikström
              kanske förstår, nämligen med skilsmässan mellan staten och Svenska
              kyrkan. När den skilsmässan genomfördes beslutade denna riksdag
              och det beslutet var både Wikströms och mitt parti med på att
              ingen kollektivanslutning skulle ske men att Svenska kyrkan däremot
              skulle ha ersättning för de speciella uppgifter man hade. Den
              typen av uppgifter får också lösas inom ramen för den utredning
              som Cecilia Wikström så kategoriskt vill avvisa.
            </seg>
          </u>
          <note type="speaker">
            Anf. 174 CECILIA WIKSTRÖM (fp) replik:
          </note>
          <u xml:id="i-5a8cbb420de23cff-1046" next="i-5a8cbb420de23cff-1048" who="Q460539">
            <seg>
              Fru talman! Det är ganska komiskt att stå i den här kammaren
              och höra människor som har hört samma argument upprepas gång på
              gång på gång och ändå inte har lyssnat ett enda dugg. Torsten
              Lindström karakteriseras av ögonbindel framför ögonen, öronproppar
              i öronen och klackarna i backen. Det är pinsamt att konstatera,
              tycker jag.
            </seg>
          </u>
          <u xml:id="i-5a8cbb420de23cff-1047" prev="i-5a8cbb420de23cff-1046" who="Q460539">
            <seg>
              Vi har sagt gång på gång att kårmedlemskapet inte är att jämföra
              med en vanlig förening. Vi har talat om den offentligrättsliga
              ställningen. Detta borde man problematisera i stället för att
              bara förenklat skjutsa fram en reservation där man säger att utgångspunkten
              ska vara att kårer och nationer inte missgynnas när obligatoriet
              avskaffas. Det är väl inget förutsättningslöst i detta, och det
              garanterar definitivt ingenting!
            </seg>
          </u>
          <u xml:id="i-5a8cbb420de23cff-1048" prev="i-5a8cbb420de23cff-1046" who="Q460539">
            <seg>
              Jag tycker att det här är patetiskt, fru talman!
            </seg>
          </u>
          <note type="speaker">
            Anf. 175 RIGMOR STENMARK (c):
          </note>
          <u xml:id="i-5a8cbb420de23cff-1049" next="i-5a8cbb420de23cff-1056" who="Q4980351">
            <seg>
              Fru talman! Jag har också mitt hemvist i Uppsala och hör till
              dem som har läst vid universitetet innan politiken helt tog över.
              Jag uppskattar min hemstad mycket. Jag uppskattar vårt universitet.
              Jag uppskattar våra studenter, som klart sätter sin prägel på
              livet. Jag uppskattar till och med den gamla tradition som finns
              i staden. Den är dock på gränsen till konservatism. Det finns
              en klasskillnad mellan de ungdomar som inte läser på universitet
              och de som gör det. Det finns till och med en rädsla, tror jag,
              för att försöka se på någonting nytt.
            </seg>
          </u>
          <u xml:id="i-5a8cbb420de23cff-1050" prev="i-5a8cbb420de23cff-1049" who="Q4980351">
            <seg>
              Det är för mig självklart att studenterna har rätt att bestämma
              vilka föreningar de ska vara med i under studietiden. Men frågan
              är om det är alldeles självklart att just kårobligatoriet ska
              avskaffas. Jag har försökt sätta mig in i den här frågan så noggrant
              som möjligt och ämnar fortsätta med det. Jag hoppas nämligen att
              den så kallade eventuella utredningen faktiskt kommer till och
              sätter i gång att jobba. Efter det tänker jag ta definitiv ställning
              till framtiden för studentlivet, i den mån vi från riksdagen kan
              göra det.
            </seg>
          </u>
          <u xml:id="i-5a8cbb420de23cff-1051" prev="i-5a8cbb420de23cff-1049" who="Q4980351">
            <seg>
              Fru talman! Jag blev bestört när jag läste Miljöpartiets motion
              där man krävde att kårobligatoriet skulle tas bort nästan bums,
              utan att motionären hade satt sig in i vilket samband det fanns
              mellan kårobligatoriet och de rättigheter som det har talats om
              här, nämligen befrielse från fastighetsskatten, och vad det innebar
              för det studiesociala livet. Riksdagsledamöterna på Uppsalabänken
              har varit inbjudna till olika informationstillfällen, och vi har
              fått bra information. Jag var också och lyssnade när ni motionärer
              förklarade er åsikt på universitetet. Jag blev minst sagt upprörd
              när man så lättsinnigt deklarerade för ungdomarna att det inte
              var något problem med skatter, nationsliv och kopplingen till
              kårobligatoriet. Det skulle man lösa snabbt och enkelt. Så enkelt
              tror inte jag att det är.
            </seg>
          </u>
          <u xml:id="i-5a8cbb420de23cff-1052" prev="i-5a8cbb420de23cff-1049" who="Q4980351">
            <seg>
              Fru talman! Jag tycker ändå att det är bra att de borgerliga
              ledamöterna nu tillsammans med Miljöpartiet inte föreslår att
              obligatoriet ska avskaffas direkt utan föreslår en utredning.
              Det ger oss andrum och möjligheter att fördjupa oss ännu mer i
              frågans komplexitet.
            </seg>
          </u>
          <u xml:id="i-5a8cbb420de23cff-1053" prev="i-5a8cbb420de23cff-1049" who="Q4980351">
            <seg>
              Det beslut som reservanterna från Moderaterna, Kristdemokraterna,
              Folkpartiet, Centerpartiet och Miljöpartiet i dag föreslår är
              att en parlamentarisk utredning ska tillsättas. Jag vill stryka
              under ordet parlamentarisk, för det innebär att de olika politiska
              partierna i riksdagen kommer att vara med i arbetet. Att utredningen
              också ska ske i samarbete med studentföreningarna är bra.
            </seg>
          </u>
          <u xml:id="i-5a8cbb420de23cff-1054" prev="i-5a8cbb420de23cff-1049" who="Q4980351">
            <seg>
              I direktiven till utredningen, säger man, måste ett antal moment
              preciseras. Man ska granska hur inflytandet för studenterna är
              i dag. Man ska presentera alternativ för en frivillig kårverksamhet.
              Utredningen ska ägna särskild uppmärksamhet åt förhållandena för
              nationerna vid Lunds och Uppsala universitet och hur dessa nationers
              studiesociala kvalitet ska kunna upprätthållas vid ett eventuellt
              avskaffande av obligatoriet. Utgångspunkten ska vara att dagens
              kårer och nationer inte missgynnas skattemässigt om och när obligatoriet
              nu ska avskaffas.
            </seg>
          </u>
          <u xml:id="i-5a8cbb420de23cff-1055" prev="i-5a8cbb420de23cff-1049" who="Q4980351">
            <seg>
              När jag tar ställning i dag för den här reservationen innebär
              det inte att jag tar definitiv och slutgiltig ställning till att
              kårobligatoriet ska avskaffas. Det beslutet kan ingen av oss ta
              förrän vi har sett vad utredningen kommer fram till. Det är min
              åsikt, och jag vill klart deklarera den.
            </seg>
          </u>
          <u xml:id="i-5a8cbb420de23cff-1056" prev="i-5a8cbb420de23cff-1049" who="Q4980351">
            <seg>
              Samhället förändras hela tiden. Vi måste våga möta utredningar
              som visar på olika saker. Och det kan ju hända att utredningen
              kommer fram med någonting som är ännu bättre än vad det är i dag.
              Då tycker jag att det skulle vara skada om vi stjälper den.
            </seg>
          </u>
          <note type="speaker">
            Anf. 176 LENNART HEDQUIST (m) replik:
          </note>
          <u xml:id="i-5a8cbb420de23cff-1057" next="i-5a8cbb420de23cff-1062" who="Q5796375">
            <seg>
              Fru talman! Vi ska väl inte göra det här till för mycket av en
              Uppsaladebatt, även om det tveklöst är kårorten Uppsala som är
              mest berörd av detta.
            </seg>
          </u>
          <u xml:id="i-5a8cbb420de23cff-1058" prev="i-5a8cbb420de23cff-1057" who="Q5796375">
            <seg>
              Rigmor Stenmark höll ett i många avseenden bra anförande där
              hon var medveten om de problem som ligger i vågskålen. Det hade
              varit klädsamt om reservanterna i utbildningsutskottet också hade
              haft den ansatsen. I stället skriver man om en utredning som ska
              utgå från att obligatoriet ska avskaffas som en självklarhet och
              tycks inte vara medveten om problemen.
            </seg>
          </u>
          <u xml:id="i-5a8cbb420de23cff-1059" prev="i-5a8cbb420de23cff-1057" who="Q5796375">
            <seg>
              Rigmor Stenmark gör det lätt för sig genom att säga jag förmodar
              att det var innebörden att hon ska rösta med reservationen. Reservationen
              är ju inte för den här förutsättningslösa utredningen, utan reservationen
              utgår kristallklart från att obligatoriet ska avskaffas.
            </seg>
          </u>
          <u xml:id="i-5a8cbb420de23cff-1060" prev="i-5a8cbb420de23cff-1057" who="Q5796375">
            <seg>
              När Rigmor Stenmark gjorde ett försök att citera vad som står
              i reservationen citerade hon inte rätt. Hon sade att kårer och
              nationer inte skulle missgynnas skattemässigt om och när obligatoriet
              avskaffas. Så står det inte. Det står när obligatoriet avskaffas.
              Det är det som skapar oron i Uppsala: att riksdagen skulle ta
              ett principställningstagande att det är ett axiom att obligatoriet
              ska avskaffas, och sedan får man försöka fixa det så bra som möjligt.
            </seg>
          </u>
          <u xml:id="i-5a8cbb420de23cff-1061" prev="i-5a8cbb420de23cff-1057" who="Q5796375">
            <seg>
              Jag intar en mer pragmatisk hållning. Jag vill rädda Uppsala
              från de här förlusterna på 1520 miljoner kronor och först verkligen
              se att man klarar ut alla frågor. Sedan kan obligatoriet diskuteras
              utifrån den utgångspunkten.
            </seg>
          </u>
          <u xml:id="i-5a8cbb420de23cff-1062" prev="i-5a8cbb420de23cff-1057" who="Q5796375">
            <seg>
              Jag tycker att det är allvarligt att Rigmor Stenmark inte citerar
              reservationen rätt. Har du inte läst den på rätt sätt förstår
              jag att du kommer att rösta fel.
            </seg>
          </u>
          <note type="speaker">
            Anf. 177 RIGMOR STENMARK (c) replik:
          </note>
          <u xml:id="i-5a8cbb420de23cff-1063" next="i-5a8cbb420de23cff-1066" who="Q4980351">
            <seg>
              Fru talman! Jag tror att Lennart Hedquist och jag har samma uppfattning
              när det gäller utredningar. När man tillsätter en utredning och
              den ska komma tillbaka är det ju inte självklart att det är målsättningen
              hos dem som velat ha denna utredning som kommer att bli det gällande.
              Först måste vissa bitar klarläggas.
            </seg>
          </u>
          <u xml:id="i-5a8cbb420de23cff-1064" prev="i-5a8cbb420de23cff-1063" who="Q4980351">
            <seg>
              Jag delar Lennart Hedquists åsikt att det hade varit bättre om
              reservationen tydligt hade sagt att det gällde en helt förutsättningslös
              utredning. Men vi har här i debatten hört olika borgerliga ledamöter
              klart tala om att det är en utredning, och det står också klart
              och tydligt i reservationen.
            </seg>
          </u>
          <u xml:id="i-5a8cbb420de23cff-1065" prev="i-5a8cbb420de23cff-1063" who="Q4980351">
            <seg>
              Jag sade medvetet om och när eftersom jag tolkar det så. Som
              jag har sagt i dag är jag inte absolut övertygad om att det kommer
              att kunna bevisas att det allra bästa är att just kårobligatoriet
              läggs ned.
            </seg>
          </u>
          <u xml:id="i-5a8cbb420de23cff-1066" prev="i-5a8cbb420de23cff-1063" who="Q4980351">
            <seg>
              Men jag kan också tycka att det är bra att man tittar närmare
              på detta. Eftersom samhället förändras hela tiden måste vi kunna
              se framåt och se något nytt. Vi kan inte bara bromsa och inte
              våga någonting. Jag är förvånad över att Lennart Hedquist som
              jag faktiskt respekterar som en mycket kunnig politiker från mitt
              hemlän inte vågar se lite nytt också.
            </seg>
          </u>
          <note type="speaker">
            Anf. 178 LENNART HEDQUIST (m) replik:
          </note>
          <u xml:id="i-5a8cbb420de23cff-1067" next="i-5a8cbb420de23cff-1071" who="Q5796375">
            <seg>
              Fru talman! Jag är i väldigt mycket beredd att se nytt. Det vet
              Rigmor Stenmark. Men jag är också beredd att tänka efter innan
              jag fattar beslut.
            </seg>
          </u>
          <u xml:id="i-5a8cbb420de23cff-1068" prev="i-5a8cbb420de23cff-1067" who="Q5796375">
            <seg>
              Det är bra, Rigmor Stenmark, att vi är överens om att det inte
              står så i reservationen som Rigmor Stenmark försökte citera. Det
              stod något helt annat.
            </seg>
          </u>
          <u xml:id="i-5a8cbb420de23cff-1069" prev="i-5a8cbb420de23cff-1067" who="Q5796375">
            <seg>
              Man kan möjligen säga att den här frågan säkert kommer tillbaka
              till riksdagen. Det blir säkert en ny motionsomgång. Det brukar
              det vara varje år. De som nu står bakom reservationerna och vill
              ha en utredning får väl göra ett bättre jobb till ett kommande
              år.
            </seg>
          </u>
          <u xml:id="i-5a8cbb420de23cff-1070" prev="i-5a8cbb420de23cff-1067" who="Q5796375">
            <seg>
              Men jag vill göra det tillägget att med den deklaration som har
              kommit från socialdemokratiskt håll i dag om att man är fullt
              beredd att göra en översyn av reglerna för hur studenter kan besvära
              sig över beslut fattade av studentkåren har diskussionen tagit
              ett steg framåt. Det som många talar om är en kränkning av föreningsrätten
              minskar dramatiskt när man får ett obligatorium med en tydlig
              kompetens och med precis en sådan besvärsrätt som gäller för en
              kommun.
            </seg>
          </u>
          <u xml:id="i-5a8cbb420de23cff-1071" prev="i-5a8cbb420de23cff-1067" who="Q5796375">
            <seg>
              Jag menar att det ibland kanske inte behövs en stor utredning
              utan det kanske ibland kan göras ganska små justeringar för att
              det obligatoriska medlemskapet, som också har stora fördelar,
              skulle kunna accepteras fullt ut av alla studenter.
            </seg>
          </u>
          <note type="speaker">
            Anf. 179 RIGMOR STENMARK (c) replik:
          </note>
          <u xml:id="i-5a8cbb420de23cff-1072" next="i-5a8cbb420de23cff-1073" who="Q4980351">
            <seg>
              Fru talman! Min erfarenhet av den här riksdagen och den majoritet
              som just nu leder regeringen är att utredningar inte går särskilt
              snabbt. Jag tvivlar på att en utredning kommer att bli klar under
              den här mandatperioden. På den punkten kan jag dela Lennart Hedquists
              åsikter att det säkert kommer nya motioner.
            </seg>
          </u>
          <u xml:id="i-5a8cbb420de23cff-1073" prev="i-5a8cbb420de23cff-1072" who="Q4980351">
            <seg>
              Det är möjligt att, och det skulle vara väldigt bra om, samtliga
              politiska partier kunde komma överens om att vi måste våga se
              över allting för att kanske göra något ännu bättre än vad som
              gäller i dagens samhälle för studentlivet. Det viktigaste är ju
              att studenterna känner att vi bryr oss, att vi vill att deras
              studiesociala verksamhet och det liv de lever i Uppsala ska vara
              så bra som möjligt så att de får en bra start i livet. Det är
              för mig det betydelsefulla. Det tycker jag att vi alla borde kunna
              enas om.
            </seg>
          </u>
          <note type="speaker">
            Anf. 180 TOBIAS BILLSTRÖM (m):
          </note>
          <u xml:id="i-5a8cbb420de23cff-1074" next="i-5a8cbb420de23cff-1088" who="Q3112958">
            <seg>
              Fru talman! Det är intressant att komma sist. Det händer inte
              så ofta, men någon gång ska vara den första. De sista skola vara
              de främsta, är det ju skrivet. En dag som den här är man för övrigt
              tacksam över att man valde Lund som studieort och inte Uppsala.
            </seg>
          </u>
          <u xml:id="i-5a8cbb420de23cff-1075" prev="i-5a8cbb420de23cff-1074" who="Q3112958">
            <seg>
              Först och främst skulle jag vilja yrka bifall till fempartireservationen
              nr 23 samt säga att vi för tids vinnande avstår från att yrka
              bifall till våra övriga moderata reservationer, även om vi givetvis
              står bakom innehållet i samtliga.
            </seg>
          </u>
          <u xml:id="i-5a8cbb420de23cff-1076" prev="i-5a8cbb420de23cff-1074" who="Q3112958">
            <seg>
              Fru talman! Det återfinns naturligtvis en mängd frågor i det
              här betänkandet som rör högskolan. Mängden och mångfalden är så
              stor att vi säkerligen skulle kunna debattera i tre dagar och
              ändå inte hinna med alla aspekter. Själv kommer jag därför att
              koncentrera mig på eftermiddagens och kvällens clou, nämligen
              kårobligatoriet.
            </seg>
          </u>
          <u xml:id="i-5a8cbb420de23cff-1077" prev="i-5a8cbb420de23cff-1074" who="Q3112958">
            <seg>
              Först och främst skulle jag vilja citera några meningar.
            </seg>
          </u>
          <u xml:id="i-5a8cbb420de23cff-1078" prev="i-5a8cbb420de23cff-1074" who="Q3112958">
            <seg>
              Jag menar att det är principiellt felaktigt att någon tvingas
              till medlemskap i någon organisation. Jag menar att ett avvecklande
              av obligatoriet inte bara skulle vara principiellt riktigt utan
              även ge det organiserade studentfackliga arbetet en nödvändig
              vitamininjektion. Det obligatoriska medlemskapet har inte varit
              till fördel för en aktiv studentfacklig verksamhet.
            </seg>
          </u>
          <u xml:id="i-5a8cbb420de23cff-1079" prev="i-5a8cbb420de23cff-1074" who="Q3112958">
            <seg>
              De här meningarna är inte skrivna i någon moderat partireservation.
              De skrevs av nuvarande utbildningsministern, Thomas Östros, i
              november 1994 i hans motion Ub14 som behandlades i betänkandet
              UbU05. Vem som helst är välkommen in och läsa det här.
            </seg>
          </u>
          <u xml:id="i-5a8cbb420de23cff-1080" prev="i-5a8cbb420de23cff-1074" who="Q3112958">
            <seg>
              Vi kan alltså konstatera att även utbildningsministern, innan
              han blev utbildningsminister, hade en uppfattning om att obligatoriet
              var fel. Den uppfattningen ändrade han väldigt snabbt därefter
              och valde helt plötsligt en annan linje.
            </seg>
          </u>
          <u xml:id="i-5a8cbb420de23cff-1081" prev="i-5a8cbb420de23cff-1074" who="Q3112958">
            <seg>
              Vi moderater tycker att den frihetliga aspekten väger tungt i
              det här sammanhanget. Individer ska inte tvingas in i organisationer
              mot sin vilja. Alla ska ha rätt att själva välja. Traditionellt
              brukar organisationsfrihet dessutom vara en grundläggande fri-
              och rättighet. Den ingår också i de stora rättighetskataloger
              som man internationellt brukar hänvisa till.
            </seg>
          </u>
          <u xml:id="i-5a8cbb420de23cff-1082" prev="i-5a8cbb420de23cff-1074" who="Q3112958">
            <seg>
              Det är en principiell fråga som vi diskuterar, och mitt partis
              inställning till kårobligatoriet har varit fastlagd sedan 20 års
              tid, senast förnyad vid vår partistämma 1997.
            </seg>
          </u>
          <u xml:id="i-5a8cbb420de23cff-1083" prev="i-5a8cbb420de23cff-1074" who="Q3112958">
            <seg>
              Vad går då den reservation som de borgerliga partierna samt Miljöpartiet
              har lämnat i utskottet ut på? Syftet är att genomlysa alla de
              aspekter som läggs på obligatoriet och den process som det innebär
              att avskaffa det. Det är mycket som har hänt under den tioårsperiod
              som har gått från det att ärendet senast var aktuellt 1994.
            </seg>
          </u>
          <u xml:id="i-5a8cbb420de23cff-1084" prev="i-5a8cbb420de23cff-1074" who="Q3112958">
            <seg>
              Riksdagen har exempelvis fattat beslut om en ny lag om studentrepresentation
              i landets lärosäten. Vi har också en annan typ av studenter i
              dag som varken lever traditionellt studentliv eller har möjlighet
              att delta i kårernas eller nationernas aktiviteter. De är ändå
              betalningsskyldiga gentemot dessa, men utan möjlighet att faktiskt
              påverka sitt medlemskap eller innehållet i detta. Det låga valdeltagandet
              vid landets kårer talar också sitt tydliga språk vad gäller det
              demokratiska underskottet.
            </seg>
          </u>
          <u xml:id="i-5a8cbb420de23cff-1085" prev="i-5a8cbb420de23cff-1074" who="Q3112958">
            <seg>
              Jag ska också uppehålla mig vid de påståenden som har gjorts
              om att Europakonventionen för de mänskliga rättigheterna skulle
              ha granskat det här och kommit fram till att kårobligatoriet inte
              skulle vara stridande mot de grundläggande fri- och rättigheterna.
              Detta är nonsens, fullkomligt fel.
            </seg>
          </u>
          <u xml:id="i-5a8cbb420de23cff-1086" prev="i-5a8cbb420de23cff-1074" who="Q3112958">
            <seg>
              Det man tog ställning till 1977 och 1996 var det enskilda lärosätets
              rätt att säga nej till alternativa kårer. Men det sade ingenting
              om att denna erkända studentkår som de enskilda lärosätena fick
              besluta kring hade rätt att tvinga in alla studenter i medlemskap
              i den här kåren. Jag hoppas att slippa se hänvisningar till detta
              i framtida betänkanden, för det är fullkomligt fel.
            </seg>
          </u>
          <u xml:id="i-5a8cbb420de23cff-1087" prev="i-5a8cbb420de23cff-1074" who="Q3112958">
            <seg>
              Sedan 1997 har vi också Europeiska sociala stadgan som föreskriver
              ännu starkare negativ föreningsfrihet i det här landet än vad
              som har varit fallet tidigare.
            </seg>
          </u>
          <u xml:id="i-5a8cbb420de23cff-1088" prev="i-5a8cbb420de23cff-1074" who="Q3112958">
            <seg>
              Det vi nu vill att regeringen ska leverera till riksdagen är
              förslag om hur obligatoriet ska avskaffas och hur det praktiskt
              ska gå till. Vi vill se en handlingsplan och en tidsplan som väl
              definierar förutsättningarna. Jag skulle vilja säga att synpunkten
              att det skulle vara en förutsättningslös utredning som vore det
              bästa inte är bra. Vilka förutsättningar är det som inte ska beaktas
              i så fall? Nej, hur är rimligare än varför. När är viktigare än
              om. Ärligheten mot väljarna tycker jag i det här fallet, fru talman,
              väger tyngst.
            </seg>
          </u>
          <note>
            Överläggningen var härmed avslutad.
          </note>
          <note>
            12 § Studiestöd
          </note>
          <note>
            Föredrogs
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            13 § Naturresursfrågor och vattenrätt
          </note>
          <note type="speaker">
            Anf. 181 MARGARETA PÅLSSON (m):
          </note>
          <u xml:id="i-5a8cbb420de23cff-1089" next="i-5a8cbb420de23cff-1099" who="Q4973713">
            <seg>
              Fru talman! Vindkraft är något som får alla svenskars känslor
              att svalla. Få av oss är neutrala och likgiltiga. En del är positiva.
              Men många fler är negativa.
            </seg>
          </u>
          <u xml:id="i-5a8cbb420de23cff-1090" prev="i-5a8cbb420de23cff-1089" who="Q4973713">
            <seg>
              Vi moderater vill behålla kärnkraften så länge den är ekonomisk
              och säker. Men vi vill gärna också ha el från förnybara källor.
              Att använda och tämja vinden är något som människor har försökt
              göra i tusen år. Trots den långa tiden finns det förvånansvärt
              lite forskning om miljökonsekvenserna. Men de möjliga störningarna
              är många, både för människor och för djur.
            </seg>
          </u>
          <u xml:id="i-5a8cbb420de23cff-1091" prev="i-5a8cbb420de23cff-1089" who="Q4973713">
            <seg>
              Vindkraftens anhängare inom den traditionella miljörörelsen brukar
              vara de första som ropar på tillämpning av försiktighetsprincipen.
              Men de ropar inte på försiktighetsprincipen när det gäller vindkraft.
              I Skåne, vid Lillgrund i Öresund, ska nu byggas 48 verk, och än
              värre, vid Kriegers flak, söder om Trelleborg, finns planer på
              att uppföra 200 vindkraftverk. Vad kommer alla dessa att innebära
              för skador på den marina miljön i Östersjön och Öresund?
            </seg>
          </u>
          <u xml:id="i-5a8cbb420de23cff-1092" prev="i-5a8cbb420de23cff-1089" who="Q4973713">
            <seg>
              För oss moderater är det grundläggande att varje energislag ska
              bära sina egna kostnader i produktionsledet. El från förnybara
              energikällor bör produceras utan omfattande subventioner. Men
              det fungerar inte för vindkraft, utan den subventioneras på flera
              sätt. För att ett vindkraftverk ska producera el måste det blåsa
              lagom inte för lite och inte för mycket. Det handlar med andra
              ord om att utnyttja ett ganska litet intervall, även om den moderna
              tekniken kan utvidga intervallet något. Men vi blir lätt blåsta
              på effekten! Utanför mitt fönster hemma i Kvidinge kan jag se
              tre vindkraftverk. Det är ofta som de står stilla. Antingen blåser
              det för mycket eller för lite. Priset på den vindraftsel vi köper
              är vitt skilt från det pris elen kostar att framställa. Där har
              vi skattebetalare ännu ett hål att fylla. Man ska inte heller
              glömma bort kostnaderna för de omfattande investeringar som behövs
              i det fasta nätet. De får vi betala direkt via elräkningen.
            </seg>
          </u>
          <u xml:id="i-5a8cbb420de23cff-1093" prev="i-5a8cbb420de23cff-1089" who="Q4973713">
            <seg>
              Fru talman! Det behövs inga särskilda nationella planeringsmål.
              Vindkraften behöver inte heller klassas som riksintresse. Utbyggnad
              av vindkraft bör ske på egna meriter.
            </seg>
          </u>
          <u xml:id="i-5a8cbb420de23cff-1094" prev="i-5a8cbb420de23cff-1089" who="Q4973713">
            <seg>
              Det finns klara målkonflikter mellan en god livsmiljö och livskvalitet
              å ena sidan och vindkraftsparker å andra sidan. När vi pratar
              om naturvård, kulturmiljö, friluftsliv och turism står detta i
              skarpt motsatsförhållande till de stora verk som nu byggs med
              svoschande buller, blinkande skuggreflexer och lågfrekventa ljud.
              Ett och annat verk eller en och annan mölla, som vi säger i Skåne
              kan möjligtvis vara pittoreska inslag i landskapet, men industrianläggningar
              på ett par hundra verk är något helt annat. Det är inte acceptabelt
              att närboende människor utsätts för sådana störningar. Det är
              inte acceptabelt att en person får sätta upp ett vindkraftverk
              som får till följd att ingen vill köpa grannens hus eller gård.
              Det är inte ens acceptabelt att vindkraftverk förändrar och förstör
              landskapsbilden för många av oss.
            </seg>
          </u>
          <u xml:id="i-5a8cbb420de23cff-1095" prev="i-5a8cbb420de23cff-1089" who="Q4973713">
            <seg>
              All lagstiftning ska genomsyras av stor respekt för den enskildes
              rätt och för äganderätten. Den bör samtidigt präglas av stor respekt
              för människors liv och hälsa samt för skydd av natur och miljö.
              Därför bör vindkraftsetableringar granskas lika noga i den kommunala
              planeringen som andra etableringar. Krav bör ställas på detaljplaneprövning.
              Stora verk bör miljökonsekvensutredas. Respektavstånd mellan bebyggelse
              och verk bör fastställas, och vi vill också att det tas fram en
              särskild gränsvärdesnorm för buller.
            </seg>
          </u>
          <u xml:id="i-5a8cbb420de23cff-1096" prev="i-5a8cbb420de23cff-1089" who="Q4973713">
            <seg>
              Många motioner avstyrks i betänkandet med motiveringen att utredning
              pågår inom Regeringskansliet. Fram till i måndags undrade jag
              om det kunde bero på att Regeringskansliet är underbemannat eftersom
              detta tar så fruktansvärt lång tid. Men då läste jag att regeringen
              har 2 659 personer anställda. Det är en ökning med 50 % på 13
              år. Jag minns när Ingvar Carlsson skällde på Carl Bildt för att
              den borgerliga regeringen hade så många anställda. Det antalet
              var betydligt lägre än 2 659.
            </seg>
          </u>
          <u xml:id="i-5a8cbb420de23cff-1097" prev="i-5a8cbb420de23cff-1089" who="Q4973713">
            <seg>
              Bara inom vindkraftsområdet väntar vi på utredningar från Statens
              energimyndighet, Svenska kraftnät, Boverket, Naturvårdsverket,
              Riksantikvarieämbetet och Försvarsmakten.
            </seg>
          </u>
          <u xml:id="i-5a8cbb420de23cff-1098" prev="i-5a8cbb420de23cff-1089" who="Q4973713">
            <seg>
              Jag tänkte avsluta med att skicka en hälsning till regeringen
              genom er som har kontakt med dem: Kom fram med propositionerna!
              Vi är redo att behandla dem!
            </seg>
          </u>
          <u xml:id="i-5a8cbb420de23cff-1099" prev="i-5a8cbb420de23cff-1089" who="Q4973713">
            <seg>
              Men fram till dess de kommer, fru talman, yrkar jag bifall till
              reservation nr 1, och jag står även bakom reservation nr 5.
            </seg>
          </u>
          <note type="speaker">
            Anf. 182 LARS TYSKLIND (fp):
          </note>
          <u xml:id="i-5a8cbb420de23cff-1100" next="i-5a8cbb420de23cff-1107" who="Q6217745">
            <seg>
              Fru talman! I det här betänkandet behandlas motioner från allmänna
              motionstiden som rör naturresurser och vattenrätt inom bostadsutskottets
              område. Vi från Folkpartiet liberalerna har en reservation, och
              den yrkar jag bifall till. Det är reservation nr 2.
            </seg>
          </u>
          <u xml:id="i-5a8cbb420de23cff-1101" prev="i-5a8cbb420de23cff-1100" who="Q6217745">
            <seg>
              Jag kan konstatera att större delen av betänkandet handlar om
              etablering av vindkraft och krav kopplade till vindkraft. Det
              hörde vi med all tydlighet alldeles nyss. Det är naturligtvis
              omöjligt att inte sätta in detta i sitt sammanhang. Vindkraften
              är en del i energiförsörjningen. Utgångspunkten för Folkpartiet
              i det sammanhanget är att energiproduktionen är fri så länge den
              uppfyller de av staten uppställda kraven på hälsa, säkerhet och
              miljö. Staten ska alltså sätta upp likvärdiga krav som kan uppfyllas.
              Valet av energiproduktionsanläggning ska inte ske genom politiska
              beslut.
            </seg>
          </u>
          <u xml:id="i-5a8cbb420de23cff-1102" prev="i-5a8cbb420de23cff-1100" who="Q6217745">
            <seg>
              Ett exempel på ett krav som Folkpartiet liberalerna har drivit
              är att vi säger absolut nej till utbyggnad av de orörda älvarna.
            </seg>
          </u>
          <u xml:id="i-5a8cbb420de23cff-1103" prev="i-5a8cbb420de23cff-1100" who="Q6217745">
            <seg>
              I betänkandet påpekas det att det pågår ett flertal utredningar
              angående etablering och krav på vindkraft, vilket förvisso är
              sant, men det förhindrar inte att man kan ha synpunkter på detta.
              Även om vindkraften är en förnybar energikälla är det viktigt
              att ställa upp tydliga krav även för denna. Det kan vara av ett
              visst värde att peka ut områden som riksintresse för vindkraft,
              som stöd för kommunernas hantering av plan- och byggfrågor. Det
              är ändå viktigt att påpeka att kommunerna har en central roll
              och inflytande genom sin översiktsplanering, områdesbestämd detaljplan
              och så vidare. Det finns bygglovsgivning för hela PBL-området.
            </seg>
          </u>
          <u xml:id="i-5a8cbb420de23cff-1104" prev="i-5a8cbb420de23cff-1100" who="Q6217745">
            <seg>
              Fru talman! I Folkpartiets reservation framhåller vi vikten av
              att vindkraft måste ha samma krav på prövning som en motsvarande
              industrietablering. Hänsyn måste tas till både störningar från
              buller, till skuggbildningar i landskapsbilden och inverkan på
              djur- och växtliv. Vi pekar på känsligheten i kustområdena, och
              vi anser att stor restriktivitet bör råda vid tillståndsgivningen.
              Vi påpekar vikten av fortsatt forskning om påverkan på växt- och
              djurliv, inte minst vid havsbaserad vindkraft.
            </seg>
          </u>
          <note>
            Under en speciell rubrik i betänkandet behandlas yrkesfiskarnas
            ställning som sakägare vid etablering av havsbaserad vindkraft.
            Detta sker med anledning av en enskild motion. I skrivningen sägs
            att regeringen i samband med miljöbalkspropositionen 1997/98 var
            av den uppfattningen att yrkesfiskare bör kunna vara sakägare.
            Sakägarbegreppet i miljöskyddslagen skulle vara utgångspunkten.
          </note>
          <u xml:id="i-5a8cbb420de23cff-1105" prev="i-5a8cbb420de23cff-1100" who="Q6217745">
            <seg>
              Vad jag förstår har det inte skett någon större rättstillämpning
              av detta. Från vår sida kommer vi att följa hur rättstillämpningen
              blir i fallet, och vi vill återkomma om yrkesfiskarna inte får
              en sakägarställning.
            </seg>
          </u>
          <u xml:id="i-5a8cbb420de23cff-1106" prev="i-5a8cbb420de23cff-1100" who="Q6217745">
            <seg>
              I behandlingen av motsvarande område när det gäller naturresurser
              och vattenrätt förra året reserverade sig Folkpartiet till förmån
              för ett tillkännagivande till regeringen om behovet av ändamålsenliga
              regler för omprövning av vattendomar med sikte på att säkra fiskens
              vandringsvägar. I det nu aktuella betänkandet har vi valt att
              ställa oss bakom utskottsskrivningen där det konstateras att regeringen
              har fört frågan framåt. Det viktiga är att utskottet fortsätter
              att följa frågan och åter aktualiserar frågan vid behov.
            </seg>
          </u>
          <u xml:id="i-5a8cbb420de23cff-1107" prev="i-5a8cbb420de23cff-1100" who="Q6217745">
            <seg>
              Fru talman! Jag har alltså yrkat bifall till reservation nr 2.
            </seg>
          </u>
          <note type="speaker">
            Anf. 183 DAN KIHLSTRÖM (kd):
          </note>
          <u xml:id="i-5a8cbb420de23cff-1108" next="i-5a8cbb420de23cff-1121" who="Q5213808">
            <seg>
              Fru talman! Jag vill inledningsvis yrka bifall till reservation
              nr 3 i betänkandet.
            </seg>
          </u>
          <u xml:id="i-5a8cbb420de23cff-1109" prev="i-5a8cbb420de23cff-1108" who="Q5213808">
            <seg>
              Samhället måste ställa om till en mer uthållig utveckling. Vindkraften
              spelar en roll i det sammanhanget. Vind har vi gott om i landet.
              Den är ren och outsinlig. Påverkan på klimatet är obefintlig.
              Vi ska inte glömma bort att vindkraftverk ganska enkelt går att
              montera ned när de har tjänat ut sitt syfte.
            </seg>
          </u>
          <u xml:id="i-5a8cbb420de23cff-1110" prev="i-5a8cbb420de23cff-1108" who="Q5213808">
            <seg>
              Dessvärre, precis som någon har nämnt här förut, finns det målkonflikter
              kring energikällan. Det handlar om ingreppet i landskapsbilden
              men också om buller, skuggbildningar och påverkan på till exempel
              telekommunikation. Eftersom vi talar om den eftertraktade vinden,
              som är vanlig runt kusterna och till havs, finns de bästa förutsättningarna
              för vindkraft på samma platser som är mest attraktiva för turism
              och friluftsliv.
            </seg>
          </u>
          <u xml:id="i-5a8cbb420de23cff-1111" prev="i-5a8cbb420de23cff-1108" who="Q5213808">
            <seg>
              Vindkraftsutbyggnaden behöver därför planeras ur ett helhetsperspektiv.
              Därför är det viktigt att områden av riksintresse för vindkraft
              pekas ut. Det gäller också områden som inte ska vara föremål för
              lokalisering av vindkraftverk. Det här har varit känt länge och
              har diskuterats länge, men de nödvändiga besluten saknas. Förvånansvärt
              lite har hänt.
            </seg>
          </u>
          <u xml:id="i-5a8cbb420de23cff-1112" prev="i-5a8cbb420de23cff-1108" who="Q5213808">
            <seg>
              De senaste årens betänkanden från bostadsutskottet i ämnet Naturresurser
              och vattenrätt utstrålar kanske inte den största handlingskraften
              på detta område. Varför kan jag säga så?
            </seg>
          </u>
          <u xml:id="i-5a8cbb420de23cff-1113" prev="i-5a8cbb420de23cff-1108" who="Q5213808">
            <seg>
              Jo, Nutek startade våren 1996 ett arbete som hade till mål att
              områden av riksintresse för vindkraftsutbyggnad skulle pekas ut.
              Regeringen gav år 2000 uppdraget vidare till Statens energimyndighet,
              som skulle ta fram områden med särskilt goda förutsättningar för
              vindkraft, på land och till havs.
            </seg>
          </u>
          <note>
            I bostadsutskottets betänkande från 2000/01 står att läsa att
            redovisning av uppdraget skall ske senast den 30 april 2001.
          </note>
          <note>
            Året därefter, 2001/02, skriver bostadsutskottet att Engergimyndighetens
            arbete beräknas vara klart under år 2002.
          </note>
          <u xml:id="i-5a8cbb420de23cff-1114" prev="i-5a8cbb420de23cff-1108" who="Q5213808">
            <seg>
              2002/03 skrivs följande: Utskottet har nu erfarit att Energimyndigheten
              under år 2003 beräknas vara klar med sitt arbete.
            </seg>
          </u>
          <u xml:id="i-5a8cbb420de23cff-1115" prev="i-5a8cbb420de23cff-1108" who="Q5213808">
            <seg>
              I år slutligen , får man hoppas anförs att Energimyndigheten
              beräknas numera vara klar före sommaren 2004 med sitt arbete med
              att peka ut områden av riksintresse för vindkraftsutbyggnad.
            </seg>
          </u>
          <u xml:id="i-5a8cbb420de23cff-1116" prev="i-5a8cbb420de23cff-1108" who="Q5213808">
            <seg>
              Detta uppskjutande av beslut, eller försening eller vad vi nu
              ska kalla det, är problematiskt, dels för att den angelägna utbyggnaden
              drar ut på tiden, dels för att det viktigaste redskapet för att
              hantera de många intressekonflikterna saknas. Regeringen är ytterst
              ansvarig för denna segdragna process. Men utskottets majoritet
              bär också ett ansvar. De fyra senaste åren har motioner om utpekande
              av riksintressen slentrianmässigt besvarats med att frågorna kan
              antas få sin lösning inom en inte alltför avlägsen framtid och
              att det inte föreligger tillräckliga skäl för att föregripa den
              pågående beredningen.
            </seg>
          </u>
          <u xml:id="i-5a8cbb420de23cff-1117" prev="i-5a8cbb420de23cff-1108" who="Q5213808">
            <seg>
              Någon form av agerande från riksdagens sida för att påskynda
              beredningen hade utifrån det jag nu har sagt onekligen varit på
              sin plats. Det tror jag till och med att utskottsmajoriteten kan
              skriva under på nu, med facit i hand. Att utgå från att regeringens
              och myndigheters handläggning löper på enligt plan är långtifrån
              tillräckligt, ja, rentav otillfredsställande.
            </seg>
          </u>
          <u xml:id="i-5a8cbb420de23cff-1118" prev="i-5a8cbb420de23cff-1108" who="Q5213808">
            <seg>
              Jag är inte för slarviga beredningar, utan jag tycker tvärtom
              att det är viktigt med ordentliga analyser och utredningar. Men
              det händer så oerhört mycket på vindkraftsområdet just nu, och
              risken är uppenbar att stat och myndigheter inte hänger med utan
              blir överkörda.
            </seg>
          </u>
          <u xml:id="i-5a8cbb420de23cff-1119" prev="i-5a8cbb420de23cff-1108" who="Q5213808">
            <seg>
              Som jag sade förut är det mycket som talar för att utbyggnaden
              av den havsbaserade vindkraften bör fortsätta. De grunda havsområden
              som är mest lämpade för vindkraftverk är samtidigt värdefulla
              områden för till exempel fiskbestånd, som vi har hört här. Därför
              bör områden där vindkraftverk kan byggas med minimal påverkan
              på miljö och fiske kartläggas och klassas som riksintressen för
              vindkraftsproduktion. Vi kristdemokrater anser att man bör sträva
              efter att bygga på platser där få människor kan bli störda.
            </seg>
          </u>
          <u xml:id="i-5a8cbb420de23cff-1120" prev="i-5a8cbb420de23cff-1108" who="Q5213808">
            <seg>
              Av ekonomiska skäl bör större vindkraftsutbyggnader lokaliseras
              till områden med en utbyggd infrastruktur för eldistribution.
              Detta, det vill säga kartläggning och utpekande av områden av
              riksintresse samt lokalisering där det finns en lämplig infrastruktur,
              föreslår vi att riksdagen tillkännager för regeringen som sin
              mening.
            </seg>
          </u>
          <u xml:id="i-5a8cbb420de23cff-1121" prev="i-5a8cbb420de23cff-1108" who="Q5213808">
            <seg>
              Fru talman! I reservation 6, som jag också står bakom, anslår
              vi kristdemokrater ett mer lokalt perspektiv på samma fråga. Det
              bör ställas krav när det gäller översiktsplaneringens hantering
              av vindkraftsetableringar. Översiktsplaneringen är det medel som
              står till buds för att skapa överblick och därmed förutsättningar
              för en genomtänkt utbyggnad. Det är viktigt att det i planerna
              finns områden lämpliga, men också olämpliga, för vindkraftverk.
              Det är också viktigt att en samordning sker mellan berörda kommuner
              och att länsstyrelserna är aktiva i sin roll som bevakare av mellankommunala
              intressen.
            </seg>
          </u>
          <note type="speaker">
            Anf. 184 STEN LUNDSTRÖM (v):
          </note>
          <u xml:id="i-5a8cbb420de23cff-1122" next="i-5a8cbb420de23cff-1135" who="Q5967964">
            <seg>
              Fru talman! Det är en lysande borgerlig enighet som har visats
              upp hitintills när det gäller vindkraftverken. Det är väl, kan
              man konstatera, en förutsättning för att vindkraften ska kunna
              byggas ut.
            </seg>
          </u>
          <u xml:id="i-5a8cbb420de23cff-1123" prev="i-5a8cbb420de23cff-1122" who="Q5967964">
            <seg>
              Jag kan inte låta bli att reagera lite grann när min kollega
              från Skåne med indignation pratar om byggandet på Lillgrund i
              Öresund. Samma parti var utan någon som helst tvekan berett att
              sätta ned jättelika pålar i marken på de känsliga områden där
              sedan det som heter Öresundsbron bildades.
            </seg>
          </u>
          <u xml:id="i-5a8cbb420de23cff-1124" prev="i-5a8cbb420de23cff-1122" who="Q5967964">
            <seg>
              Det ska i och för sig sägas att när man nu har tittat på vad
              som har hänt längs de nedsatta pålarna i marken, med de vibrationer
              som tåg- och biltrafik skapar i vattnet, har det visat sig vara
              ganska positivt för musslor, ålgräs och annat. Till och med fiskarnas
              lekplatser har förbättrats kring dessa pålar. Jag utgår från att
              den miljöprövning när det gäller vindkraftverk som är föreslagen
              är ärligt menad, så att man också tittar på de här sakerna.
            </seg>
          </u>
          <u xml:id="i-5a8cbb420de23cff-1125" prev="i-5a8cbb420de23cff-1122" who="Q5967964">
            <seg>
              Lillgrund är ett utmärkt ställe att bygga vindkraftverk på. Det
              är möjligt att bygga där, och man kan bygga ganska mycket. Vi
              ska naturligtvis se vilka effekter det får för fisklivet. Resultatet
              av det som har hänt vid Öresundsbron är alltså ganska positivt
              i den bemärkelsen.
            </seg>
          </u>
          <u xml:id="i-5a8cbb420de23cff-1126" prev="i-5a8cbb420de23cff-1122" who="Q5967964">
            <seg>
              Jag skulle också kunna instämma i mycket av det Dan Kihlström
              säger, fru talman. Jag skulle till och med kunna lova Dan Kihlström
              att om vi får ett liknande svar på dessa motioner nästa riksmöte,
              att det ska vara utrett till 2005, kommer jag att reservera mig
              tillsammans med Dan Kihlström. Någonstans går väl en gräns även
              för en rikspolitikers tävlan med regeringen och den långsamhet
              som tyvärr ofta präglar utredningsinstitutet. Jag delar också
              uppfattningen att det inte innebär att vi ska ha slarviga utredningar,
              utan de ska vara noggrant gjorda. Jag tycker att man borde ha
              haft tid nog för noggrannhet.
            </seg>
          </u>
          <u xml:id="i-5a8cbb420de23cff-1127" prev="i-5a8cbb420de23cff-1122" who="Q5967964">
            <seg>
              Utpekandet av riksintressen för vindkraftverk är viktigt, av
              det skäl som Dan Kihlström nämner, när det gäller var vi ska bygga
              och i vilka områden vi ska se till att det inte byggs en massa
              som hindrar utbyggnad, men också var det är direkt olämpligt att
              placera vindkraftverken.
            </seg>
          </u>
          <u xml:id="i-5a8cbb420de23cff-1128" prev="i-5a8cbb420de23cff-1122" who="Q5967964">
            <seg>
              Jag är också övertygad om att regler om avstånd och allt annat
              kommer. Eftersom vi får en miljöbalksprövning av vindkraftverken
              med mera kommer förhoppningsvis också regelverket kring hur långt
              från hus de kan byggas, hur långt bullret från dem får nå och
              så vidare att bli ganska tydligt. Även Plan- och bygglagskommittén
              ska se över det regelverket tillsammans med Miljöbalkskommittén,
              så jag är övertygad om att det kommer att bli bra. Men det som
              nu är viktigt är att se till att vindkraftverken byggs.
            </seg>
          </u>
          <u xml:id="i-5a8cbb420de23cff-1129" prev="i-5a8cbb420de23cff-1122" who="Q5967964">
            <seg>
              I det fallet tror jag inte att ni kan lita på Moderaterna, men
              inte heller på Centerpartiet, om man läser reservationerna. De
              vill i stort sett släppa alla restriktioner fria. Men jag tror
              att vi kan få Lars Tysklind och Folkpartiet med på det här och
              även Socialdemokraterna och Miljöpartiet, så det kan bli en ganska
              bred majoritet för att se till att vi får den massiva utbyggnad
              av vindkraft som är önskvärd ur miljösynpunkt på alla möjliga
              sätt.
            </seg>
          </u>
          <u xml:id="i-5a8cbb420de23cff-1130" prev="i-5a8cbb420de23cff-1122" who="Q5967964">
            <seg>
              Fru talman! Vänsterpartiet har en reservation i ärendet, och
              det är reservation 9, som jag yrkar bifall till. Den handlar om
              åtgärder till förmån för fisk.
            </seg>
          </u>
          <u xml:id="i-5a8cbb420de23cff-1131" prev="i-5a8cbb420de23cff-1122" who="Q5967964">
            <seg>
              Lars Tysklind från Folkpartiet hade förra gången reserverat sig
              till förmån för den här motionen. Vi valde då att gå med majoriteten.
              Nu har vi bytt sida. Det är bara för att vi ska få en kontinuitet
              i debatterna. Vi kan inte släppa ärenden hursomhelst.
            </seg>
          </u>
          <u xml:id="i-5a8cbb420de23cff-1132" prev="i-5a8cbb420de23cff-1122" who="Q5967964">
            <seg>
              Snarare är det så att vi trodde på de löften om utredning som
              man skrev om förra året, att Miljöbalkskommittén skulle ta upp
              det här. Vi har kollat det, och tyvärr är det så att det inte
              finns någon utredning som håller på med frågan om fiskarnas vandringsvägar.
              När man nu hänvisar till samma utredning som vid det förra tillfället
              en utredning som inte har den här uppgiften och inte heller tänker
              ta den på sitt bord innebär det att vi känner oss nödgade att
              reservera oss till förmån för de två alldeles utmärkta socialdemokratiska
              motioner som är inlämnade under den allmänna motionstiden.
            </seg>
          </u>
          <u xml:id="i-5a8cbb420de23cff-1133" prev="i-5a8cbb420de23cff-1122" who="Q5967964">
            <seg>
              All forskning är entydig. Det myckna odlandet av fisk har försämrat
              standarden på dessa fiskar rejält. Motståndskraften mot sjukdomar,
              förmågan att gå upp och leka och så vidare har försämrats oerhört.
              När det gäller ålen är det ett katastrofläge. Förr kunde man runt
              Skånes kuster kunde se ålpinnarna som det spändes nät emellan
              och där ålen simmade in, men i dag finns inga sådana kvar. Det
              är inte så konstigt, för det finns ingen ål kvar heller. Ålen
              kan inte komma upp och leka i vattendragen som den har gjort tidigare.
            </seg>
          </u>
          <u xml:id="i-5a8cbb420de23cff-1134" prev="i-5a8cbb420de23cff-1122" who="Q5967964">
            <seg>
              Vi tycker att det här är viktigt, och därför vill vi ha ett tillkännagivande
              om att regeringen så fort som möjligt ska göra det som ett enigt
              utskott egentligen ville under förra riksmötet när vi diskuterade
              samma sak, nämligen ta tag i de här frågorna.
            </seg>
          </u>
          <u xml:id="i-5a8cbb420de23cff-1135" prev="i-5a8cbb420de23cff-1122" who="Q5967964">
            <seg>
              Tyvärr kan vi, efter att ha kollat på den utredning som det hänvisas
              till, bara konstatera att den sysslar inte med de här frågorna.
              Därför behövs det ett tillkännagivande från riksdagen som ser
              till att man gör så att ålar, laxar, havsöringar och annan vandrande
              fisk får en möjlighet att få naturliga lekplatser så att vi återigen
              kan få en ganska livskraftig stam av de här fiskarna. Annars lär
              vi nog inte ha någon naturlig reproduktion av fisk på sikt. Ålen
              är mycket nära en katastrof.
            </seg>
          </u>
          <note type="speaker">
            Anf. 185 LARS TYSKLIND (fp) replik:
          </note>
          <u xml:id="i-5a8cbb420de23cff-1136" next="i-5a8cbb420de23cff-1138" who="Q6217745">
            <seg>
              Fru talman! Jag blev lite tagen på sängen när Folkpartiet nämndes
              i samband med detta med massiv utbyggnad av vindkraft. Då kände
              jag mig nödgad att gå upp och säga något, för det var egentligen
              inte det jag sade. Jag sade att Folkpartiet har en mer neutral
              synpunkt på det här med energiproduktionsanläggningar. Vi försöker
              ändå sätta kraven. Detta med vilken typ av energiproduktionsanläggning
              man använder är ingen politisk målsättning i sig.
            </seg>
          </u>
          <u xml:id="i-5a8cbb420de23cff-1137" prev="i-5a8cbb420de23cff-1136" who="Q6217745">
            <seg>
              När jag ändå har ordet kan jag tillägga att Folkpartiets politik
              till exempel innebär att man ska ha egen ekonomiska bärkraft.
              Det ska inte subventioneras fram. Sedan var det detta med att
              uppfylla miljökraven. Jag vet inte om det var du eller Dan Kihlström
              som sade det, men det här med att man ska bygga så långt ifrån
              människor som möjligt tror jag i och för sig är en lite farlig
              inställning. Det är just därför vi kommer in i den här diskussionen
              kring havsbaserade kraftverk helst så långt ut att ingen ser dem.
              Det kan inte heller vara någon målsättning i sig.
            </seg>
          </u>
          <u xml:id="i-5a8cbb420de23cff-1138" prev="i-5a8cbb420de23cff-1136" who="Q6217745">
            <seg>
              Det är väldigt viktigt att man ändå ser på vilken miljöpåverkan
              det här har. Det som har kommit fram i utredningen om att det
              växer havstulpaner, musslor och sådant på fundament är i och för
              sig inte heller något större bevis. Det växer det ju nästan på
              giftmålade båtar. Det är något naturligt i havet. Det måste vara
              fler faktorer än så som tas in i sammanhanget.
            </seg>
          </u>
          <note type="speaker">
            Anf. 186 STEN LUNDSTRÖM (v) replik:
          </note>
          <u xml:id="i-5a8cbb420de23cff-1139" next="i-5a8cbb420de23cff-1140" who="Q5967964">
            <seg>
              Fru talman! Jag bara konstaterar att Lars Tysklind tyckte att
              det kunde vara ganska verkningsfullt att man pekade ut riksintressen
              för vindkraftverk. Det kan inte vara särskilt intressant att peka
              ut riksintressen om man inte tänker bygga. Poängen med riksintressen
              är att man ska kunna peka ut dem. Man ska kunna säga: Här ska
              det byggas. Sedan blir det en massiv utbyggnad, det är självklart.
            </seg>
          </u>
          <u xml:id="i-5a8cbb420de23cff-1140" prev="i-5a8cbb420de23cff-1139" who="Q5967964">
            <seg>
              Om det bara hade varit havstulpaner och musslor som fanns, men
              det som visat sig på Öresundsbron, vilket naturligtvis är tragiskt
              för en gammal bromotståndare som mig, är att lekplatserna för
              fisken faktiskt har förbättrats oerhört runt fundamenten.
            </seg>
          </u>
          <note type="speaker">
            Anf. 187 LARS TYSKLIND (fp) replik:
          </note>
          <u xml:id="i-5a8cbb420de23cff-1141" next="i-5a8cbb420de23cff-1142" who="Q6217745">
            <seg>
              Fru talman! Jag får hålla med om att det faktiskt finns en del
              vetenskap som säger att även konstgjorda rev och sådant är bra
              för fisket. Det kanske vi inte behöver diskutera så mycket mer.
            </seg>
          </u>
          <u xml:id="i-5a8cbb420de23cff-1142" prev="i-5a8cbb420de23cff-1141" who="Q6217745">
            <seg>
              Apropå det här med riksintresse är min synpunkt mycket det som
              Dan Kihlström sade. Han sade att det är lika viktigt att peka
              ut de områden där man inte ska bygga. För att man ska kunna föra
              en vettig diskussion ute i kommunerna kan det faktiskt vara av
              visst värde att man har pekat ut de områdena. Då kan man väga
              det mot andra intressen. Längs våra kuster har vi till exempel
              säkert redan i dag åtminstone tre fyra riksintressen travade på
              varandra. Om vindkraften kommer in i kustområdena lär det också
              få ingå när riksintressena vägs mot varandra.
            </seg>
          </u>
          <note type="speaker">
            Anf. 188 STEN LUNDSTRÖM (v) replik:
          </note>
          <u xml:id="i-5a8cbb420de23cff-1143" next="i-5a8cbb420de23cff-1144" who="Q5967964">
            <seg>
              Fru talman! Jag har ingen annan uppfattning. Naturligtvis finns
              det ställen där vi självklart inte bygger vindkraftverk. Stortorget
              i Malmö är till exempel inget bra ställe. När man pekar ut riksintressen
              pekar man också indirekt ut var det inte ska byggas. Riksintressen
              plockar man fram där det är bra vindförhållanden, där man inte
              stör djurlivet, där man inte stör de boende och där man inte heller
              stör friluftslivet. Man pekar ut områden där det är lämpligt att
              bygga. När vi hittar de områdena kan vi bygga ut vindkraftverken
              på ett sådant sätt att de faktiskt tar över en större del av energitillverkningen.
            </seg>
          </u>
          <u xml:id="i-5a8cbb420de23cff-1144" prev="i-5a8cbb420de23cff-1143" who="Q5967964">
            <seg>
              Vi kan slippa inte bara på grund av vindkraftverken en hel del
              oljeeldning och förhoppningsvis en hel del kärnkraft. Vindkraften
              löser inte det här i sig själv, men det kommer att bli en av lösningarna
              för att ställa om till en hållbar produktion av energi.
            </seg>
          </u>
          <note type="speaker">
            Anf. 189 RIGMOR STENMARK (c):
          </note>
          <u xml:id="i-5a8cbb420de23cff-1145" next="i-5a8cbb420de23cff-1156" who="Q4980351">
            <seg>
              Fru talman! Centerpartiet anser att man, för att energipolitiken
              ska få långsiktiga och stabila spelregler som garanterar en verkligt
              hållbar utveckling i samhället, måste söka ett samarbete över
              partigränser och över blockgränser. Därför har Centerpartiet tillsammans
              med regeringen och Vänsterpartiet nått en överenskommelse om hur
              framtidens energipolitik ska utformas. Det skulle vara ett välkommet
              inslag om även andra partier kom med på vagnen. Jag undrar: Är
              Kristdemokraterna på väg?
            </seg>
          </u>
          <u xml:id="i-5a8cbb420de23cff-1146" prev="i-5a8cbb420de23cff-1145" who="Q4980351">
            <seg>
              I propositionen 2001/02:143, Samverkan för en trygg och miljövänlig
              energiförsörjning , ges en rad förslag om hur kärnkraften ska
              avvecklas och hur förnyelsebara energikällor ska stödjas. Här
              ingår också att ett särskilt stöd ska ges till vindkraften. I
              vårt betänkande här i dag har vi åter motioner att behandla som
              handlar just om vindkraft. Jag kan åter se att det finns motstående
              åsikter om när, var och hur vindkraften ska utvecklas i Sverige.
              Eftersom en majoritet i riksdagen anser att vindkraften ska ges
              stöd anser jag att det är möjligheterna för vindkraften som vi
              i bostadsutskottet borde fokusera på.
            </seg>
          </u>
          <u xml:id="i-5a8cbb420de23cff-1147" prev="i-5a8cbb420de23cff-1145" who="Q4980351">
            <seg>
              Fortfarande är det så att finns hinder som måste undanröjas för
              att få verklig fart på vindkraften. Farten finns luften finns.
              Och det behöver inte blåsa särskilt mycket, Margareta Pålsson.
              Det klarar sig ändå. Det bildas energi. Det är det som är det
              tjusiga.
            </seg>
          </u>
          <u xml:id="i-5a8cbb420de23cff-1148" prev="i-5a8cbb420de23cff-1145" who="Q4980351">
            <seg>
              Centerpartiet har i reservation 7 punkt 3 tagit upp problemet
              när det gäller tillståndsprocessen för att nya vindkraftverk ska
              få sättas upp och tas i bruk. Det vi har nu är ett krångligt och
              tidsödande byråkratiskt arbete som förhindrar utbyggnaden. Det
              är motstridiga krav från olika myndigheter som förhindrar och
              fördyrar vindkraftens utbyggnad. Därför kräver vi i Centerpartiet
              att tillståndsprövningen måste anpassas till dagens behov, nämligen
              det behov som människor har av att skynda på utvecklingen. Man
              vill få mer vindkraft. Man vill sätta i gång och ge energi till
              Sverige.
            </seg>
          </u>
          <u xml:id="i-5a8cbb420de23cff-1149" prev="i-5a8cbb420de23cff-1145" who="Q4980351">
            <seg>
              Vi ifrågasätter även logiken i att vindkraften i dag klassas
              som miljöfarlig verksamhet samtidigt som den erhåller miljöbonus
              för att den är miljövänlig. Var finns logiken? Kan någon från
              Socialdemokraterna förklara, kanhända?
            </seg>
          </u>
          <u xml:id="i-5a8cbb420de23cff-1150" prev="i-5a8cbb420de23cff-1145" who="Q4980351">
            <seg>
              Att projekt ska granskas och att strikta miljökrav ställs är
              självklart. Jag tror faktiskt inte att det finns något så kallat
              grönt parti som har några konstiga miljöfasoner för sig och inte
              tycker att man ska granska. Där tror jag att det finns ytterligare
              något som vi behöver arbeta med, att få bort fördomar. Den byråkrati
              som finns i dag borde kunna hanteras på ett mycket smidigare sätt.
              Den borde kunna hanteras inom plan- och bygglagens riktlinjer.
            </seg>
          </u>
          <u xml:id="i-5a8cbb420de23cff-1151" prev="i-5a8cbb420de23cff-1145" who="Q4980351">
            <seg>
              Fru talman! Riksdagen antog 2002 ett planeringsmål för vindkraften
              på tio terawattimmar till 2015. För att förverkliga det målet
              krävs det kvalificerad information för planerare, politiker, projektörer
              och inte minst allmänheten. Den brist på kunskap som så tydligt
              visar sig i samhället, och även här i kammaren i dag, bidrar till
              myter, missförstånd och problem.
            </seg>
          </u>
          <u xml:id="i-5a8cbb420de23cff-1152" prev="i-5a8cbb420de23cff-1145" who="Q4980351">
            <seg>
              Det här är något som vi måste kunna lösa. Vi skulle kunna satsa
              på Centrum för vindkraftsinformation vid högskolan på Gotland.
              Bostadsutskottet var förra mandatperioden, tror jag att det var,
              på besök just vid högskolan på Gotland och fick ta del av den
              satsning som man verkligen gör där. När jag hör Margareta Pålsson
              i dag, och när jag hör Lars Tysklind, skulle jag vilja komma med
              en uppmaning. Nu är inte utskottets ordförande här, men vice ordförandena
              är här. Vi borde åka dit igen. Det är bra att Vänsterpartiet och
              Socialdemokraterna lyssnar, Lilian Virgin.
            </seg>
          </u>
          <u xml:id="i-5a8cbb420de23cff-1153" prev="i-5a8cbb420de23cff-1145" who="Q4980351">
            <seg>
              Vi borde ta med oss våra kamrater och åka dit igen för att väcka
              detta och få bort en massa myter och missförstånd och satsa på
              vindkraftsinformation på Gotland. Gotland är ett naturligt centrum
              att studera vindkraft på ur alla tänkbara aspekter.
            </seg>
          </u>
          <u xml:id="i-5a8cbb420de23cff-1154" prev="i-5a8cbb420de23cff-1145" who="Q4980351">
            <seg>
              Vi får se problemen. Vi får ta del av dem, men vi får också se
              möjligheterna. Man har 20 års praktisk erfarenhet av vindkraft.
              Man har hundratals vindkraftverk med olika effekt och av olika
              fabrikat i drift samtidigt, små som stora, på skolor, på taken
              eller ute i havet. Det är jätteintressant. Jag lovar.
            </seg>
          </u>
          <u xml:id="i-5a8cbb420de23cff-1155" prev="i-5a8cbb420de23cff-1145" who="Q4980351">
            <seg>
              Utanför Näsudden kan vi även se möjligheter till biologisk forskning
              som behövs för att vi ska få kunskap om hur miljön påverkas av
              bland annat havsbaserade vindkraftverk.
            </seg>
          </u>
          <u xml:id="i-5a8cbb420de23cff-1156" prev="i-5a8cbb420de23cff-1145" who="Q4980351">
            <seg>
              Alltfler inser ju, fru talman, att samhället måste ställas om
              till en mer uthållig utveckling. Vindkraften kommer att spela
              en allt större roll som förnyelsebar energikälla. Den är en påfallande
              ren energikälla. Den tillför energi som är gratis och outsinlig.
              Påverkan på luft och klimat är synnerligen begränsad. När ett
              vindkraftverk inte ska brukas för den tjänst det har gjort kan
              det bara monteras ned. Det behöver inte förvaras åtskilt från
              liv i tusentals år.
            </seg>
          </u>
          <note>
            Fru talman! Jag yrkar bifall till endast en reservation, nämligen
            reservation 7 under punkt 3.
          </note>
          <note type="speaker">
            Anf. 190 INGELA THALÉN (s):
          </note>
          <u xml:id="i-5a8cbb420de23cff-1157" next="i-5a8cbb420de23cff-1176" who="Q4982419">
            <seg>
              Fru talman! Den här debatten visar väldigt tydligt på en sak,
              nämligen att frågan om vindkraftverk innebär ganska tydliga målkonflikter.
              Jag tycker att vi ska vara ärliga och säga att det finns målkonflikter
              i fråga om att utnyttja vindkraft som energiresurs. Både utskottets
              betänkande och de inlägg som har varit beskriver just målkonflikter.
            </seg>
          </u>
          <u xml:id="i-5a8cbb420de23cff-1158" prev="i-5a8cbb420de23cff-1157" who="Q4982419">
            <seg>
              Det är ju politikens uppgift att finna de avvägningar som är
              de bästa möjliga för att uppfylla olika mål. Ett viktigt mål är
              att utveckla en energiproduktion som i så liten utsträckning som
              möjligt skadar andra viktiga mål för ett ekologiskt uthålligt
              samhälle. Det är ett viktigt mål att uppfylla.
            </seg>
          </u>
          <u xml:id="i-5a8cbb420de23cff-1159" prev="i-5a8cbb420de23cff-1157" who="Q4982419">
            <seg>
              Ett annat är att skydda andra viktiga värden som natur, människors
              livssituation och mångfalden i växt- och djurliv. Som framgår
              av betänkandet har frågorna kring vindkraft och naturvärden behandlats
              av utskottet i flera betänkanden. Det har ju några varit inne
              på tidigare.
            </seg>
          </u>
          <u xml:id="i-5a8cbb420de23cff-1160" prev="i-5a8cbb420de23cff-1157" who="Q4982419">
            <seg>
              Det betänkande vi nu behandlar kan man säga är kompletterat från
              tidigare betänkanden med de uppgifter som har tillkommit sedan
              betänkandet dessförinnan, 2002/03.
            </seg>
          </u>
          <u xml:id="i-5a8cbb420de23cff-1161" prev="i-5a8cbb420de23cff-1157" who="Q4982419">
            <seg>
              Det är en ganska stor omställning. Flera av er som stått i talarstolen
              före mig har redovisat det. Det är viktigt att omställningen löses
              på sådant sätt att olika sektorer i samhället och medborgarna
              känner trygghet i den utvecklingen. Det gäller naturligtvis hänsyn
              till människors vardagsliv i bostadsområdet, i de nära rekreationsområdena,
              i naturreservat och andra skyddade miljöer.
            </seg>
          </u>
          <u xml:id="i-5a8cbb420de23cff-1162" prev="i-5a8cbb420de23cff-1157" who="Q4982419">
            <seg>
              Jag skulle vilja säga att det ju är tur att den majoritet som
              finns i utskottet är beredd att ta ett så långsiktigt ansvar.
            </seg>
          </u>
          <u xml:id="i-5a8cbb420de23cff-1163" prev="i-5a8cbb420de23cff-1157" who="Q4982419">
            <seg>
              Jag kan väl tycka, inte minst efter de tidigare inläggen, att
              majoriteten borde vara lite bredare än de samverkande partierna.
              Både Kristdemokraterna och Centerpartiet visar i sina reservationer
              på samma förhållningssätt som utskottsmajoriteten. Nu visar också
              Folkpartiet det i sitt inlägg när man talar om att det är viktigt
              att peka på riksintresset.
            </seg>
          </u>
          <u xml:id="i-5a8cbb420de23cff-1164" prev="i-5a8cbb420de23cff-1157" who="Q4982419">
            <seg>
              Det gäller synen på riksintresset och förhållningssättet att
              riksintresset ska få genomslag i kommunernas och regionernas planering
              både vad gäller detalj- och översiktsplanering.
            </seg>
          </u>
          <u xml:id="i-5a8cbb420de23cff-1165" prev="i-5a8cbb420de23cff-1157" who="Q4982419">
            <seg>
              Jag blev däremot litet konfunderad över Moderaternas två reservationer.
              Man uttrycker att man vill ha nationella regler som detaljplaneringen
              ska styras av och följa, men samtidigt vill man göra dem dispositiva.
              För mig går det inte riktigt ihop om man vill ha styrande regler.
              De vill ha ett reservationslöst skydd för ägandet det kan man
              naturligtvis ha sympatier för samtidigt som man säger nej till
              att peka ut riksintressen och riksintressant viktiga områden där
              regelverket för ägandet skulle kunna förtydligas och klargöras.
              Det innebär att man vill skapa trygghet för markägarna i en långsiktig
              planering när det gäller vad som är riksintressant för att bygga
              eller riksintressant för att avstå.
            </seg>
          </u>
          <u xml:id="i-5a8cbb420de23cff-1166" prev="i-5a8cbb420de23cff-1157" who="Q4982419">
            <seg>
              I betänkandet pekar utskottsmajoriteten på det faktum att både
              försvaret, Svenska kraftnät, Riksantikvarieämbetet och Boverket
              har lämnat sin syn på vad som är viktigt att peka ut och viktigt
              att avstå ifrån.
            </seg>
          </u>
          <u xml:id="i-5a8cbb420de23cff-1167" prev="i-5a8cbb420de23cff-1157" who="Q4982419">
            <seg>
              Naturvårdsverket har gjort planen för vilka marina miljöer man
              behöver gå igenom. Det framgår väldigt tydligt att när det gäller
              de marina miljöerna har man tid på sig fram till 2005 innan man
              ska avrapportera genomgången av planeringen.
            </seg>
          </u>
          <u xml:id="i-5a8cbb420de23cff-1168" prev="i-5a8cbb420de23cff-1157" who="Q4982419">
            <seg>
              Slutligen ska Statens energimyndighet sammanfatta detta.
            </seg>
          </u>
          <u xml:id="i-5a8cbb420de23cff-1169" prev="i-5a8cbb420de23cff-1157" who="Q4982419">
            <seg>
              Jag kan hålla med om att när man citerar betänkandet år efter
              år och flyttar det framför sig ser det inte särskilt bra ut. Jag
              delar den uppfattning som framfördes att nu är det väl ändå dags
              att komma med de direktiv och det underlag som regeringen behöver
              för att fortsätta arbetet.
            </seg>
          </u>
          <u xml:id="i-5a8cbb420de23cff-1170" prev="i-5a8cbb420de23cff-1157" who="Q4982419">
            <seg>
              Plan- och bygglagen tar just upp frågan om miljöprövning och
              styrning och samordning. I utskottsbetänkandet pekar vi på att
              frågorna ska kunna lösas inom en snar framtid. Vi pekar också
              på vikten av styrning och samordning så att den styrning vi menar
              behövs verkligen blir tydlig.
            </seg>
          </u>
          <u xml:id="i-5a8cbb420de23cff-1171" prev="i-5a8cbb420de23cff-1157" who="Q4982419">
            <seg>
              Jag ska också säga något om det avsnitt som handlar om vatten.
            </seg>
          </u>
          <u xml:id="i-5a8cbb420de23cff-1172" prev="i-5a8cbb420de23cff-1157" who="Q4982419">
            <seg>
              Den större delen av det avsnittet handlar ju om regelverket för
              omprövning av vattendomar. Det handlar om hur vi utformar reglerna
              för omprövning som både kan hantera samhällets kostnader och de
              investeringar som är gjorda av olika anledningar med hänsyn tagen
              till en modern syn på miljö- och naturresursfrågor.
            </seg>
          </u>
          <u xml:id="i-5a8cbb420de23cff-1173" prev="i-5a8cbb420de23cff-1157" who="Q4982419">
            <seg>
              Utskottet är tydligt i fråga om att vi utgår ifrån att det tas
              fram ett sådant regelverk för omprövning av gamla vattendomar,
              och att man i det regelverket också tar hänsyn till de ställningstaganden
              som är gjorda när det gäller EU:s ramdirektiv för vatten.
            </seg>
          </u>
          <u xml:id="i-5a8cbb420de23cff-1174" prev="i-5a8cbb420de23cff-1157" who="Q4982419">
            <seg>
              När det gäller vattenleder och andra kompensatoriska insatser
              för lax och annan fisk är jag lite konfunderad över Vänsterpartiets
              ställningstagande. Jag förstår inte riktigt Vänsterpartiets inlägg.
              Det verkar som om det var en sammanblandning av behovet av att
              ompröva gamla vattendomar och det faktum att man behöver kompensatoriska
              insatser till exempel för vandringsleder för lax, annan fisk och
              ål.
            </seg>
          </u>
          <u xml:id="i-5a8cbb420de23cff-1175" prev="i-5a8cbb420de23cff-1157" who="Q4982419">
            <seg>
              När det gäller kompensatoriska insatser har ju Fiskeriverket
              i sitt regleringsbrev fått i uppdrag för 2004 att gå igenom insatser,
              möjligheter och konsekvenser i de nuvarande och kommande vattendomarna.
              Det är ett steg framåt. Det var också utskottsmajoritetens uppfattning.
            </seg>
          </u>
          <u xml:id="i-5a8cbb420de23cff-1176" prev="i-5a8cbb420de23cff-1157" who="Q4982419">
            <seg>
              När det gäller omprövning av vattendomar har Regeringskansliet
              väldigt tydligt sagt ifrån att när Miljöbalkskommittén lämnar
              sitt betänkande har man för avsikt att ge ett tilläggsdirektiv
              för att man inte ska missa något när det gäller de olika regelverken
              för omprövning av vattendomar.
            </seg>
          </u>
          <note>
            Fru talman! Jag yrkar bifall till utskottets förslag till beslut
            och avslag på samtliga reservationer.
          </note>
          <note type="speaker">
            Anf. 191 STEN LUNDSTRÖM (v) replik:
          </note>
          <u xml:id="i-5a8cbb420de23cff-1177" next="i-5a8cbb420de23cff-1179" who="Q5967964">
            <seg>
              Fru talman! Först och främst måste jag säga att anförandet väl
              innebar att även Ingela Thalén kommer att ha samma otålighet nästa
              gång vi behandlar motsvarande motioner. Då får vi kanske ett tillkännagivande
              i stil med det som Dan Kihlström och jag själv företräder. Och
              det låter bra.
            </seg>
          </u>
          <u xml:id="i-5a8cbb420de23cff-1178" prev="i-5a8cbb420de23cff-1177" who="Q5967964">
            <seg>
              Det handlar inte om någon sammanblandning. Naturligtvis kan vi
              vänta och se vad dessa utredningar kommer att göra. Vi talar inte
              om kompensatoriska åtgärder i den bemärkelse som står skrivet
              i betänkandet, att skapa mindre lokala självproducerande enheter.
              Vad vi talar om är att skapa möjligheter i utbyggda älvar och
              åar för fisken så att den kan få möjlighet att kämpa mot det motstånd
              som det innebär att komma upp till en lekplats och därmed få en
              mycket livskraftigare stam. Att skapa reservat för fisklek får
              tyvärr inte den effekten. Det finns redan sådana. Det som är den
              naturliga vandringsleden innebär också ett sätt att förstärka
              det naturliga urvalet för dessa fiskarter.
            </seg>
          </u>
          <u xml:id="i-5a8cbb420de23cff-1179" prev="i-5a8cbb420de23cff-1177" who="Q5967964">
            <seg>
              Det enda som vi kan konsterna när vi har frågat dem som sitter
              i Miljöbalkskommittén och liknande är att detta inte är några
              frågor som de ägnar sig åt. Man talar om att ompröva gamla vattendomar,
              och man talar om kompensatoriska åtgärder. Det som reservationen
              och motionen handlar om är att se till att det finns vandringsleder
              för ålen och laxen. Dessutom tillkommer med automatik havsöring
              och en del annan fisk. De behöver två olika system. Ålarna klarar
              tyvärr inte av att klättra i trappor även om de kan springa över
              gräsmattor.
            </seg>
          </u>
          <note type="speaker">
            Anf. 192 INGELA THALÉN (s) replik:
          </note>
          <u xml:id="i-5a8cbb420de23cff-1180" next="i-5a8cbb420de23cff-1182" who="Q4982419">
            <seg>
              Fru talman! Såvitt jag förstår bygger er reservation på två motioner
              från Socialdemokraterna, och de motionerna bygger på precis det
              som jag säger, nämligen att det handlar om att i några fall kanske
              pröva vattendomar därför att man behöver gå in och ändra den praktiska
              hanteringen kring vattenleder och annat. Men det handlar framför
              allt om kompensatoriska insatser, och de kan ju vara av olika
              slag. De kan vara rent praktiska, men de kan också handla om att
              ompröva. Vi kan redan i dag ompröva vattendomar. Men det är ju
              regelverket kring omprövningen som man tycker är otydligt, och
              därför behöver man se över det.
            </seg>
          </u>
          <u xml:id="i-5a8cbb420de23cff-1181" prev="i-5a8cbb420de23cff-1180" who="Q4982419">
            <seg>
              Precis det som står i betänkandet säger man från Regeringskansliet.
              Vi hade en omgång i utskottet om detta där jag också hade bibringats
              uppfattningen att Miljöbalkskommittén hade detta uppdrag. När
              jag tillsammans med de övriga i utskottet konstaterade att det
              inte var så, sade man från Regeringskansliet att Miljöbalkskommittén
              då får ett tilläggsdirektiv. Det ansåg jag att utskottet kunde
              nöja sig med därför att man går in och tittar särskilt på just
              regelverket kring omprövning av vattendomar eftersom Miljöbalkskommittén
              inte har uppfattat att det var dess uppdrag.
            </seg>
          </u>
          <u xml:id="i-5a8cbb420de23cff-1182" prev="i-5a8cbb420de23cff-1180" who="Q4982419">
            <seg>
              Jag menar alltså att utskottet genom underhandsdiskussioner med
              Regeringskansliet har klarat ut den frågan, och Regeringskansliet
              kommer att ge sådana tilläggsdirektiv. Fiskeriverket ska också
              gå in och titta på kompensatoriska praktiska insatser.
            </seg>
          </u>
          <note type="speaker">
            Anf. 193 STEN LUNDSTRÖM (v) replik:
          </note>
          <u xml:id="i-5a8cbb420de23cff-1183" next="i-5a8cbb420de23cff-1184" who="Q5967964">
            <seg>
              Fru talman! När det gäller Fiskeriverket pratar man bara om laxen
              och havsöringen men inte ett dugg om ålens vandringsleder. Men
              det kan vi lämna därhän. Men man säger att man ska skapa reservat
              för självproduktion. Det handlar alltså inte om att Fiskeriverket
              ser över möjligheten att återskapa gamla vandringsleder som skulle
              skapa en betydligt mer livskraftig stam.
            </seg>
          </u>
          <u xml:id="i-5a8cbb420de23cff-1184" prev="i-5a8cbb420de23cff-1183" who="Q5967964">
            <seg>
              Jag kan hoppas att Ingela Thalén har rätt med de direktkontakter
              som hon kanske har i departementet men som jag inte har. Man kanske
              har gjort ett tilläggsdirektiv. Men det fanns inte tidigare. Och
              de som sitter i Miljöbalkskommittén har än så länge inte fått
              detta direktiv. Låt oss därför hoppas att Ingela Thalén har rätt.
              Annars är det precis som när det gäller arbetet med riksintressena
              att vi får se till att återkomma nästa år igen. Då får vi se om
              det här stämmer. Jag hoppas att Ingela Thalén har rätt i den här
              frågan. Jag tror inte på det, därför att det svar som vi fick
              förra gången och som vi ställde oss bakom var att man redan utredde
              detta, och det gjorde man inte. Därför reserverar vi oss för att
              få ett tillkännagivande från kammaren under omröstningen i morgon
              för att ännu tydligare ge Regeringskansliet i uppdrag att ge detta
              tilläggsdirektiv.
            </seg>
          </u>
          <note type="speaker">
            Anf. 194 INGELA THALÉN (s) replik:
          </note>
          <u xml:id="i-5a8cbb420de23cff-1185" next="i-5a8cbb420de23cff-1186" who="Q4982419">
            <seg>
              Fru talman! Jag förstår naturligtvis den politiska poängen i
              att göra en reservation från Vänsterpartiet på denna punkt. Men
              jag förstår inte att man behöver göra en reservation med anledning
              av ett utskottsbetänkandet, där man i utskottsbetänkandet konstaterar
              att Regeringskansliet har för avsikt att i den här frågan ge ett
              tilläggsdirektiv. Tydligare än så behöver man väl knappast skriva
              regeringen på näsan när man själv konstaterar det.
            </seg>
          </u>
          <u xml:id="i-5a8cbb420de23cff-1186" prev="i-5a8cbb420de23cff-1185" who="Q4982419">
            <seg>
              Sten Lundström säger att vi ska vara otåliga. Jag utgår från
              att det nästa gång som vi behandlar den här frågan finns förslag
              från regeringen. Jag känner mig därför ganska trygg på den punkten.
            </seg>
          </u>
          <note type="speaker">
            Anf. 195 DAN KIHLSTRÖM (kd) replik:
          </note>
          <u xml:id="i-5a8cbb420de23cff-1187" next="i-5a8cbb420de23cff-1190" who="Q5213808">
            <seg>
              Fru talman! Jag tycker att det var klädsamt av Ingela Thalén
              att säga att det inte ser bra ut när jag räknade upp alla dessa
              årtal utan att det vore dags för beslut. Men vi får tyvärr vänta
              ytterligare ett år.
            </seg>
          </u>
          <u xml:id="i-5a8cbb420de23cff-1188" prev="i-5a8cbb420de23cff-1187" who="Q5213808">
            <seg>
              När jag började studera den här historiken hade jag en bild av
              hur det var några år tillbaka. Men det var ännu värre än jag trodde.
              När jag tittade längre tillbaka blev jag bekymrad. Det gällde
              en tidsperiod från 1996 fram till 2004, och det är en väldigt
              lång tid.
            </seg>
          </u>
          <u xml:id="i-5a8cbb420de23cff-1189" prev="i-5a8cbb420de23cff-1187" who="Q5213808">
            <seg>
              Precis som jag sade i mitt inlägg är detta uppskjutande eller
              denna försening, eller vad man ska kalla det, av besluten problematisk
              därför att denna angelägna utbyggnad faktiskt drar ut på tiden
              men också därför att det viktigaste redskapet för att hantera
              dessa intressekonflikterna saknas. Och regeringen är faktiskt
              ytterst ansvarig för detta, men även regeringspartiet.
            </seg>
          </u>
          <u xml:id="i-5a8cbb420de23cff-1190" prev="i-5a8cbb420de23cff-1187" who="Q5213808">
            <seg>
              Majoriteten visste väl lika mycket som jag om den här historiken
              och om den långa tid som har gått och att det är nu som det är
              dags för beslut och att man inte ska vänta ytterligare ett helt
              år.
            </seg>
          </u>
          <note type="speaker">
            Anf. 196 INGELA THALÉN (s) replik:
          </note>
          <u xml:id="i-5a8cbb420de23cff-1191" next="i-5a8cbb420de23cff-1193" who="Q4982419">
            <seg>
              Fru talman! Det är väldigt lätt att säga det, och det är väldigt
              lätt för oss att stå i riksdagen och kräva tidtabeller och skrivna
              planer. Men alla de underlag som jag räknade upp, och jag behöver
              inte ta upp tid med det nu, och som är gjorda av olika myndigheter
              och som jag utgår från är gjorda med gott omdöme och god kompetens
              är ju i sin tur baserade på undersökningar, analyser, samtal,
              diskussioner och avvägningar mellan grupperingar som också långt
              ned på lokal nivå har passerat olika konflikter, som vi kan kalla
              dem, när det gäller mål som man ser för olika områden. Jag räknade
              upp dem tidigare. Det handlar om nära natur, rekreation, vardagsliv
              och så vidare.
            </seg>
          </u>
          <u xml:id="i-5a8cbb420de23cff-1192" prev="i-5a8cbb420de23cff-1191" who="Q4982419">
            <seg>
              Vi har förmånen att få tillgång till forskningsrapporter och
              annat avancerat material. Rigmor Stenmark pekade tidigare på det.
              Det är en process med en kunskapsinhämtning. Men det går inte
              att bortse från att det under ett antal år finns starka konflikter.
              Det gjordes alldeles nyss ett inlägg i den här riksdagen som visade
              på en helt annan uppfattning än den som en allt bredare majoritet
              i utskottet nu visar. Jag tycker att vi ska ha respekt för det
              även om vi kan kosta på oss att vara otåliga när vi tycker att
              det tar tid och när underlag och rapporter inte kommer fram som
              vi har förväntat oss.
            </seg>
          </u>
          <u xml:id="i-5a8cbb420de23cff-1193" prev="i-5a8cbb420de23cff-1191" who="Q4982419">
            <seg>
              Nu ser vi ändå att det börjar närma sig förutsättningar för att
              sammanfoga dessa olika kunskaper och dessa olika rapporter till
              en helhet. Då pekar utskottsmajoriteten på att när detta material
              finns tillgängligt handlar det om att foga samman det så att det
              också ger en tydlig styrning, och den styrning som vi avser är
              naturligtvis att peka ut riksintressanta områden.
            </seg>
          </u>
          <note type="speaker">
            Anf. 197 DAN KIHLSTRÖM (kd) replik:
          </note>
          <u xml:id="i-5a8cbb420de23cff-1194" next="i-5a8cbb420de23cff-1196" who="Q5213808">
            <seg>
              Fru talman! Visst kan man ha respekt för det. Jag sade också
              i mitt anförande att jag inte är för någon slarvig utredning eller
              någon snabbutredning. Men när jag läste vad som hade skett tidigare
              framkom det att detta arbete började 1996, och nu är det 2004.
              Och nu får vi besked om att allt ska vara klart om ett år. Varför
              då? Varför just 2005? I andra sammanhang tar utskottet ibland
              till och med initiativ om tillkännagivanden för att trycka på.
              Det tycker jag skulle kunna ha varit angeläget just i detta ärende
              om vindkraftsutbyggnad eftersom det händer så oerhört mycket just
              nu. Vi kan läsa i tidningar och i facktidskrifter om stora utbyggnadsplaner.
            </seg>
          </u>
          <u xml:id="i-5a8cbb420de23cff-1195" prev="i-5a8cbb420de23cff-1194" who="Q5213808">
            <seg>
              Risken finns hela tiden, som jag sagt, att stat och myndigheter
              blir överkörda och att man får göra brandkårsutryckningar. Det
              är det som vi vill undvika.
            </seg>
          </u>
          <u xml:id="i-5a8cbb420de23cff-1196" prev="i-5a8cbb420de23cff-1194" who="Q5213808">
            <seg>
              Jag tror att det är så att Ingela Thalén nu känner att det bränner
              lite under fötterna. Sten Lundström har ju här i dag lovat att
              om det inte händer något inom ett år kommer han att ansluta sig
              till en reservation. Således brinner det kanske just nu.
            </seg>
          </u>
          <note type="speaker">
            Anf. 198 INGELA THALÉN (s) replik:
          </note>
          <u xml:id="i-5a8cbb420de23cff-1197" next="i-5a8cbb420de23cff-1200" who="Q4982419">
            <seg>
              Fru talman! Jag är inte ovan vid att släcka bränder, så det oroar
              mig inte särskilt mycket.
            </seg>
          </u>
          <u xml:id="i-5a8cbb420de23cff-1198" prev="i-5a8cbb420de23cff-1197" who="Q4982419">
            <seg>
              Jag ska ta en reflexion från ett helt annat område. År 1989 påbörjades
              sammanfattningen, uppsummeringen, av det tioåriga utredningsarbete
              kring det svenska pensionssystemet som startade 1981. År 1991
              blev det majoritetsskifte i Sveriges riksdag. Då påbörjades ett
              praktiskt arbete med att införa ett nytt pensionssystem. Återigen
              är jag ordförande i den pensionsarbetsgrupp som fortfarande med
              stor energi och noggrannhet arbetar färdigt med pensionssystemet.
              Detta är ett uttryck för omsorg, omtanke och långsiktigt tänkande.
            </seg>
          </u>
          <u xml:id="i-5a8cbb420de23cff-1199" prev="i-5a8cbb420de23cff-1197" who="Q4982419">
            <seg>
              Jag menar mycket bestämt att ska vi ändra energisystemen vilket
              vi ska då ska vi göra det med respekt för utredningskunnandet
              och med hänsyn till och respekt för de målkonflikter som finns
              samt se till att de löses på ett klokt sätt så att ingen efteråt
              kommer och säger: Aj då, blev det så där?
            </seg>
          </u>
          <u xml:id="i-5a8cbb420de23cff-1200" prev="i-5a8cbb420de23cff-1197" who="Q4982419">
            <seg>
              Jag tycker inte att det ska ses som en argumentation för vänta
              och se det är inte min inställning men man ska nog vara noga också
              när den här typen av beslut fattas med att värdera kunskaperna
              när de kommer. Jag känner inte någon särskilt stor oro för teknikutvecklingen
              utan tycker att den är en tillgång, inte ett hot.
            </seg>
          </u>
          <note type="speaker">
            Anf. 199 MARGARETA PÅLSSON (m) replik:
          </note>
          <u xml:id="i-5a8cbb420de23cff-1201" next="i-5a8cbb420de23cff-1203" who="Q4973713">
            <seg>
              Fru talman! I Sverige behöver vi mer pengar till rättstrygghet,
              till skola och till sjukvård. Att då betala för att stänga väl
              fungerande kärnkraftverk och subventionera vindkraft är, tycker
              jag, huvudlöst. Vi vill verkligen inte ha en massiv vindkraftsutbyggnad
              med hjälp av subventioner. Då behöver vi inte heller peka ut några
              riksintressen för vindkraften.
            </seg>
          </u>
          <u xml:id="i-5a8cbb420de23cff-1202" prev="i-5a8cbb420de23cff-1201" who="Q4973713">
            <seg>
              Ingela Thalén må tycka att det är ologiskt att den moderata politiken
              inte är logisk så att säga. Jag tycker inte att den socialdemokratiska
              politiken alltid är logisk men det är väl därför som vi tillhör
              respektive parti.
            </seg>
          </u>
          <u xml:id="i-5a8cbb420de23cff-1203" prev="i-5a8cbb420de23cff-1201" who="Q4973713">
            <seg>
              Jag blev dock glad när jag hörde Ingela Thalén tala om målkonflikter.
              Där har vi kanske lite grann samma uppfattning. Jag undrar om
              det kanske är därför som regeringen inte vågar sätta ned foten
              och leverera ett svar på alla utredningar som ligger. Är det så?
              Och vet Ingela Thalén något om när utredningarna kommer?
            </seg>
          </u>
          <note type="speaker">
            Anf. 200 INGELA THALÉN (s) replik:
          </note>
          <u xml:id="i-5a8cbb420de23cff-1204" next="i-5a8cbb420de23cff-1206" who="Q4982419">
            <seg>
              Fru talman! Jag vet inte hur det är med Moderaterna. Det måste
              vara något i resonemanget om kärnkraften och vindkraftverken som
              gör, höll jag på att säga, att elproduktionen tankeverksamheten
              stänger av sig. Behovet av att peka ut riksintressen har inte
              att göra med huruvida vi ser till att stimulera utbyggnad, forskning
              och annat kring alternativa energikällor. Utpekandet av riksintresset
              beror ju på att vi ska skydda områden som inte ska användas för
              den här typen av energiproduktion. Det är där jag tycker att Moderaterna
              gör en felkoppling.
            </seg>
          </u>
          <u xml:id="i-5a8cbb420de23cff-1205" prev="i-5a8cbb420de23cff-1204" who="Q4982419">
            <seg>
              Jag håller fast vid att det är viktigt att vara klar över att
              det finns målkonflikter. Men den klarsynen har inte hindrat regeringen
              från att ta ställning beträffande vikten av att ta fram vindkraft
              som alternativ källa och andra typer av alternativa energislag
              för att säkerställa elproduktion, värme och annat som ett land
              som Sverige behöver framför allt för att klara industriproduktionen
              i ett komplicerat samhälle som vårt. I stället handlar det helt
              enkelt, som jag i ett tidigare replikskifte sade till Dan Kihlström,
              om respekt för att det krävs kunskap och kompetens och att det
              ständigt måste prövas. Också där finns det målkonflikter. Det
              där måste prövas.
            </seg>
          </u>
          <u xml:id="i-5a8cbb420de23cff-1206" prev="i-5a8cbb420de23cff-1204" who="Q4982419">
            <seg>
              Vi har förvisso, vilket du också sade, ett antal rapporter framlagda.
              Men alla rapporter som behövs för att vi ska kunna foga samman
              till en helhet finns ännu inte på plats. Vi kan vara besvikna
              över att Energimyndigheten inte har gjort vad man borde ha gjort
              förra året. Nu är de inte framme med sina ställningstaganden.
              Vi måste ha respekt för att ställningstagandena måste finnas där
              innan de andra bitarna fogas till Energimyndighetens resultat.
              Dessutom återstår en del när det gäller den marina miljön men
              det tror jag att man faktiskt kan leva med.
            </seg>
          </u>
          <note type="speaker">
            Anf. 201 MARGARETA PÅLSSON (m) replik:
          </note>
          <u xml:id="i-5a8cbb420de23cff-1207" who="Q4973713">
            <seg>
              Fru talman! Jag tackar för det svaret men har en liten fråga
              till att ställa till Ingela Thalén. Om vi skulle få den massiva
              vindkraftsutbyggnad som vänstern talar sig varm för, vad ser då
              Socialdemokraterna för ersättningsproduktion? Vi vet ju att det
              ofta står stilla och då produceras ingen el. Således måste man
              då ha annan el som ersättning. Ska vi importera den, eller ska
              vi bygga något som ersättning i så fall?
            </seg>
          </u>
          <note type="speaker">
            Anf. 202 INGELA THALÉN (s) replik:
          </note>
          <u xml:id="i-5a8cbb420de23cff-1208" next="i-5a8cbb420de23cff-1210" who="Q4982419">
            <seg>
              Fru talman! Jag kan inte i ett replikskifte gå igenom den alternativa
              energiproduktion och de sammansättningar som krävs för att kompensera
              för de borttaganden av kärnkraftsproducerad el som successivt
              sker, utan här handlar det om en helhet där vindkraftsproduktionen
              utgör en del av helheten. Det finns både forskning och utveckling
              kring en del andra alternativa källor.
            </seg>
          </u>
          <u xml:id="i-5a8cbb420de23cff-1209" prev="i-5a8cbb420de23cff-1208" who="Q4982419">
            <seg>
              Som någon pekade på tidigare här är det så att även om något
              av vindkraftverken vid något tillfälle inte producerar fullt ut
              finns det hela tiden vindkraftsproduktion. Jag tror att det var
              Rigmor Stenmark som sade att även vid väldigt låg vindstyrka fungerar
              de här vindkraftverken. Det är ju inte så att vindkraft som elproduktion
              är det enda tillskottet vi behöver. Vi behöver också en hel del
              annat.
            </seg>
          </u>
          <u xml:id="i-5a8cbb420de23cff-1210" prev="i-5a8cbb420de23cff-1208" who="Q4982419">
            <seg>
              Utan att förlänga energidebatten vill jag säga att jag tror att
              det finns mycket kvar att göra i Sverige när det gäller små produktionsenheter,
              till exempel inom vattenkraften, och då utan att gå in på de stora
              orörda älvarna.
            </seg>
          </u>
          <note type="speaker">
            Anf. 203 RIGMOR STENMARK (c) replik:
          </note>
          <u xml:id="i-5a8cbb420de23cff-1211" next="i-5a8cbb420de23cff-1213" who="Q4980351">
            <seg>
              Fru talman! Det är onekligen en intressant diskussion. Jag har
              länge intresserat mig just för att få bort kärnkraften. Tänk om
              det var samma diskussion som den som förs om vindkraften att det
              är fult, att utsikten hindras och så vidare! Omedelbart tänker
              jag då på Forsmarks kärnkraftverk där jag har varit ganska mycket.
              Jag ser kolossen framför mig, hur fult det är, och sedan har vi
              ju detta med att sitta i säkerhetsnämnden och höra om hur avfallet
              ska hanteras.
            </seg>
          </u>
          <u xml:id="i-5a8cbb420de23cff-1212" prev="i-5a8cbb420de23cff-1211" who="Q4980351">
            <seg>
              Att Moderaterna är ganska isolerade i frågan gör mig inte ett
              dugg. Intressant är att Margareta Pålsson ändå efterlyser utredningen.
              Kanske är hon trots allt lite nyfiken.
            </seg>
          </u>
          <u xml:id="i-5a8cbb420de23cff-1213" prev="i-5a8cbb420de23cff-1211" who="Q4980351">
            <seg>
              Det var dock inte det jag skulle fråga om, utan jag vill, som
              jag tidigare gjort från talarstolen, fråga vari logiken ligger
              när det gäller att vindkraften i dag klassas som miljöfarlig verksamhet.
              Samtidigt erhåller den ju miljöbonus för att vara miljövänlig.
              Kan Ingela Thalén förklara det för mig?
            </seg>
          </u>
          <note type="speaker">
            Anf. 204 INGELA THALÉN (s) replik:
          </note>
          <u xml:id="i-5a8cbb420de23cff-1214" who="Q4982419">
            <seg>
              Fru talman! I ett juridiskt perspektiv är jag inte säker på att
              jag klarar det. Men det är ganska logiskt att ett vindkraftverk
              i vissa lägen naturligtvis kan vara störande och därmed också
              miljöovänligt till exempel nära ett bostadsområde eller om det
              är placerat på fel ställe. Det är därför som vi diskuterar framtagandet
              av områden som är positiva i ett riksintressant perspektiv och
              därmed också, vilket jag anser, avstår från andra områden. Det
              kan handla om fjällnära områden eller om marina områden. Men det
              kan faktiskt också handla om områden i närheten av naturreservat
              eller om naturskyddade områden där det här är miljöstörande och
              där även andra investeringar, exempelvis av produktionskaraktär,
              kan vara miljöstörande. Av det skälet kan jag, utan att vara juridisk,
              se det så.
            </seg>
          </u>
          <note type="speaker">
            Anf. 205 RIGMOR STENMARK (c) replik:
          </note>
          <u xml:id="i-5a8cbb420de23cff-1215" next="i-5a8cbb420de23cff-1216" who="Q4980351">
            <seg>
              Fru talman! Tack för svaret, Ingela Thalén. Men det är inte riktigt
              med sanningen överensstämmande. Jag instämmer i att det finns
              problem, och jag skäms inte ett dugg för att säga det. Det finns
              problem med allting, men de går att lösa mycket lättare med vindkraft
              än med kärnkraft. Oavsett var vindkraftverken är placerade klassificeras
              de som miljöfarlig verksamhet. Det är det som är så fullständigt
              onaturligt för mig. Det finns ingen logik när man samtidigt i
              den andra portmonnän får miljöbonus för att man sätter i gång
              med vindkraft.
            </seg>
          </u>
          <u xml:id="i-5a8cbb420de23cff-1216" prev="i-5a8cbb420de23cff-1215" who="Q4980351">
            <seg>
              Men vi lämnar den frågan och går över till nästa. Det som jag
              tycker är allra viktigast är att få mer kunskap om vindkraften
              och att framför allt ta till vara den kunskap och erfarenhet som
              finns. Jag vill därför skicka med Ingela Thalén satsningen på
              ett vindkraftscentrum vid den nya högskolan på Gotland.
            </seg>
          </u>
          <note type="speaker">
            Anf. 206 INGELA THALÉN (s) replik:
          </note>
          <u xml:id="i-5a8cbb420de23cff-1217" who="Q4982419">
            <seg>
              Fru talman! Jag delar den uppfattningen.
            </seg>
          </u>
          <note type="speaker">
            Anf. 207 HELENA HILLAR ROSENQVIST (mp):
          </note>
          <u xml:id="i-5a8cbb420de23cff-1218" next="i-5a8cbb420de23cff-1230" who="Q4975541">
            <seg>
              Fru talman! Jag åker hemskt gärna till Gotland, men då tycker
              jag att vi ska åka båt fast jag har en benägenhet att bli sjösjuk.
            </seg>
          </u>
          <u xml:id="i-5a8cbb420de23cff-1219" prev="i-5a8cbb420de23cff-1218" who="Q4975541">
            <seg>
              På östra Vätterstranden blåser det förfärligt mycket. Trots att
              vi inte har kommit så mycket längre på många år med etablering
              av vindkraft har man där själv etablerat vindkraft. Vindkraftverken
              växer som svampar ur jorden. Ett tag hade Ödeshögs kommun flest
              vindkraftverk per capita. Vi har också flest miljöpartimedlemmar
              per capita, om det nu kan finnas ett samband.
            </seg>
          </u>
          <u xml:id="i-5a8cbb420de23cff-1220" prev="i-5a8cbb420de23cff-1218" who="Q4975541">
            <seg>
              Detta är en väldigt viktig fråga. Jag är så glad över att alla
              utom en i bostadsutskottet ställer upp för vindkraften på ett
              mycket betryggande sätt. Det är väldigt roligt att se.
            </seg>
          </u>
          <u xml:id="i-5a8cbb420de23cff-1221" prev="i-5a8cbb420de23cff-1218" who="Q4975541">
            <seg>
              Jag har ingen reservation till det här betänkandet därför att
              jag tycker att det är bra. Det är lite kortare än vanligt. Tidigare
              har betänkandena innehållit lite mera beskrivningar av utredningar
              och sådant, men det kommer ju rapporter undan för undan.
            </seg>
          </u>
          <u xml:id="i-5a8cbb420de23cff-1222" prev="i-5a8cbb420de23cff-1218" who="Q4975541">
            <seg>
              Jag är lite osäker på om vi är framme redan om ett år. Redan
              i höst kan vi skriva nya motioner om vi inte är nöjda med detta.
              Naturvårdsverket ska genomföra en plan och lämna en redovisning
              av gjorda inventeringar i december 2005. Det låter lite avlägset,
              tycker jag.
            </seg>
          </u>
          <u xml:id="i-5a8cbb420de23cff-1223" prev="i-5a8cbb420de23cff-1218" who="Q4975541">
            <seg>
              Jag skulle gärna vilja se rapporten från Riksantikvarieämbetet
              som har lämnats till regeringen och som nu bereds. Riksantikvarieämbetet
              har en lite annan syn på vindkraften. Man tycker att den företrädesvis
              ska byggas på industriområden och inte på sådana platser som till
              exempel Ödeshög. Där har man med kommunens planmonopol försökt
              att kombinera de olika intressena. Det finns områden som är väldigt
              viktiga för natur, kultur och friluftslivets intressen. Det är
              ett väldigt känsligt område i Ödeshögs kommun utefter Vätterstranden.
            </seg>
          </u>
          <u xml:id="i-5a8cbb420de23cff-1224" prev="i-5a8cbb420de23cff-1218" who="Q4975541">
            <seg>
              Ändå har vindkraftverken kommit upp. En liten bit inåt land har
              det gått jättebra att bygga sådana. Det finns enskilt ägda vindkraftverk,
              andelsägda och vindsamfälligheter.
            </seg>
          </u>
          <u xml:id="i-5a8cbb420de23cff-1225" prev="i-5a8cbb420de23cff-1218" who="Q4975541">
            <seg>
              Det här har alltså hänt utan att vi har gjort så mycket. Jag
              vet också att man har väldigt många olika åsikter i kommunen.
              Till och med mitt eget parti har motsatt sig en del vindkraftsetableringar.
              Det beror på att det rör sig om ömtålig natur och ömtåliga kulturvärden
              som man måste beakta. Det är viktigt att utbyggnaden inte sker
              för fort och för hafsigt. Planerar man placeringen av vindkraftverken
              vettigt kan man också få ett optimalt utnyttjande av marken och
              vindlägena.
            </seg>
          </u>
          <u xml:id="i-5a8cbb420de23cff-1226" prev="i-5a8cbb420de23cff-1218" who="Q4975541">
            <seg>
              Dan tycker att man har hållit på med detta jättelänge. I Ödeshögs
              kommun fick vi en förfrågan av den dåvarande miljöministern Birgitta
              Dahl och det torde ha varit någon gång i mitten av 80-talet om
              bra lägen för vindkraft. Därför är också jag otålig och tycker
              att vi borde ha uppnått de tio terawattimmarna för länge sedan.
              Centerpartiet skriver i sina reservationer om hur man snabbt skulle
              kunna uppnå de tio terawattimmar som vi har på oss till 2015 att
              åstadkomma. Det skulle kunna gå fortare.
            </seg>
          </u>
          <u xml:id="i-5a8cbb420de23cff-1227" prev="i-5a8cbb420de23cff-1218" who="Q4975541">
            <seg>
              Det vi bör vänta är Plan- och bygglagskommittén. Man har fått
              det här året på sig att komma med en redovisning.
            </seg>
          </u>
          <u xml:id="i-5a8cbb420de23cff-1228" prev="i-5a8cbb420de23cff-1218" who="Q4975541">
            <seg>
              Något annat som jag undrar över och som vi kanske måste fundera
              på är vattendomarna. Jag tycker att det som vi har kommit överens
              om i utskottet är bra. Det gäller översvämningsrisker och sådant
              som man kanske mera ska beakta. Det behövs inga omprövningar av
              vattendomarna, utan det gäller den fysiska planeringen i kommunerna.
            </seg>
          </u>
          <u xml:id="i-5a8cbb420de23cff-1229" prev="i-5a8cbb420de23cff-1218" who="Q4975541">
            <seg>
              Vi var allesammans och lyssnade på Statens va-nämnd. Där beskrev
              man översvämningsrisker och skador. Numera är det kanske inte
              20 års regn som man har anledning att räkna med, utan det handlar
              om 10 eller 5 års regn. Nu uppstår det ju ytterligheter i väderlekstyper
              ungefär varje eller vartannat år.
            </seg>
          </u>
          <u xml:id="i-5a8cbb420de23cff-1230" prev="i-5a8cbb420de23cff-1218" who="Q4975541">
            <seg>
              Detta är Miljöpartiets synpunkter på detta. Då förstår ni varför
              vi inte har några reservationer. Med samma otålighet som ni andra
              återkommer vi i nästa eller nästnästa års betänkande. Det måste
              ske en del åtminstone under mandatperioden.
            </seg>
          </u>
          <note type="speaker">
            Anf. 208 LARS TYSKLIND (fp) replik:
          </note>
          <u xml:id="i-5a8cbb420de23cff-1231" next="i-5a8cbb420de23cff-1236" who="Q6217745">
            <seg>
              Fru talman! Mot bakgrund av vad Helena Hillar Rosenqvist säger
              i sitt anförande känner jag mig nödgad att begära ordet och göra
              en distinktion. Jag tror inte riktigt att det har gått fram att
              vi har lite olika inställning till vindkraft.
            </seg>
          </u>
          <u xml:id="i-5a8cbb420de23cff-1232" prev="i-5a8cbb420de23cff-1231" who="Q6217745">
            <seg>
              Precis som jag sade i mitt anförande är Folkpartiets grundsyn
              att vi inte har någon anledning att motarbeta vindkraften om den
              uppfyller de krav som ställs. Däremot säger vi att den ska vara
              självbärande när det gäller ekonomi och så vidare. I dagsläget
              kan vindkraft egentligen bara bli ett komplement.
            </seg>
          </u>
          <u xml:id="i-5a8cbb420de23cff-1233" prev="i-5a8cbb420de23cff-1231" who="Q6217745">
            <seg>
              Vi har ju inte intagit samma ställning mot kärnkraften, snarare
              tvärtom. Vi ser ju kärnkraften som en långsiktig energikälla i
              det här landet som också kan utvecklas.
            </seg>
          </u>
          <u xml:id="i-5a8cbb420de23cff-1234" prev="i-5a8cbb420de23cff-1231" who="Q6217745">
            <seg>
              Man måste ändå ha en viss realism. Av den här diskussionen kan
              man nästan tro att vindkraftverk på ganska kort sikt kan ersätta
              kärnkraften. Men så är ju inte fallet.
            </seg>
          </u>
          <u xml:id="i-5a8cbb420de23cff-1235" prev="i-5a8cbb420de23cff-1231" who="Q6217745">
            <seg>
              I vår reservation skriver vi att bara Trollhättans vattenkraftverk
              producerar tre gånger så mycket ström som samtliga vindkraftverk
              som finns i Sverige i dag. Man måste ändå se på proportionerna,
              så att vi inte hamnar i den situationen att vi tror att detta
              är en lösning på kort sikt.
            </seg>
          </u>
          <u xml:id="i-5a8cbb420de23cff-1236" prev="i-5a8cbb420de23cff-1231" who="Q6217745">
            <seg>
              Vi från Folkpartiet ser kärnkraften som en av huvudproducenterna
              av energi under överskådlig tid framåt.
            </seg>
          </u>
          <note type="speaker">
            Anf. 209 HELENA HILLAR ROSENQVIST (mp) replik:
          </note>
          <u xml:id="i-5a8cbb420de23cff-1237" next="i-5a8cbb420de23cff-1239" who="Q4975541">
            <seg>
              Fru talman! Där skiljer vi oss åt, Lars. Det är kanske inte så
              överraskande.
            </seg>
          </u>
          <u xml:id="i-5a8cbb420de23cff-1238" prev="i-5a8cbb420de23cff-1237" who="Q4975541">
            <seg>
              Jag tyckte annars att det hade varit trevligare att se Lars Tysklind
              som vindkraftskramare i stället för kärnkraftskramare. Det är
              många andra här som har jämfört kärnkraften och vindkraften. Bara
              själva nedmonteringen skiljer sig ju rätt väsentligt.
            </seg>
          </u>
          <u xml:id="i-5a8cbb420de23cff-1239" prev="i-5a8cbb420de23cff-1237" who="Q4975541">
            <seg>
              Om man tänker sig att ett kärnkraftverk står stilla, vilket händer
              ibland, åtminstone någon av reaktorerna, får det ju så mycket
              större konsekvenser än om ett vindkraftverk inte snurrar. Jag
              håller med Lars Tysklind om att det finns andra saker som är väldigt
              betydelsefulla i sammanhanget och också andra saker att oroa sig
              för. Därför tycker jag att det är väldigt egendomligt att förre
              näringsministern tydligen låter Sydkraft, det vill säga Ruhrkraft,
              planera och försöka övertala kommunledningar runtom i vårt land
              att bygga ut naturgasledningar. Jeltsin var ju här och förespråkade
              att vi skulle bygga ut naturgasen i ledningar, och den skulle
              komma norrifrån. Nu kommer den söderifrån. Den kommer också västerifrån,
              från Norge. Sådana här utbyggnader av de fossila bränslena är
              väl möjligtvis också Folkpartiet emot, hoppas jag.
            </seg>
          </u>
          <note type="speaker">
            Anf. 210 LARS TYSKLIND (fp) replik:
          </note>
          <u xml:id="i-5a8cbb420de23cff-1240" next="i-5a8cbb420de23cff-1241" who="Q6217745">
            <seg>
              Fru talman! Jag tänker inte gå in på någon bredare energipolitisk
              diskussion. Men som jag sade i anförandet intar Folkpartiet en
              ganska neutral ställning till energiproduktionsanläggningarna,
              men vi tycker att det är oerhört viktigt att man sätter upp likvärdiga
              krav på alla typer av anläggningar. Som diskuterades förut kan
              ett vindkraftverk mycket väl vara en miljöfarlig verksamhet ur
              en aspekt, som produktionsanläggning betraktat. Men om det hamnar
              rätt och så vidare är det ju inte miljöfarligt. Det är inte så
              konstigt att det förhållandet finns.
            </seg>
          </u>
          <u xml:id="i-5a8cbb420de23cff-1241" prev="i-5a8cbb420de23cff-1240" who="Q6217745">
            <seg>
              Vi har valt att inte krama vare sig det ena eller det andra,
              utan vi har en lite mer neutral syn just när det gäller anläggningarna.
            </seg>
          </u>
          <note type="speaker">
            Anf. 211 HELENA HILLAR ROSENQVIST (mp) replik:
          </note>
          <u xml:id="i-5a8cbb420de23cff-1242" next="i-5a8cbb420de23cff-1248" who="Q4975541">
            <seg>
              Fru talman! Ja, men en kärnkraftskramare är du i alla fall, Lars
              Tysklind.
            </seg>
          </u>
          <note>
            Föredrogs
          </note>
          <note>
            Överläggningen var härmed avslutad.
          </note>
          <note>
            14 § Bordläggning
          </note>
          <note>
            Anmäldes och bordlades
          </note>
          <note>
            15 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 3 mars
          </note>
          <note>
            Ulf Nilsson
          </note>
          <note>
            Ewa Björling
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 9 mars.
          </note>
          <note>
            16 § Anmälan om frågor för skriftliga svar
          </note>
          <u xml:id="i-5a8cbb420de23cff-1243" prev="i-5a8cbb420de23cff-1242" who="Q4975541">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 3 mars
          </note>
          <note>
            Kent Härstedt
          </note>
          <note>
            Anita Johansson
          </note>
          <note>
            Anita Brodén
          </note>
          <note>
            Lilian Virgin
          </note>
          <note>
            Inger Davidson
          </note>
          <note>
            Ulrik Lindgren
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 9 mars.
          </note>
          <note>
            17 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 2 mars
          </note>
          <note>
            Yvonne Ångström
          </note>
          <note>
            Ulla Löfgren
          </note>
          <note>
            Cecilia Widegren
          </note>
          <note>
            den 3 mars
          </note>
          <note>
            Ulrik Lindgren
          </note>
          <note>
            Helena Zakariasén
          </note>
          <note>
            Viviann Gerdin
          </note>
          <note>
            Owe Hellberg
          </note>
          <u xml:id="i-5a8cbb420de23cff-1244" prev="i-5a8cbb420de23cff-1242" who="Q4975541">
            <seg>
              Torkild Strandberg
            </seg>
          </u>
          <u xml:id="i-5a8cbb420de23cff-1245" prev="i-5a8cbb420de23cff-1242" who="Q4975541">
            <seg>
              Sten Tolgfors
            </seg>
          </u>
          <u xml:id="i-5a8cbb420de23cff-1246" prev="i-5a8cbb420de23cff-1242" who="Q4975541">
            <seg>
              Sten Tolgfors
            </seg>
          </u>
          <note>
            Lars Lindén
          </note>
          <note>
            Lars Lindén
          </note>
          <note>
            Per Landgren
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 9 mars.
          </note>
          <note>
            18 § Kammaren åtskildes kl. 19.52.
          </note>
          <u xml:id="i-5a8cbb420de23cff-1247" prev="i-5a8cbb420de23cff-1242" who="Q4975541">
            <seg>
              Förhandlingarna leddes
            </seg>
          </u>
          <u xml:id="i-5a8cbb420de23cff-1248" prev="i-5a8cbb420de23cff-1242" who="Q4975541">
            <seg>
              /Monica Gustafson
            </seg>
          </u>
        </div>
      </body>
    </text>
  </TEI>
</teiCorpus>
