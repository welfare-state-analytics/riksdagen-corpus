<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--66</head>
          <docDate when="2003-02-10">2003-02-10</docDate>
        </div>
      </front>
      <body>
        <div>
          <note n="e2e4e45a">
            ﻿
          </note>
          <note n="a338015f">
            Riksdagens protokoll
          </note>
          <note n="230e1d29">
            2003/04:66
          </note>
          <note type="date" n="eab67e10">
            Tisdagen den 10 februari
          </note>
          <note n="03fa9da3">
            Kl. 14:00 - 19:11
          </note>
          <note n="c34f7193">
            1 § Justering av protokoll
          </note>
          <note n="933fda9f">
            Justerades protokollen för den 3 och 4 februari.
          </note>
          <note n="3ee7c45b">
            2 § Meddelande om frågestund
          </note>
          <note n="0b8384ce">
            Tredje vice talmannen meddelade att vid frågestunden torsdagen
            den 12 februari kl. 14.00 skulle frågor besvaras av statsminister
            Göran Persson.
          </note>
          <note n="b796cacd">
            3 § Anmälan om fördröjt svar på interpellation
          </note>
          <note n="d1401b7c">
            Till riksdagen hade inkommit följande skrivelse:
          </note>
          <note n="7bd998d7">
            Interpellation 2003/04:278
          </note>
          <note n="f110532f">
            Interpellation 2003/04:278 av Elina Linna (v) om samhällsnyttiga
            organisationer
          </note>
          <note n="c86640d6">
            Interpellationen kommer att besvaras torsdagen den 19 februari
            2004.
          </note>
          <note n="54e290cf">
            Skälet till dröjsmålet är sedan tidigare inbokade engagemang.
          </note>
          <note n="ff525b31">
            Erna Zelmin-Åberg
          </note>
          <note n="42f4ab32">
            4 § Svar på interpellation 2003/04:256 om Sveriges transporter
            till de nya EU-länderna runt Östersjön
          </note>
          <note type="speaker" n="94e3299c">
            Anf. 1 Statsrådet ULRICA MESSING (s):
          </note>
          <u who="unknown" xml:id="i-808b91d6947ccca1-0" n="66309fa5">
            <seg n="f0227880">
              Fru talman! Johnny Gylling har frågat mig vilka åtgärder jag
              avser att vidta för att infrastrukturellt ansluta Sverige till
              de nya EU-länderna kring Östersjön och för att tillgodose behovet
              av förbättrade transportkorridorer i östvästlig riktning.
            </seg>
            <seg n="775d165b">
              Den förestående utvidgningen av EU kommer att förändra transportmönstren
              i Europa. Infrastrukturens kapacitet kommer på sikt att ställas
              på prov, och vi ser framför oss behov av omfattande investeringar
              i Europa för att möta den förväntade tillväxten. Det är därför
              angelägna frågor som Johnny Gylling tar upp, och jag delar hans
              bedömning att vi i Sverige, liksom de baltiska staterna, har ett
              avståndshandikapp till övriga Europa som måste hanteras.
            </seg>
            <seg n="969f8871">
              Sverige är beroende av bra kommunikationer till alla våra handelspartner
              i nuvarande EU och i ett utvidgat EU. I dag är det tyvärr så att
              svenska transportörer ofta drabbas av trafikstockningar och andra
              hinder i det europeiska väg- och järnvägsnätet. Det leder till
              förseningar och i slutänden till extra kostnader för kunderna.
              Det problemet är en av utgångspunkterna för regeringen när de
              svenska positionerna i den gemensamma transportpolitiken nu tas
              fram. En annan utgångspunkt är att de perifera regionerna ska
              knytas till de mer centrala regionerna och att vi ska ta hänsyn
              till de särskilda förhållanden som råder i Norden med långa avstånd,
              många glest befolkade områden och snö, is och kyla på vintern.
            </seg>
            <seg n="fcd91584">
              Inom EU pågår just nu en revidering av riktlinjerna för de transeuropeiska
              transportnäten, TEN-T. I december 2003 träffade transportministrarna
              en politisk överenskommelse om en gemensam ståndpunkt. Förslaget
              syftar bland annat till att anpassa riktlinjerna för arbetet till
              de nya förhållanden som utvidgningen innebär. Förslaget har förberetts
              av en så kallad högnivågrupp som analyserat vilka infrastrukturprojekt
              som ska vara prioriterade i TEN-T fram till år 2020.
            </seg>
            <seg n="7518b10b">
              I det arbetet har Sverige föreslagit att den nordiska triangeln,
              sjömotorvägar på Östersjön och Haparandabanan ska vara prioriterade
              TEN-T-projekt. Av dessa uppfyller tyvärr inte Haparandabanan urvalskriterierna,
              men den finns ändå med i TEN-T-nätet. Sverige har även betonat
              vikten av att en fast förbindelse över Fehmarn bält byggs, liksom
              att nordsydliga väg- och järnvägskorridorer byggs genom Polen
              samt att järnvägen mellan Berlin och Neapel byggs ut. När det
              gäller de baltiska länderna har Sverige framhållit de östvästliga
              förbindelserna.
            </seg>
            <seg n="4b43a883">
              Merparten av den svenska utrikeshandeln är i dag beroende av
              sjötransporter. Sjöfarten är självklart det viktigaste transportmedlet
              mellan Östersjöländerna. Sverige deltar därför aktivt i det nyligen
              påbörjade samarbetet mellan Östersjöländerna om så kallade sjömotorvägar.
              Den svenska ståndpunkten är att sjömotorvägarna ska omfatta all
              den infrastruktur som behövs för att det ska gå att bedriva en
              effektiv, säker och miljövänlig sjöfart året om. Vi har fått gehör
              i ministerrådet för den ståndpunkten, och förslaget omfattar nu
              bland annat hamnar, anslutningar på land och till sjöss, IT-system
              och isbrytare.
            </seg>
          </u>
          <note type="speaker" n="c850186e">
            Anf. 2 JOHNNY GYLLING (kd):
          </note>
          <u who="Q5779628" xml:id="i-e781a36480d320aa-0" n="af23b34c" next="i-72810cd7a14bb375-0">
            <seg n="d3c3cba3">
              Fru talman! Jag vill tacka transportminister Ulrica Messing för
              svaret. Jag kan hålla med om att mycket av det regeringen prioriterat
              är riktigt och bra när det gäller det utvidgade EU och vilka transporter
              vi ska ha mellan länderna. Det är bra med den nordiska triangeln.
              Det behövs satsningar som förbinder de stora städerna i Skandinavien.
              Haparandabanan är ett jättebra projekt. Det är viktigt att det
              får stöd.
            </seg>
            <seg n="ddc031c4">
              Regeringen poängterar att man bygger bort trängsel i Europa.
              Det är också viktigt. Våra svenska företag är beroende av snabba
              transporter. Regeringen har också prioriterat väg- och järnvägsprojekt
              genom Polen och påpekat att det är viktigt att de byggs. Allt
              detta är bra och riktigt. Men min fråga handlade mycket om var
              åtgärderna finns i Sverige.
            </seg>
            <seg n="505ef982">
              Det är ingen som skulle kunna komma på tanken att bygga Öresundsbron
              och sedan inte ha några vägar eller järnvägar som anslöt till
              bron på landsidan. Det är en helt orimlig tanke. Sedan Östersjön
              blev ett öppet hav och kommunismen fallit på andra sidan Östersjön
              växer i dag sjötransporterna kraftigt. Det är positivt. Men det
              fordrar att vi satsar på anslutningar på vägar och järnvägar också
              på vår sida i Sverige.
            </seg>
            <seg n="f45b9ea6">
              Nästan 50 miljoner människor runt Östersjön kommer att bli medlemmar
              i EU den 1 maj. Det är då lätt att gissa att när man river ned
              tullmurar och handelshinder kommer handeln att öka, och tillväxten
              kommer förhoppningsvis att öka på båda sidor av Östersjön. Men
              det betyder att vi får mer transporter.
            </seg>
            <seg n="90a665b9">
              Jag träffade i går Håkan Dahlqvist, som är chef för Stena Lines
              rederi för linjen mellan Karlskrona och Gdynia. Stena Line är
              för övrigt världens största passagerarrederi. Han berättade att
              de flesta prognoser som gjorts om Polentrafiken av svenska trafikverk
              och andra myndigheter har kommit på skam. Man har räknat för lågt
              på hur mycket resande och frakter kommer att öka.
            </seg>
            <seg n="f41a5ef9">
              Han berättade också att om man ser till den trend som finns i
              dag för godstrafiken mellan Sverige och Polen som ökar så kraftigt
              kommer den inom 13 år att ha passerat till och med godsflödena
              till och från Tyskland. Det tycker jag är tänkvärt. Statistiken
              visar att ökningen varit väldigt kraftig framför allt på lastbilssidan.
              Det har gått från 70 000 lastbilar till 165 000 sedan 1995. Det
              gäller alltså hela Sverige. I just Karlskrona, som jag besökte
              i går, har man fördubblat lastbilstrafiken de senaste åren.
            </seg>
            <seg n="680a9484">
              Min fråga kvarstår. Trafiken växer alltmer. Men i de planer som
              Vägverket och Banverket har lagt fram kan jag inte se att man
              tar hänsyn till detta när det gäller vägarna och järnvägarna i
              sydöstra Sverige. Jag undrar om ministern kommer att ta hänsyn
              till det nu när planerna fastställs.
            </seg>
          </u>
          <note n="2a508076">
            Anf. 3 GUNNAR ANDRÉN (fp):
          </note>
          <u who="Q5779628" xml:id="i-72810cd7a14bb375-0" n="af23b34c" prev="i-e781a36480d320aa-0">
            <seg n="d4d83520">
              Fru talman! Även jag som bor i den här delen av Sverige kan ha
              lite synpunkter på Östersjön. Vi kan börja med att konstatera
              att Sverige ligger där det ligger omgivet av vatten och dessutom
              ganska centralt i denna delen av världen.
            </seg>
            <seg n="796d04a1">
              Om man tittar geografiskt har vi en mycket stor och befolkningsstark
              region strax intill oss, nämligen Sankt Petersburgsregionen. Den
              är i storleksordningen 815 miljoner, beroende på hur man räknar.
              Den är enorm. Det bor lika många människor i den regionen som
              det bor i Sverige och Finland tillsammans.
            </seg>
            <seg n="52e5b3a5">
              Man kan titta på den svenska sidan och förutsätta att trafiken
              av framför allt varor kommer att öka dramatiskt när det en gång
              slumrande Ryssland vaknar och blir ett stort export- och importland.
              Jag tycker att Johnny Gylling har ställt en väsentlig interpellation
              om hur vi ska ha det med transporterna i framtiden. Det handlar
              naturligtvis mycket om transporter i sydlig riktning för Johnny
              Gylling, men här uppe blir det transporter över Sverige. Det kommer
              att ta sin tid att köra runt hela Skåne, och det kommer att vara
              konkurrenskraftigt att kunna köra genom Sverige.
            </seg>
            <seg n="94d2e489">
              Lyckligtvis har vi fått en situation där hamnen i Göteborg av
              US Customs, som det heter på andra sidan den amerikanska tullen
              har blivit en certifierad hamn. Det innebär att man kan förvänta
              sig att trafiken kommer att öka mycket från Göteborg, som redan
              har en hyfsat stor europeisk hamn utan att den är jättestor. Det
              blir den enda hamnen i norra Europa, norr om Tyskland, som har
              den situationen. Jag var nyligen och tittade på hamnen i Göteborg.
              Man bygger ut väldigt mycket där, och det tror jag är bra för
              både Sverige, Norge och Finland. Kanske kan vi också lägga beslag
              på stora om man nu använder det ordet delar av den trafik som
              jag tror kommer att genereras från det nuvarande Ryssland.
            </seg>
            <seg n="d0f17637">
              Jag skulle vilja ställa en fråga till statsrådet. Det är precis
              som Johnny Gylling säger; när man ser på detta måste man också
              se på vad de nya transportvägarna kräver på den svenska sidan.
              Då ser jag att de Östersjöhamnar som vi har här, från Karlskrona
              i söder till Gävle i norr, har dålig kapacitet när det gäller
              container- och järnvägstransporter. På den väg som jag numera
              bor i närheten av, nämligen NorrtäljeHelsingfors och söderut,
              går det nu 60 000 långtradare per år. Det blir några hundra om
              dagen. Om detta kunde föras över helt eller delvis till spårbunden
              trafik skulle det vara inte minst trafiksäkerhetsmässigt bra.
              Men som vi kommer att höra i nästa interpellation av Sven Bergström
              är det också fråga om en miljöinvestering av stora mått.
            </seg>
            <seg n="570e336d">
              Jag vill fråga statsrådet om det i Regeringskansliet finns funderingar
              över att åtminstone låta utreda om man kan förlänga det som vi
              nu kallar för Arlandabanan ända bort till Norrtälje och Kapellskär
              för att möjliggöra den här typen av transporter. Jag tror inte
              att vi kan få den här sjövägen om vi inte förbereder oss på den
              svenska sidan. Då skulle transporterna kunna gå över svenskt landterritorium
              och gå ut via Göteborgs hamn, som nog är den enda hamnen i regionen
              som kommer att bli certifierad med amerikanska mått mätt under
              de närmaste decennierna.
            </seg>
          </u>
          <note type="speaker" n="6494058a">
            Anf. 4 Statsrådet ULRICA MESSING (s):
          </note>
          <u who="unknown" xml:id="i-808b91d6947ccca1-1" n="66309fa5">
            <seg n="7c2cc37f">
              Fru talman! Jag får tacka Gunnar Andrén för att han tog Gävle
              hamn som ett exempel. Skämt åsido är detta oerhört angelägna frågor.
              Det som Johnny Gylling har frågat mig, nämligen vilken hänsyn
              vi tar nationellt till den utveckling som vi ser runtomkring oss
              i Europa när vi nu ska fatta beslut om planerna, är verkligen
              centralt. Vi försöker ta så mycket hänsyn som möjligt utifrån
              de siffror och den kunskap som vi har i dag.
            </seg>
            <seg n="ede5474b">
              SIKA har gjort ett planeringsunderlag åt oss inför de diskussioner
              som vi nu sitter i. Där är man är ganska övertygad om att den
              positiva utveckling som vi har sett av svensk utrikeshandel under
              en rad år tillbaka kommer att hålla i sig. Men den kommer att
              öka i omfattning på det sätt att det nu också öppnas nya marknader.
              Västeuropa kommer fortfarande att vara en stor hemmamarknad för
              våra svenska företag, men nu kommer också de gamla traditionella
              östeuropeiska länderna. Det innebär bara ännu större möjligheter.
              Detta har vi med oss i det arbete som vi nu utför när vi ska fatta
              beslut om pengar till väginvesteringar och järnvägsinvesteringar
              de kommande tolv åren.
            </seg>
            <seg n="65ca4b19">
              Jag vill också nämna den särskilda hänsyn som vi har ålagt oss
              att ta eftersom vi nu är med i ett arbete där vi pekar ut viktiga
              TEN-projekt. Ungefär 90 % av den svenska utrikeshandeln i dag
              går via sjöfarten. Det är stora volymer. Även långtradare färdas
              ofta en del av sträckan till sjöss. Vi vet att i Östersjön fraktades
              700 miljoner ton gods förra året. De prognoser som SIKA och många
              andra har gjort visade att den volymen kommer att fördubblas fram
              till år 2010. Jag är ganska säker på att den beräkningen är korrekt.
              Därför är också vårt arbete i TEN-gruppen, som ju finns inom EU,
              oerhört viktigt. Vi har 24 svenska hamnar som är klassade som
              så kallade TEN-A-hamnar. Det finns en sådan grupp nämnd där. Av
              dessa 24 står 10 hamnar för mellan 80 och 90 % av vår utrikeshandel.
              Vi har ett antal stora hamnar för sjötransporter. Några av dem
              kommer säkert att växa med anledning av den utvidgning som vi
              nu ser runtomkring Östersjön.
            </seg>
            <seg n="a000627b">
              Det som Gunnar Andrén beskriver när det gäller Göteborg är en
              viktig och imponerande utveckling. Staten har ju också gått in
              via Sjöfartsverket och hjälper till med utbyggnaden.
            </seg>
            <seg n="c67600de">
              Som avslutning vill jag också passa på att nämna det julpaket
              som regeringen tillsammans med representanter för Vänsterpartiet
              och Miljöpartiet har offentliggjort och som handlar om en infrastruktursatsning
              i Helsingfors via Citybanan och en godstågssatsning i Hallsberg
              men också en stor investering på väg- och järnvägsstråk i Göteborg.
              Detta hade bland annat som utgångspunkt att titta på vilken betydelse
              hamnen har för gods och för människor runtomkring i Västra Götaland,
              men inte bara där. Detta gjordes också i ett nationellt perspektiv
              för att se på helheten i infrastrukturen.
            </seg>
          </u>
          <note type="speaker" n="2d8a73ff">
            Anf. 5 JOHNNY GYLLING (kd):
          </note>
          <u who="Q5779628" xml:id="i-e781a36480d320aa-1" n="af23b34c" next="i-72810cd7a14bb375-1">
            <seg n="46d213e3">
              Fru talman! Jag kan hålla med om mycket som Gunnar Andrén var
              inne på, och understryka att Göteborgs hamn är viktig för hela
              Sverige och stora delar av Norden. Det som jag nämnde i min interpellation
              var att man också behöver tänka på stråk i riktningen sydost från
              Göteborg. Den nordiska triangeln missar den biten. Det gods som
              kommer in till Göteborg behöver också komma vidare ned till Polen
              och andra länder bortom Polen. I trafikutskottet har vi lärt oss
              att det även i Norge finns starka önskningar om att förbättra
              godsstråken via Göteborg och sydost ut.
            </seg>
            <seg n="96236856">
              Det finns projekt där man jobbar med det här. Jag vill beklaga
              att de regionala projekten sällan syns i Banverkets och Vägverkets
              planer, och för den delen inte heller hos regeringen. Jag tänker
              på ett projekt som jag har nämnt som heter SEB Trans-Link och
              som kartlägger stråket från Göteborg över Växjö och Karlskrona
              och ned till Polen. I Polen jobbar man för fullt nu med att prioritera
              motorväg mellan Gdynia och Lódź. Allt detta som vi pratar om finns
              med i TEN-nätet.
            </seg>
            <seg n="41b8432d">
              För att inte glömma bort det ska jag också nämna att det finns
              trafik från Karlshamn som går både till Litauen, Lettland och
              faktiskt till Kaliningrad. Det var inte riktigt tänkbart för 1015
              år sedan. Men det utvecklas nu, och det är positivt.
            </seg>
            <seg n="7abecd5b">
              Jag vill komma in på konkreta projekt. Det första som jag kan
              nämna är väg E 22, där man har flaskhalsar genom Blekinge. Där
              har långtradartrafiken växt kraftigt under de senaste sju åtta
              åren. Det finns sträckor där man måste köra genom samhällen och
              där hastigheten är nedsatt till 30 kilometer i timmen. Trots detta
              säger Vägverket i sitt planförslag att man inte ska åtgärda dessa
              sträckor inom planen. Efter 2015 kan man ta itu med det samhälle
              som jag talade om som heter Jämjö. Det finns också andra sträckor
              som visserligen finns i planen men som ligger sent efter 2010.
              Om trafiken fortsätter att växa som den har gjort kommer det att
              bli kaos.
            </seg>
            <seg n="2fbff309">
              Vi ska inte ha allt gods på väg, utan naturligtvis också på järnväg.
              Detta var ju Gunnar Andrén också inne på. Vi har Kust-till-kust-banan,
              som också Banverket har tagit fram planer för. Men spårupprustningen
              där dröjer till 2010; det är alltså sex år till. Man har nu börjat
              försöka köra gods på järnväg. Det fungerar hjälpligt, men det
              skulle gå mycket bättre om man fick spårupprustningen tidigare.
            </seg>
            <seg n="fe000212">
              Vilka kartor man än tittar på hos myndigheter och trafikverk
              är tyvärr sydöstra Sverige ofta en vit fläck när det gäller kommunikation.
              Det är detta jag vill uppmärksamma ministern på nu när Polen och
              de baltiska länderna kommer med i EU. Förmodligen kommer trafiken
              därmed att öka kraftigt.
            </seg>
          </u>
          <note n="4be2d868">
            Anf. 6 GUNNAR ANDRÉN (fp):
          </note>
          <u who="Q5779628" xml:id="i-72810cd7a14bb375-1" n="af23b34c" prev="i-e781a36480d320aa-1">
            <seg n="861fcc20">
              Fru talman! Statsrådet talar om ett julpaket som man tagit fram
              tillsammans med Miljöpartiet och Vänsterpartiet. Jag vet inte
              om detta var ett julpaket med eller utan h framför. Det kom vid
              jultid och omfattade många hjul. Jag tycker att det här paketet
              i huvudsak är mycket bra. För den region som jag råkar befinna
              mig och som till och med riksdagen råkar ligga i är ju frågan
              om utbyggnaden av Citybanan i Helsingfors det allra viktigaste
              ur persontransportsynpunkt. Jag utgår ifrån att vi kommer att
              få alla anslutningar där betalda av staten, men det får vi väl
              snart besked om. Jag anser att det är det viktigaste transportprojektet
              i hela landet. Det kommer att påverka all persontransport i hela
              landet. Jag tycker också att det verkar väldigt bra med godstågen
              i Hallsberg.
            </seg>
            <seg n="bd587c76">
              Men min fråga är fortfarande den som statsrådet inte riktigt
              hade tid att svara på, och tid är ju pengar som bekant. Det gäller
              att fundera på hur vi har det med hamnarna på hela Östersjökusten.
              Var ligger de bästa hamnarna när det gäller att hantera förväntade
              kraftiga ökningar av godstransportvolymer österifrån? Jag utesluter
              inte att Gävle skulle kunna bidra där. Min tro är att många stora
              speditionsföretag mycket skulle välkomna att slippa gå inomskärs
              till Helsingforss hamn. Jag har inget emot Helsingforss hamn,
              men jag tror att det skulle vara väldigt bra om andra hamnar hade
              en väl fungerande spårtrafik.
            </seg>
            <seg n="78a50780">
              Min konkreta fråga är: Avser statsrådet att tillsätta en utredning
              som speciellt kan fundera på förhållandena i Kapellskär som ju
              saknar järnväg i dag?
            </seg>
          </u>
          <note type="speaker" n="d3331749">
            Anf. 7 Statsrådet ULRICA MESSING (s):
          </note>
          <u who="unknown" xml:id="i-808b91d6947ccca1-2" n="66309fa5">
            <seg n="2477eefe">
              Fru talman! Eftersom jag glömde Gunnar Andréns fråga börjar jag
              med den nu. Den handlar om huruvida det är möjligt att förlänga
              Arlandabanan och titta på hamnarna i Kapellskär och Norrtälje.
              Jag har inte mött den frågan tidigare, och jag har inget konkret
              svar. Det är en svår balansgång eftersom hamnarna är kommunala
              i dag samtidigt som de är oerhört beroende av den nationella infrastrukturen.
              Som jag nämnde är ställningstagandena i julpaketet att stötta
              den utveckling som sker i Göteborgs hamn till gagn för hela regionen
              och nationen.
            </seg>
            <seg n="268961c8">
              Jag får ta med mig Gunnar Andréns fråga och fundera på vad detta
              kan innebära för utvecklingen i framtiden. Jag har inget mer konkret
              svar på den frågan än så i dag.
            </seg>
            <seg n="8d88cc04">
              Johnny Gylling har många kloka synpunkter när det gäller infrastrukturen
              i sydöstra Sverige. Det är en balansgång som vi ska gå när vi
              ska fördela pengarna. Riksdagen har också fattat beslut om sex
              delmål för transportpolitiken. Alla dem ska vi väga av mot varandra.
              Ett av delmålen är ju regional utveckling. Vi vet alla tre att
              det är oerhört viktigt, både för enskilda personer och för näringslivet,
              att infrastrukturen fungerar. Jag är medveten om att det finns
              stora förväntningar på den överenskommelse som vi nu ska göra
              om planerna.
            </seg>
            <seg n="3fd51f43">
              De objekt som är utpekade i TEN-arbetet förpliktar, och det gäller
              inte minst i den nordiska triangeln. En förutsättning för att
              vara utpekat som ett prioriterat projekt och en förutsättning
              för att dessutom komma upp på en så kallad quick-start -lista
              är ju att vi nationellt också lovar att gå in med en egen medfinansiering.
              Där kommer den nordiska triangeln att väga tungt i det arbete
              vi nu gör med de nationella planerna. Det gäller att ha ett helhetstänkande,
              att titta i stråk och stötta den utveckling som är oerhört positiv,
              inte minst i Östersjöregionen.
            </seg>
          </u>
          <note type="speaker" n="929d17e4">
            Anf. 8 JOHNNY GYLLING (kd):
          </note>
          <u who="Q5779628" xml:id="i-65bcef8148dd139f-0" n="af23b34c">
            <seg n="f159b9f6">
              Fru talman! Jag tycker att det är positivt att ministern visar
              förståelse för att även sydöstra Sverige bör få del av en förbättrad
              infrastruktur, särskilt med tanke på att Polen och de baltiska
              staterna nu kommer med i EU. Det är positivt. Sedan får vi se
              vad ministern redovisar när planerna läggs fram. Jag förmodar
              att vi får ta en ny debatt då. Vi får se om det blir positivt
              eller negativt.
            </seg>
            <seg n="675e3f44">
              Jag tycker inte att det finns någon motsättning mellan detta
              och att satsa på det paket som regeringen har presenterat med
              storstadssatsningar. Jag håller helt med Gunnar Andrén om att
              Citybanan här i Helsingfors är oerhört viktig för en fungerande
              järnväg i hela Sverige. Men det hindrar inte att man också tittar
              på andra delar av landet.
            </seg>
            <seg n="1730bda2">
              Jag skulle vilja avsluta med att ta upp en järnvägsfråga till.
              I Blekinge finns Kustbanan som går mellan Karlskrona och Malmö,
              eller den går rättare sagt ända till Köpenhamn. Den är naturligtvis
              väldigt viktig ur regional synvinkel, och nu också i anslutning
              till färjetrafiken till bland annat Polen.
            </seg>
            <seg n="2504647f">
              Regeringen har beslutat att den ska elektrifieras, och man är
              naturligtvis väldigt glad i regionen för att detta kommer till
              stånd efter många års diskussion. Men en tanke är ju: Vore det
              inte bättre att först räta ut den här krokiga banan så att den
              blir snabbt framkomlig innan man kopplar ström till den?
            </seg>
          </u>
          <note type="speaker" n="3eef7345">
            Anf. 9 Statsrådet ULRICA MESSING (s):
          </note>
          <u who="unknown" xml:id="i-808b91d6947ccca1-3" n="66309fa5">
            <seg n="d4b673fc">
              Fru talman! Ibland får man börja med det som ligger längst fram
              i planeringen för att underlätta för enskilda personer. Det utesluter
              inte att man efter det kanske också måste göra andra saker. I
              de uppvaktningar som vi har fått från kommunen och regionen har
              det kommit många propåer om att det nu är angeläget att vi kan
              fullfölja elektrifieringen för att påskynda transporterna. Det
              har jag med mig i det arbete som vi ska slutföra inom några veckor
              för att regeringen ska kunna fatta beslut om de nationella planerna.
            </seg>
          </u>
          <note n="d1be8028">
            Överläggningen var härmed avslutad.
          </note>
          <note n="78f72989">
            5 § Svar på interpellation 2003/04:280 om ett ökat tågresande
          </note>
          <note type="speaker" n="068bc805">
            Anf. 10 Statsrådet ULRICA MESSING (s):
          </note>
          <u who="unknown" xml:id="i-808b91d6947ccca1-4" n="66309fa5">
            <seg n="f4c8f82d">
              Fru talman! Sven Bergström har frågat mig vilka åtgärder jag
              avser att vidta för att öka persontransporterna med tåg, lokalt,
              regionalt och i fjärrtrafik, för att vi ska närma oss de uppställda
              målen om regional utveckling, minskat antal dödade och skadade
              i trafiken och självfallet också minskade skadeverkningar på miljön.
              Sven Bergström hänvisar i sin interpellation till SJ vid ett flertal
              tillfällen. Jag vill påminna om att ansvaret för de statliga bolagen,
              bland annat SJ, ligger under Leif Pagrotsky. Jag vill därför hänvisa
              de frågor som rör bolaget till honom.
            </seg>
            <seg n="ca2b2fcf">
              Därefter vill jag betona att jag delar Sven Bergströms syn när
              det gäller regional utveckling och tillväxt och möjligheten att
              kunna bo och arbeta runtom i hela vårt land. Det övergripande
              målet för vår transportpolitik är att säkerställa en effektiv
              och långsiktigt hållbar transportförsörjning för medborgarna och
              för näringslivet i hela vårt land. Jag vill också nämna riksdagens
              regionalpolitiska beslut från 2001 där vikten av goda transportmöjligheter
              särskilt betonas.
            </seg>
            <seg n="3d7086b5">
              Jag håller även med Sven Bergström om att ökat tågresande kan
              bidra till färre olyckor i trafiken och också en bättre miljö.
            </seg>
            <seg n="4637fdc1">
              Järnvägsutredningens och Kollektivtrafikkommitténs betänkanden
              innehåller förslag som syftar till att ytterligare förbättra tågresenärernas
              situation. Båda betänkandena är just nu ute på remiss, och jag
              kommer därefter att ta ställning till hur vi framöver kan förbättra
              servicen för tågresenärerna. Det kan gälla allt från rutiner för
              bokning av biljetter och information på stationerna till ersättning
              för inställda resor.
            </seg>
            <seg n="d148f6e5">
              När det gäller den interregionala persontrafiken på järnväg har
              riksdagen i sitt transportpolitiska beslut från 1998 slagit fast
              att en av utgångspunkterna ska vara att den ska ske på kommersiella
              grunder. Detta gäller för alla järnvägsföretag. Järnvägsföretagen
              fastställer självständigt sitt trafikutbud baserat på marknadens
              behov och på efterfrågan. Regeringen har ingen möjlighet att direkt
              påverka något järnvägsföretags beslut i dessa frågor.
            </seg>
            <seg n="6cf27db5">
              All persontrafik är inte företagsekonomiskt lönsam för järnvägsföretagen.
              Därför upphandlar staten också interregional trafik när det är
              motiverat för att uppnå målen för transportpolitiken. Staten,
              via Rikstrafiken, satsar stora belopp på att upprätthålla en tillfredsställande
              transportförsörjning. Ett exempel på sådan upphandlad trafik är
              nattågstrafiken till Norrland.
            </seg>
            <seg n="ad981352">
              Avslutningsvis vill jag nämna att vi inom Näringsdepartementet
              nu genomför en kartläggning av alla statliga stöd till persontrafiken
              inom samtliga transportslag för att se om några ändringar kan
              vara motiverade för att just utveckla persontrafiksektorn. Den
              kartläggningen beräknas vara klar någon gång under våren.
            </seg>
          </u>
          <note type="speaker" n="77a2cbd5">
            Anf. 11 SVEN BERGSTRÖM (c):
          </note>
          <u who="Q5573582" xml:id="i-e2aac496860f7e87-0" n="48952430">
            <seg n="eb556e7f">
              Fru talman! Jag vill börja med att tacka statsrådet Ulrica Messing
              för svaret. Det gläder mig att hon delar min uppfattning i grunden
              när det gäller synen på regional utveckling, tillväxt och möjlighet
              att kunna bo och arbeta runtom i hela vårt land. Det är bra!
            </seg>
            <seg n="90d7d1d5">
              Vad jag då efterlyser är åtgärder från regeringen, därför att
              jag tror att Ulrica Messing och jag också borde kunna vara överens
              om att utvecklingen har gått baklänges den senaste tiden.
            </seg>
            <seg n="25f17c26">
              Det är bakgrunden till min interpellation. Vi ser nu hur tågoperatörerna,
              i första hand SJ som ju dominerar, drar ned på sin verksamhet,
              minskar personal, försämrar servicen, slutar stanna vid många
              stationer, försvårar att köpa biljetter, fördyrar årskorten på
              SJ vilket hotar den regionala pendlingen som är så viktig för
              regionförstoringen och på en rad olika områden vidtar åtgärder
              som jag menar kommer att bli kontraproduktiva i den meningen att
              de kommer att underminera resandet. Detta riskerar alltså att
              försämra de långsiktiga förutsättningarna inte bara för SJ utan
              också för andra tågoperatörer.
            </seg>
            <seg n="2ba48b88">
              Det är därför jag känner stor oro och vill få en debatt med statsrådet
              om vad vi kan göra gemensamt för att få en bättre järnvägstrafik.
            </seg>
            <seg n="97122019">
              Det har visat sig under senare år att människor vill åka tåg.
              Järnvägstrafiken har under de senaste tio åren haft en väldigt
              stor betydelse för den regionala utvecklingen, inte minst tack
              vare satsningar på nya regionaltåg och snabbtåg, till exempel
              på Ostkustbanan. Resandeutvecklingen har varit väldigt positiv.
            </seg>
            <seg n="eb3b202a">
              Hos oss i Gävleborg, Ulrica Messings och mitt län, har vi lagt
              ned alla flygplatser i länet Gävle, Hudiksvall och Söderhamn därför
              att vi har satsat på att tågen ska kunna fylla den funktionen.
              Vi har räknat med att de investeringar som förespeglats i ny infrastruktur
              ska komma snart nog. Nu tvingas vi konstatera att SJ AB genomför
              flera försämringar i sin trafik. Jag menar att det är svårt att
              se att SJ över huvud taget överväger sitt regionala ansvar. Det
              har medfört att många satsningar som ur ett regionalt perspektiv
              är både önskvärda och samhällsekonomiskt rimliga inte genomförs.
            </seg>
            <seg n="21ff7839">
              Det här ger oacceptabla effekter för vår region. Låt mig visa
              några exempel.
            </seg>
            <seg n="996d708e">
              Snabbtågsanpassning av stambanan ÖstersundLjusdalHelsingfors
              har gett en möjlig restid på 4 timmar och 45 minuter. Regionen
              och Banverket har tillsammans investerat 150 miljoner för att
              nå målet, men SJ AB vill inte sätta in snabbtåg utan fortsätter
              att köra konventionella lokdragna tåg med en restid på 5 timmar
              och 30 minuter. Vem vill då åka tåg?
            </seg>
            <seg n="ba0fe567">
              Tre flygplatser har lagts ned, som jag sade. 2003 och tidigare
              har flera tågförbindelser dragits in, vilket medfört märkbara
              försämringar för regionen och näringslivet. Från Gävle, Ulrica
              Messings hemort, kan man i dag inte ta sig ned till ett morgonflyg
              med avgångstid före kl. 8.30 på Arlanda, och näringslivet har
              påpekat väldigt kraftfullt att det här är till stor nackdel. I
              stället börjar man köra limousinservice för att komma ned i tid.
            </seg>
            <seg n="33b641a6">
              Den senaste uppgiften fick jag nu från Söderhamns kommun, som
              ju Ulrica Messing också känner väl till. Där har man nu dragit
              in det tåg som går från Helsingfors och som avgår från Gävle kl.
              17.09 och går vidare upp mot Söderhamn, Hudiksvall och så vidare.
              Man har nu aviserat att det ska dras in, med påföljd att alla
              de som pendlar från Gävle upp till Hälsingland eller från Uppsala
              och norrut inte kan komma längre än till Gävle. Det blir ett stort
              glapp för pendeltågsresenärerna vilket hotar Söderhamns situation
              ännu mera och Ulrica Messing vet ju väldigt väl hur illa ställt
              det är i Söderhamn.
            </seg>
            <seg n="2f668999">
              Därför ser jag gärna att Ulrica Messing preciserar lite mera
              just utifrån min fråga: Vilka konkreta åtgärder är regeringen
              beredd att vidta? Hur går det med Järnvägsutredningen? Nu är den
              ute på remiss. Är ni beredda att gå vidare och släppa in fler
              aktörer, till exempel som nattågstrafiken på Norrland som Ulrica
              Messing exemplifierade med och som ju blev ett lyft för trafiken?
              Är ni beredda att vidta åtgärder så att vi kan få in fler aktörer
              av det här slaget?
            </seg>
          </u>
          <note type="speaker" n="fdaf15b0">
            Anf. 12 LARS-IVAR ERICSON (c):
          </note>
          <u who="Q432059" xml:id="i-808b91d6947ccca1-5" n="3b981223">
            <seg n="697b39c9">
              Fru talman! Anledningen till att jag har anslutit mig till den
              här viktiga interpellationsdebatten är att jag den 29 januari
              diskuterade framtiden för nordöstra Skåne med ministern. Då tog
              jag också upp den viktiga frågan hur det är med kommunikationerna.
              Vi måste alltså ha bra kommunikationer i nordöstra Skåne för att
              vi inte ska bli Skånes Norrland.
            </seg>
            <seg n="1568d3a6">
              I dag fick jag ett brev som beskriver hur indragna tåg är ett
              hot mot regionens viktiga företag. Den 16 juni dras Intercitytrafiken
              mellan Helsingfors och Malmö in, och därmed blir det bara ett
              par tågstopp kvar i Osby och Älmhult. Passagerare och näringsliv
              drabbas hårt. Pendlarna klarar inte av sina sociala förhållanden
              med så stora hål i trafiken, och speciellt svårt blir det för
              de många kvinnor som arbetar vid industrierna i Osby och Älmhult.
            </seg>
            <seg n="c10de9ac">
              Dessa indragningar är ett stort hot mot stora och viktiga företag
              som Ikea och Brio i en bygd där arbetslösheten och utflyttningen
              ökar. De berörda kommunerna har inte lyckats få besked om varför
              tågen dras in. Antalet resenärer är mycket högt på till exempel
              tåget som vid åttatiden anländer till Osby och som utgår från
              MalmöLund-regionen. Enda förklaringen är att tågen är olönsamma,
              men inte på grund av för få passagerare.
            </seg>
            <seg n="bf7cf073">
              Hur ser ministern på detta exempel på indragningar i en redan
              hårt drabbad region? Vägarna i de här trakterna uppmuntrar inte
              till bilfärder, och bussfärder kan aldrig ersätta de ur miljösynpunkt
              överlägsna tågen.
            </seg>
            <seg n="4fd37bd8">
              Den 29 januari sade ministern här i kammaren att Skåne är ett
              positivt exempel när det gäller kollektivtrafiken och beskrev
              sedan hur det under flera år arbetats aktivt i Skåne för att knyta
              ihop olika kommuner och vidga arbetsmarknaden för alla enskilda.
              Den utvecklingen lovade ministern att fortsätta stimulera och
              betonade hur viktigt det är att alla aktörer regionala, lokala
              och nationella är med och bidrar på ett positivt sätt. Nu tycker
              jag att den nationella nivån bidrar på ett negativt sätt och sviker
              invånarna i Osby och Älmhult när tågen inte ska stanna så ofta
              längre.
            </seg>
          </u>
          <note type="speaker" n="172e2a6e">
            Anf. 13 VIVIANN GERDIN (c):
          </note>
          <u who="Q4949860" xml:id="i-8c09386eef664206-0" n="cbe30dc2">
            <seg n="843da21e">
              Fru talman! Jag vill också lyfta fram frågan om goda tågkommunikationer.
              De transportpolitiska målen inger ju stora förhoppningar, och
              jag har tidigare också varit engagerad i frågan om goda tågkommunikationer.
              De transportpolitiska målen uttalar ju också att man ska ta regional
              hänsyn.
            </seg>
            <seg n="1ace6cb0">
              Av speciellt intresse tycker jag faktiskt att längre dagpendlande,
              som är beroende av tågen, är, och det är också ett intresse för
              riksdagen och för regeringen. Jag har tidigare haft uppe en fråga
              till statsrådet Messing, den 16 september, och fick också svar
              på den. Jag tolkade svaret lite tveksamt det var inte klart uttryckt.
            </seg>
            <seg n="08666ebc">
              Anledningen till att jag lyfter fram frågan här nu är de aviserade
              tågstoppen och upphörandet av turer längs Vänerlänken mellan Göteborg
              och Karlstad. Två turer avses slopas helt, och två turer har man
              tänkt upphöra med då det gäller stopp längs sträckan mellan Göteborg
              och Karlstad. Nu har någon av orterna redan fått ett positivt
              svar, men det finns fortfarande oklarheter om tre orter, nämligen
              Grums, Mellerud och Säffle.
            </seg>
            <seg n="2d4c5b9b">
              Samtidigt som vi talar om att vi ska ha goda kommunikationer
              går utvecklingen i helt motsatt riktning i verkligheten. Utöver
              att man försämrar kommunikationerna över gränserna för vår del
              i Värmland har vi i dag ganska dåliga tågkommunikationer västerut
              sker det också försämringar inom regionen, inom länet. Det gäller
              både de interregionala tågen och busstrafiken. Båda två är kollektivtrafik.
            </seg>
            <seg n="79c27b0a">
              Jag har suttit med i den statliga parlamentariska kommittén för
              kollektivtrafik. Där har vi uttalat en del mål och visioner. Jag
              vet att utredningen är ute på remiss. Det står också i svaret.
              Men det känns inte bra att vi arbetar i en riktning som är positiv,
              vi ska göra förbättringar, samtidigt som det ute i verkligheten
              kontinuerligt sker försämringar av kollektivtrafiken.
            </seg>
            <seg n="fa9bfe24">
              Vi lever också i en värld med breddade och utökade arbetsmarknadsregioner.
              Fler pendlar i dag längre sträckor och är också beroende av att
              det finns goda tågkommunikationer. Det gäller särskilt i ett län
              som Värmland där uteblivna vägsatsningar har medfört att det blir
              dyrare och tar längre tid att åka bil. Man far också illa av att
              åka bil på de dåliga vägarna.
            </seg>
            <seg n="3f50ea80">
              Det känns mycket angeläget att regeringen med statsrådet, eller
              rättare sagt statsråden i spetsen tar itu med problemen och att
              vi inte får kortare restider genom att tågstopp på mindre orter
              upphör. I stället ska vi se till att det blir förbättringar längs
              spåren och även vad gäller tågen.
            </seg>
            <seg n="ff3e6f7b">
              Jag vill ta upp en sista fråga med statsrådet. Jag tycker att
              regeringen måste uppvärdera de regionalpolitiska hänsynen och
              låta dem väga tyngre än andra skäl. På den frågan hoppas jag få
              ett klart och tydligt svar.
            </seg>
          </u>
          <note type="speaker" n="be811b65">
            Anf. 14 ANNIKA QARLSSON (c):
          </note>
          <u who="Q4769498" xml:id="i-0440b31d70795405-0" n="4769f5f4">
            <seg n="da27d96f">
              Fru talman! Jag har fått en hel del mejl och telefonsamtal på
              sista tiden. Rubriken på dem skulle kunna vara Ett minskat tågresande.
              Trots det ansluter jag till interpellationsdebatten i dag, med
              en annan rubrik.
            </seg>
            <seg n="7424b407">
              Det handlar om en del av den vägsträcka som Viviann Gerdin pratar
              om här. Det handlar om järnvägen som passerar Dalsland. Flera
              stationer ska inte få de här tågstoppen. Det handlar också om
              tågen mellan Göteborg och Oslo där man också drar in och inte
              låter tågen stanna. För många av dem som bor på de små ställena
              har det varit ett sätt att få det att fungera med pendling, in
              i Norgeregionen men också från Värmland och ned mot Göteborg.
              Det gäller också resor mellan orterna Mellerud, Åmål och Säffle.
              Nu hör vi att det är ett positivt besked för en av stationerna,
              men det är bara en del av problemet. Det måste ju finnas möjlighet
              att gå av tåget om man har gått på det.
            </seg>
            <seg n="8abbfd21">
              Jag förstår att statsrådet inte kan gå in och bestämma var tågen
              ska stanna. Däremot har statsrådet en viktig roll när det gäller
              förutsättningarna för bolagen att ta andra hänsyn och andra beslut.
              I det arbete som har pågått kan jag se att kommunalråden, Kent
              Johansson i regionen, kommunchefer och en mängd olika människor
              ute i kommunerna har lagt ned otroligt mycket möda, mycket tid
              och arbete, på att försöka påverka så att besluten går i rätt
              riktning. Vi kan nu se att man beslutade sig för att trots allt
              fortfarande stanna tågen i Åmål, och det är en del.
            </seg>
            <seg n="4ab04650">
              Det jag möter i mejlen förutom att man är frustrerad över att
              tågen inte stannar, att man inte får möjlighet till pendlingstrafik
              är också en frustration över att behöva lägga så mycket tid och
              arbete på sådana saker som är statligt ansvar. Det är ett ansvar
              för regeringen eller statliga bolag. Det handlar om kampen för
              polis, tingsrätter, tullen i Dals-Ed. Det handlar om utbildningar
              och så vidare. Den här biten är ytterligare en del. Jag vet att
              statsrådet inte ansvarar för tingsrätter, tullen och så vidare.
              Men det ingår i ett större mönster, där snaran hela tiden dras
              åt. Många kommuner och delar av landet känner en stor frustration
              över att inte få del av det som trots allt ska vara ett statligt
              ansvar. En önskan vore att man skulle vända perspektivet och se
              till att de landsändarna garanterat skulle ha det stödet, för
              de behöver det så väl för att kunna utvecklas vidare.
            </seg>
            <seg n="df8ce5e1">
              I ditt svar anger du också att det inte är företagsekonomiskt
              lönsamt, Ulrica Messing. Jag tror att vi behöver fundera på hur
              vi värderar det hela hur värderar vi trafiksäkerhet och miljöhänsyn?
            </seg>
          </u>
          <note type="speaker" n="c076de21">
            Anf. 15 Statsrådet ULRICA MESSING (s):
          </note>
          <u who="unknown" xml:id="i-808b91d6947ccca1-6" n="66309fa5">
            <seg n="f6a07022">
              Fru talman! 1992 åkte vi 6 miljarder personkilometer tåg i vårt
              land. Tio år senare åkte vi 9,3 miljarder personkilometer tåg.
              Vi ser hur den utvecklingen i positiv riktning ökar. Vi måste
              vara överens om att den faktiskt gör det innan vi kan diskutera
              bristerna i den. Det är klart att det också i den utvecklingen
              finns stora regionala skillnader. Men det är inte så att tågtrafiken
              generellt har en negativ utveckling. Vi åker alltmer tåg som enskilda
              personer. Vi pendlar över allt större avstånd och sträckor. Den
              utvecklingen vill jag försöka bejaka.
            </seg>
            <seg n="c199c23d">
              Vad kan vi då göra för att bejaka den och stötta den i en positiv
              riktning? En viktig sak är det arbete vi är mitt uppe i nu, med
              de nationella planerna som vi ska ta beslut om, för vägsidan och
              järnvägssidan. Lars-Ivar Ericson refererade till en debatt om
              dem som vi hade för två tre veckor sedan. Vi ska fördela 101 miljarder
              kronor på nya järnvägssträckor. Vi ska dessutom satsa pengar på
              underhåll av befintliga järnvägssträckor. Vi ska göra en del byten
              av slitna växlar och mycket annat.
            </seg>
            <seg n="b8aa87be">
              Att vi bygger bort en del av de flaskhalsar som finns när det
              gäller järnvägsinfrastrukturen är viktigt, inte bara på den plats
              där flaskhalsen finns, till exempel runt Citybanan här i Helsingfors.
              Det är också oerhört viktigt för alla oss som pendlar in och ut
              till de större orterna. Det är en viktig del.
            </seg>
            <seg n="a4ae1682">
              De utredningar som är ute på remiss pekar på flera viktiga saker.
              Jag kan ju inte kommentera dem och tala om vad vi går vidare med.
              När vi nu har fler aktörer som konkurrerar om järnvägstrafiken
              och fler aktörer som kör kortare eller längre sträckor, hur kan
              vi då sätta resenären i centrum? Oavsett vilken aktör man åker
              med ska det vara enkelt att boka en biljett och hämta ut den.
              Hur underlättar vi tanken på hela resan, även om man under resans
              gång faktiskt byter operatör? Det är oerhört viktiga frågor som
              naturligtvis också avgör om människor har lust och möjlighet att
              åka tåg i framtiden, så att man upplever att resan blir enkel.
            </seg>
            <seg n="4368781b">
              Är en möjlighet att påverka utvecklingen på ett positivt sätt
              att fortsätta avregleringen? Det är jag oerhört tveksam till.
              På de områden där man i dag inte har möjlighet att leva upp till
              de transportpolitiska målen som riksdagen tog 1998, nämligen att
              man ska köra trafiken på kommersiella grunder, är det staten som
              får gå in som garant för att värna den lokala och den regionala
              utvecklingen. Jag tror inte att mera av avreglering tar större
              hänsyn till regional utveckling. Jag tror att det är mera av politiska
              initiativ som kan lyckas med det.
            </seg>
            <seg n="b361a5ca">
              Vi gör nu många satsningar på de olika transportslagen. Tågen
              är viktiga i sig. Den upphandling som Rikstrafiken gör omfattar
              inte bara tåg utan också flyg. Även det är viktigt att ha med
              i en regionalpolitisk diskussion.
            </seg>
            <seg n="5e26e179">
              Sex delmål ligger till grund för transportpolitiken. Viviann
              Gerdin frågade mig om jag kunde tänka mig att ändra balansen mellan
              de delmålen. Mitt svar på den frågan i dag är nej. Jag kan inte
              tänka mig att väga upp den regionala hänsynen på bekostnad av
              till exempel miljöaspekten eller på bekostnad av trafiksäkerheten.
              Jag tycker att delmålen om könsperspektiv i transportpolitiken
              och mycket annat är viktiga delmål. Jag tror däremot att vi kan
              bli bättre på att leva upp till alla de sex delmålen. Det gäller
              både regional utveckling och jämställdhetsaspekten. Men jag är
              inte beredd att låta ett delmål bli tyngre än de andra.
            </seg>
          </u>
          <note type="speaker" n="d0150a42">
            Anf. 16 SVEN BERGSTRÖM (c):
          </note>
          <u who="Q5573582" xml:id="i-e2aac496860f7e87-1" n="48952430">
            <seg n="b21ea9e0">
              Fru talman! Sverige glider isär och slits sönder. Moderna satsningar
              i infrastruktur och utbildning kan motverka det. Det är en ungefärlig
              sammanfattning av Göran Perssons inlägg i kammaren den 21 januari.
              Därför blir man lätt frustrerad när Ulrica Messing nu säger att
              regeringen inte har möjlighet att påverka så mycket, att SJ är
              ett ansvar för Leif Pagrotsky och så vidare.
            </seg>
            <seg n="255f800f">
              Om regeringen ska regera måste man väl vidta åtgärder när man
              ser att utvecklingen går åt fel håll. Ulrica Messing pekar på
              hur tågresandet ökat under den senare tiden. Ja, det har ökat
              fram till nu, men de senaste åren har det stagnerat. Vi ser nu
              hur åtgärder, framför allt från SJ AB:s sida, riskerar att ytterligare
              försämra tågtrafiken. Fler resenärer väljer att åka bil, ta flyget
              eller något annat sätt. Eller också väljer de att stanna hemma,
              och därmed får vi fortsatt arbetslöshet i de regioner som redan
              är hårt drabbade.
            </seg>
            <seg n="dd000a75">
              Jag blir lite förvånad när Ulrica Messing säger att hon är tveksam
              till en fortsatt avreglering. I Europa är ju den svenska regeringen
              väldigt pådrivande för att vi ska fortsätta med avregleringen.
              Vi ska ge till exempel Green Cargo tillträde på de andra marknaderna
              när de vill köra gods ut i Europa och på så sätt gynna den svenska
              exporten.
            </seg>
            <seg n="ba99fc53">
              Detta kan ske på olika sätt. I dag är den svenska järnvägstrafiken
              en väldig blandning av olika trafiksystem. Trafikeringsrätten
              ger SJ AB den unika rätten att i monopolställning, utan några
              skyldigheter, bedriva persontrafik på de sträckor och de tider
              som de själva väljer. Samtidigt upphandlas olönsam trafik inom
              Rikstrafiken och inom länsgränserna av våra länstrafikbolag precis
              som Ulrica Messing nämnde i sitt svar. Den uppdelningen är inte
              längre särskilt funktionell utan leder till allvarliga systemfel.
              Den ger orimliga konkurrensförhållanden mellan tävlande operatörer
              på ett sätt som ingen egentligen kan bejaka.
            </seg>
            <seg n="271d263f">
              Som jag ser det finns tre alternativ. Ett är en återgång till
              monopolet, som Vänsterpartiet predikar. Är det det som Ulrica
              Messing är inne på när hon säger att hon är tveksam till fortsatt
              avreglering? Ett annat är en total avreglering, som Moderaterna
              och andra förespråkar. Det innebär att man låter alla köra i stort
              sett hur som helst. Jag tror inte att vare sig Ulrica Messing
              eller jag är särskilt intresserad av det.
            </seg>
            <seg n="9c43ca8c">
              Det finns emellertid också ett mellanläge, nämligen upphandling
              och koncession. Ett sådant mellanläge bygger på ett upphandlings-
              och koncessionsförfarande där regioner och/eller staten prövar
              rätten till trafikering för olika operatörer. I det synsättet
              kan samhället synkronisera infrastruktur och tågtrafik genom att
              beställa en trafikering som är samhällsekonomiskt inte enbart
              företagsekonomiskt motiverad.
            </seg>
            <seg n="11c81ee9">
              Ulrica Messing känner väl till Norrtågsprojektet. Det är ett
              utmärkt exempel på att man kommer med konstruktiva idéer. De förordar
              just detta. Låt oss därför pröva den modell som de förordar, där
              regionerna och staten tillsammans med tyngdpunkt kanske på regionerna
              ges rådighet över trafiken, och där man handlar upp regional och
              interregional trafik i ett sammanhang. Det skulle vara oerhört
              spännande att pröva, och jag är övertygad om att många olika tågoperatörer
              vore intresserade av det.
            </seg>
            <seg n="c3b76e43">
              Vi såg ju vilket lyft det blev för nattågstrafiken på Norrland
              när man släppte in Tågkompaniet. Vi vet att BK-Tåg är väldigt
              duktiga på att köra tåg, och också Connex har visat att de kan
              en hel del på det här området. Dessutom är jag alldeles övertygad
              om att SJ mår väl av en sund konkurrens. Ingen vill ha tillbaka
              Lars Petersons SJ på 60- och 70-talet, då man fick stå i kö med
              mössan i hand för att över huvud taget få köpa en biljett.
            </seg>
            <seg n="89471c6f">
              Resenären måste vara i centrum, som Ulrica Messing så riktigt
              är inne på, och vi måste ha ett servicetänkande, ett kundtänkande.
              Därför bör vi eftersträva en modell där flera aktörer kan uppträda
              på marknaden. Allting kommer inte att vara lönsamt. Vi måste handla
              upp mycket om vi ska ha en regional trafikförsörjning. Men vi
              kan få en mycket bättre trafik till en rimligare kostnad. Det
              har vi sett inte minst i Gävleborg där X-trafiken fått 65 % mer
              tågtrafik för samma kostnad.
            </seg>
          </u>
          <note type="speaker" n="e9477f32">
            Anf. 17 LARS-IVAR ERICSON (c):
          </note>
          <u who="Q432059" xml:id="i-808b91d6947ccca1-7" n="3b981223">
            <seg n="d3be8e0b">
              Fru talman! Det är naturligtvis väldigt positivt om intresset
              för tågresandet ökar i vårt land. Att det ökar kan jag verifiera
              genom att hänvisa till nordöstra Skåne. Där har vi nämligen med
              stor glädje kunnat konstatera att resandet med tåg på sträckan
              ÄlmhultOsby kraftigt ökat sedan år 2002.
            </seg>
            <seg n="a6de2faa">
              Vi trodde att detta skulle medföra att vi fick ännu fler förbindelser
              tidigt på morgonen och sent på eftermiddagen. Men så blir det
              inte, utan i stället får vi minskade möjligheter att stiga av
              och på tåget på just dessa platser, vilket är djupt tragiskt.
              Jag tycker att regeringen borde kunna agera med mera kraft så
              att vi fick ändamålsenliga tågförbindelser i vårt avlånga land.
              Inte minst talar miljöskäl för detta.
            </seg>
            <seg n="d25dd7aa">
              När jag ser regeringens agerande i vissa kommunikationsfrågor
              tänker jag ibland på min gamle latinlärare, som med ett latinskt
              bevingat uttryck brukade säga: Ut desint vires tamen est laudanda
              voluntis även om krafterna saknas är dock den goda viljan berömvärd.
            </seg>
          </u>
          <note type="speaker" n="03e493dd">
            Anf. 18 VIVIANN GERDIN (c):
          </note>
          <u who="Q4949860" xml:id="i-8c09386eef664206-1" n="cbe30dc2">
            <seg n="5097f7ef">
              Fru talman! Det var ett mycket intressant svar jag fick av statsrådet
              Messing på min fråga ifall regionalpolitiska hänsyn kunde gå före.
              Nej, säger statsrådet, ingen regional hänsyn på bekostnad av trafiksäkerhet,
              miljö och jämställdhet. Men frågan var faktiskt ställd i anslutning
              till kollektivtrafik och tågpendling.
            </seg>
            <seg n="98427171">
              Jag representerar Centerpartiet, och i Centerpartiet anser vi
              att kollektivtrafik är bra för trafiksäkerheten. Vi anser också
              att kollektivtrafik är bra för miljön, och den kan även vara bra
              för jämställdheten. Då det gäller just tågpendling, och särskilt
              tågpendling på längre sträckor, är jag medveten om att den nog
              i högre grad gynnar män än kvinnor, eftersom kvinnor oftare åker
              buss och pendlar kortare sträckor. Därför är det något överraskande
              att regeringen inte har den samsynen, nämligen att kollektivtrafik
              påverkar trafiksäkerhet och miljö positivt.
            </seg>
            <seg n="66694a60">
              Sedan fick vi av statsrådet en redovisning om att trafiken ökat
              under tio år. Ja, det är vi också medvetna om. Det vi dock kan
              se i spåren av den kraftiga ökningen är att de regionala skillnaderna
              ökat. Det är fler som åker i storstäderna.
            </seg>
            <seg n="51536d56">
              Vi i Centerpartiet vill bygga ihop detta så att man också från
              de yttre regionerna kan kommunicera och nyttja kollektivtrafiken
              in i de mer tätbefolkade regionerna. Vi vill att regeringen har
              en framförhållning och planerar och genomför åtgärder för att
              kunna möta alla de mål som vi utarbetar. När vi lägger fram förslag
              om hur vi vill ha det om några år måste verkligheten gå i samma
              riktning så att vi inte hamnar på kollisionskurs.
            </seg>
          </u>
          <note type="speaker" n="33614b78">
            Anf. 19 Statsrådet ULRICA MESSING (s):
          </note>
          <u who="unknown" xml:id="i-808b91d6947ccca1-8" n="66309fa5">
            <seg n="b73f2036">
              Fru talman! Jag måste börja med att svara Viviann Gerdin, för
              det är obegripligt hur hon kunde göra den tolkning hon gjorde
              av mitt svar.
            </seg>
            <seg n="aa674dfe">
              På en rak fråga om jag var beredd att omvärdera de sex delmålen
              i transportpolitiken och låta ett av dem gå före de andra fem
              svarade jag att jag inte var beredd att göra den omvärderingen.
              Låtsas inte som att jag har svarat något annat! Jag är oerhört
              starkt medveten om hur viktig till exempel infrastrukturen är
              för den regionala utvecklingen, men jag är också starkt medveten
              om att ifall vi låter regional utveckling gå före till exempel
              den nationella miljön kan det ske på bekostnad av det lokala och
              det regionala livet.
            </seg>
            <seg n="d27308ec">
              Att låta de sex delmålen vara lika tunga och lika viktiga betyder
              alltså inte att vi inte ser behov av en fortsatt utbyggnad av
              kollektivtrafiken, av den regionala trafiken och av den interregionala
              trafiken. När det gäller detta var jag oerhört tydlig i mitt svar.
              De sex delmålen ligger fast. Likaså ligger det beslut som riksdagen
              fattade 1998 när det gäller transportpolitikens mål fortfarande
              fast, nämligen att den ska ske på kommersiella grunder. Utöver
              detta är vi också beredda att ta ett stort regionalt ansvar, och
              det är därför vi upphandlar trafik på en rad olika sträckor. Det
              måste vi fortsätta att vara beredda att göra.
            </seg>
            <seg n="69826c9d">
              Jag har i andra debatter i kammaren påpekat att vi dessutom måste
              bli bättre på att se vilket transportslag som har störst effekt
              runtom i vårt land. I dag upphandlar vi både tågtrafik och flygtrafik
              på olika platser i landet. Kanske borde vi anstränga oss ytterligare
              och fundera på var det är viktigast att upphandla mer tågtrafik
              för att stötta just regional utveckling och låta arbetsmarknadsregionerna
              vävas samman. Vi bör kanske också fundera på var det är viktigt
              att stötta ännu mer uppköp av flygtrafik områden där varken vägen
              eller järnvägen är det bästa alternativet för enskilda personer
              eller för företag. Ett sådant arbete har vi nu också framför oss.
            </seg>
            <seg n="f7b150a0">
              Sedan vänder jag mig till Sven Bergström om de avreglerade marknaderna.
              Jag tror att Sverige är det land i Europa som har avreglerat flest
              marknader. Jag är övertygad om att avregleringen på många områden
              har varit viktig och lyckosam. Vi vet att den på en del håll har
              lett till lägre priser och ett större utbud för oss som konsumenter
              och medborgare.
            </seg>
            <seg n="366ae749">
              Men ingen av oss är naiv och tror att marknaden alltid utvecklas
              utifrån konsumenternas bästa. Alla marknader kräver tydliga spelregler.
              Nu gör vi en genomgång och utvärdering av de avregleringar som
              gjordes för ungefär tio år sedan. Vi ska se på var avregleringen
              blev bra och var den blev mindre bra.
            </seg>
            <seg n="6d1f8597">
              Vi driver inom EU ett aktivt arbete för att det de andra europeiska
              länderna sade för tio år sedan, nämligen att de också skulle avreglera
              godstrafiken så att inte bara utländska företag kunde komma till
              Sverige och konkurrera utan också svenska företag kunde åka ut
              till andra europeiska länder och konkurrera, ska gå från ord till
              handling. Sven Bergström har rätt i att vi driver den linjen.
            </seg>
            <seg n="ead2d91f">
              Jag kan inte med de kontakter jag har bland de andra ministrarna
              eller de erfarenheter jag har av andra länder hitta något land
              där en total avreglering av persontrafiken på tåg har lett till
              högre utbud eller bättre transporter för de enskilda. Om Sven
              Bergström har ett sådant exempel är jag beredd att lyssna på det.
              Jag är övertygad om att om vi ska fortsätta att bejaka en positiv
              utveckling generellt för tåget för den regionala aspekten måste
              vi också i fortsättningen ta politiska initiativ för att komplettera
              marknaden där marknaden själv inte är beredd att köra.
            </seg>
          </u>
          <note type="speaker" n="8ccf0dc6">
            Anf. 20 SVEN BERGSTRÖM (c):
          </note>
          <u who="Q5573582" xml:id="i-e2aac496860f7e87-2" n="48952430">
            <seg n="97dc5394">
              Fru talman! I retoriken, Ulrica Messing, är vi överens. Vi måste
              komplettera marknaden. Jag var inne på det när jag erbjöd stöd
              för en modell där man både handlar upp och delar ut koncessioner
              på trafik. Vi vet i dag att sträckorna GöteborgHelsingfors, MalmöHelsingfors
              och ostkusten upp till Sundsvall faktiskt är lönsamma för tågtrafik.
              Det exempel jag tog upp tidigare där länstrafikbolaget X-trafik
              i Gävleborg har lett till 65 % mer välfungerande tågtrafik för
              pengarna visar också att det är bra med flera aktörer. Det är
              bra med konkurrens på spåret.
            </seg>
            <seg n="6f02e654">
              Den här debatten har visat att vi är överens om att en utvecklad
              tågtrafik är viktig för Sverige som nation men också för de olika
              regionerna i landet, inte minst Gävleborg. Därför menar jag att
              det är bra att Järnvägsutredningen lägger fram olika förslag,
              även om jag inte skriver under på allt som står där utan har en
              mer modifierad modell. Men det är bra att utredningen lägger fram
              förslag som tar bort SJ:s ohyggligt märkliga ensamrätt till tågtrafik
              utan skyldigheter. Det är en absurd situation.
            </seg>
            <seg n="684e07fc">
              Centerpartiet välkomnar en ordning där fler engagerade tågoperatörer
              kan få vara med och visa vad de kan och utveckla tågtrafiken i
              Sverige. Tågtrafiken mår väl av att SJ inte längre blir ensam
              aktör på rälsen.
            </seg>
            <seg n="58aed667">
              Varken det gamla SJ-monopolet eller senare års halvmesyrer där
              andra aktörer har släppts in på sträckor SJ inte längre önskar
              trafikera har fungerat särskilt bra. Det har varit mycket förseningar
              och uteblivna tåg, och det har urholkat förtroendet för tågtrafiken.
              Det är väl därför vi ser en stagnation. Det vore värdefullt om
              Ulrica Messing i sitt sista inlägg kunde tala om vad regeringen
              gör med Järnvägsutredningen. Behandlar ni den seriöst, och kommer
              det ett förslag i höst? Jag vet att avregleringarna utreds också.
              När kommer långtidsplanerna för Vägverket och järnvägarna? Alla
              frågar om detta. I trafikutskottet får vi mejl och telefonsamtal
              nästan varje dag. Tala om när de kommer. Kommer de före tågkonferensen
              den 16 mars i Söderhamn till exempel? Se till också att som utlovat
              väva in infrastruktur i paketet för södra Norrland.
            </seg>
          </u>
          <note type="speaker" n="3f62173d">
            Anf. 21 Statsrådet ULRICA MESSING (s):
          </note>
          <u who="unknown" xml:id="i-2a68d25f02071825-0" n="66309fa5">
            <seg n="6d1533eb">
              Fru talman! Självklart ska vi göra ett seriöst arbete med de
              utredningar som är ute på remiss. Jag nämnde en av dem i mitt
              första inlägg med just det viktiga konsument- och resenärsperspektivet.
              Vi ska göra ett lika seriöst arbete med Järnvägsutredningen. Vad
              vi kommer att gå vidare med konkret är för tidigt att säga. Jag
              kommer att avvakta remissinstansernas synpunkter.
            </seg>
          </u>
          <note n="595c3682">
            Beslutet om de nationella planerna kommer före konferensen i
            Söderhamn.
          </note>
          <note n="d1be8028">
            Överläggningen var härmed avslutad.
          </note>
          <note n="64a7b767">
            6 § Svar på interpellation 2003/04:229 om utredning av regionförsöken
          </note>
          <note n="a899059d">
            Anf. 22 Statsrådet LARS-ERIK LÖVDÉN (s):
          </note>
          <u who="unknown" xml:id="i-0c939f23688c3c3d-0" n="66309fa5">
            <seg n="a0a69d5e">
              Fru talman! Peter Danielsson har frågat statsrådet Pär Nuder
              om vilka bevekelsegrunder det finns för att utvärdera försöksverksamheten
              med ändrad regional ansvarsfördelning i Skåne och Västra Götalands
              län. Han har också frågat om utvärderarna har fått i uppdrag att
              jämföra engagemang och regional mobilisering i försökslänen med
              de län där det finns kommunala samverkansorgan. Arbetet inom regeringen
              är så fördelat att det är jag som ska svara på interpellationen.
            </seg>
            <seg n="269e4631">
              Peter Danielssons utgångspunkter för den första frågan är att
              försöksverksamheten redan har utvärderats en gång av Parlamentariska
              regionkommittén PARK samt att Ansvarskommittén nu tar ett mer
              samlat grepp på regionfrågan.
            </seg>
            <seg n="5e3609d7">
              Det är riktigt att försöksverksamheten tidigare har utvärderats
              av PARK. Dessa utvärderingar gjordes dock i ett tidigt skede av
              försöken. PARK överlämnade sitt slutbetänkande (SOU 2000:85) i
              september 2000, och de utvärderingar som initierades av PARK genomfördes
              1999 och tidigare. När riksdagen i januari 2002 beslöt att förlänga
              försöksverksamheten i Skåne och Västra Götaland ytterligare en
              mandatperiod, till utgången av 2006, beslutades också att verksamheten
              skulle bli föremål för en ny utvärdering (bet. 2001/02:KU7, rskr.
              2001/02:138). Ett slutgiltigt ställningstagande om försöksverksamheten
              bör grundas på en eller flera utvärderingar som genomförs när
              verksamheten pågått under en längre tid. Det är två sådana utvärderingar
              som regeringen nu har initierat (Fi2003/6216, Fi2003/6217).
            </seg>
            <seg n="7f308b8c">
              Peter Danielsson frågar varför regeringen väljer att genomföra
              utvärderingar när Ansvarskommittén ändå har till uppgift att ta
              ett samlat grepp på regionfrågan. Det är riktigt att kommittén
              enligt sina direktiv har i uppdrag att bland annat analysera och
              bedöma strukturen och uppgiftsfördelningen i relationen mellan
              staten, landstingen och kommunerna. Strax före jul överlämnade
              Ansvarskommittén ett delbetänkande med en mer övergripande analys
              av samhällsorganisationen. Regeringen avser att senare i vår återkomma
              med tilläggsdirektiv till kommittén.
            </seg>
            <seg n="42b3784e">
              Med tanke på att Ansvarskommittén redan har ett mycket omfattande
              uppdrag har regeringen ansett det vara mer lämpligt att initiera
              två separata utvärderingar än att ge också den uppgiften till
              kommittén. Det samlade resultatet av utvärderingarna kommer dock
              att överlämnas till Ansvarskommittén. På så sätt kommer utvärderingarna
              att utgöra ett viktigt underlag för kommitténs ställningstaganden
              till försöksverksamheten och till regionfrågan i stort.
            </seg>
            <seg n="a8f9163f">
              Jag vill också understryka att utvärderarna kommer att ha ett
              tätt informationsutbyte med Ansvarskommittén. Som framgår av regeringsbeslutet
              ska utvärderarna hålla kommittén och även Region Skåne och Västra
              Götalands-regionen samt länsstyrelserna där löpande informerade
              under arbetets gång.
            </seg>
            <seg n="8239aea1">
              Peter Danielsson frågar också om regeringen har givit Statskontoret
              och Högskolan i Halmstad i uppdrag att jämföra engagemang och
              regional mobilisering inom regionförsöken med hur det ser ut i
              de numera åtta län där kommunalförbund, så kallade samverkansorgan,
              har tagit över vissa regionala utvecklingsuppgifter från länsstyrelserna.
            </seg>
            <seg n="511acb83">
              Regeringen har valt att inte i detalj styra utvärderingarna i
              ett regeringsbeslut. Jag menar att utvärderarna själva bäst kan
              bedöma hur uppdragen ska genomföras. Som jag nämnde tidigare kommer
              utvärderingarna att genomföras i samspel med självstyrelseorgan,
              länsstyrelser och Ansvarskommittén. Här finns alltså möjlighet
              att ta upp en diskussion om jämförelser av den typ som Peter Danielsson
              nämner. Jag kan också nämna att detta informationsutbyte redan
              har inletts. I förra veckan anordnade Region Skåne en hearing
              med utvärderarna.
            </seg>
          </u>
          <note type="speaker" n="04e829fa">
            Anf. 23 PETER DANIELSSON (m):
          </note>
          <u who="Q5616881" xml:id="i-73c9d3b9fa4bdc69-0" n="2bbf1b7f" next="i-ff7711b0c5ca38a4-0">
            <seg n="28fef0bf">
              Fru talman! Jag vill börja med att tacka statsrådet för svaret.
              Tack också för flexibiliteten att kunna flytta debatten från i
              fredags till i dag.
            </seg>
            <seg n="0820f6e0">
              Anledningen till att jag ställde denna interpellation är att
              jag uppmärksammade att regeringen har initierat två nya utvärderingar,
              precis som statsrådet sade, om just försök till utvidgat regionalt
              självstyre i Skåne och Västra Götaland. Redan tidigare har regeringen
              tillsatt Ansvarskommittén för att utreda hela samhällsorganisationen.
              Det är en mycket ambitiös utredning. Inom ramen för den utredningen
              ska även regionfrågan och regionförsöken behandlas.
            </seg>
            <seg n="3b0bcea9">
              Tidigare har regionförsöken utretts grundligt i den stora PARK-utredningen,
              som på ett ambitiöst och förankrat sätt behandlade frågan. PARK:s
              slutsatser var positiva till regionförsöken. Därför blir jag lite
              förvånad när regeringen trots dessa båda ganska omfattande utredningar
              tillsatte två nya och betydligt mindre utvärderingar den ena som
              ska ledas av Statskontoret och den andra som ska ledas av Halmstads
              högskola med Jörgen Johansson i spetsen.
            </seg>
            <seg n="225479bd">
              Statsrådet motiverar i sitt svar utvärderingarna med att PARK
              kom lite tidigt. Men varför tillsätter regeringen då inte en riktig
              utredning, om man tycker att PARK är gjord för tidigt? Det är
              rätt stor skillnad mellan de här föreslagna utvärderingarna och
              det omfattande arbete som den parlamentariska PARK genomförde.
            </seg>
            <seg n="bfe84aed">
              Fru talman! Jag tycker också att direktiven är lite otydliga.
              Enligt regeringens direktiv ska Högskolan i Halmstad besvara frågan
              om försöksverksamheten har bidragit till en bättre demokratisk
              förankring av de regionala utvecklingsfrågorna. I jämförelse med
              vad, kan man fråga sig. Är det i jämförelse med när länsstyrelsen
              hade ansvar för de regionala utvecklingsfrågorna, eller är det
              i jämförelse med de samverkansorgan som statsrådet nämnde och
              som verkar i åtta län för tillfället? Det vore också intressant
              att höra vad Lars-Erik Lövdén och regeringen menar med en bättre
              demokratisk förankring. Vad lägger man i de orden?
            </seg>
            <seg n="41e447b5">
              Risken är att så här luddiga formuleringar gör att utvärderaren
              kan tolka dem i princip hursomhelst. Som jag ser det är risken
              stor att man försöker göra jämförelser med en statsvetenskaplig
              idealmodell i stället för verkligheten. Mig veterligen har inte
              Jörgen Johansson gjort sig direkt känd som någon regionvän.
            </seg>
            <seg n="4aa8afef">
              Liknande problem finns när det gäller Statskontorets direktiv:
              Statskontorets övergripande uppgift är att besvara frågan om försöksverksamheten
              har bidragit till bättre samordning och därmed till ett effektivare
              resursutnyttjande i länet. Även här kan man fråga sig vad Statskontoret
              ska jämföra med. Är det med länsstyrelsens arbete? Är det med
              de nya samverkansorganen? Eller är det någon teoretisk idealmodell?
            </seg>
            <seg n="4c6bf216">
              Med dessa två utvärderingar väljer regeringen att fokusera väldigt
              konkret på ett par frågor. Det behöver inte vara fel, men man
              får inte glömma att Ansvarskommittén har det betydligt bredare,
              stora uppdraget att se över ansvarsfördelningen mellan de olika
              nivåerna och de olika aktörerna. Sannolikt kommer Ansvarsutredningen
              inte att vara färdig och helt remissbehandlad till början av 2006,
              då frågan om en förlängning av de nuvarande regionförsöken rimligen
              bör behandlas, eftersom det nuvarande försöket löper ut 2006.
              Om Ansvarsutredningen inte är klar bör man enligt min mening förlänga
              försöksverksamheten i väntan på just Ansvarsutredningens helhetsslutsats.
            </seg>
            <seg n="6fe2ec06">
              Men mot bakgrund av regeringens tidigare ganska njugga inställning
              till just regionförsöken är det lätt att misstänka att man från
              regeringens sida vill få fram ett underlag som är lite mer negativt
              och som visar att regionförsöken inte fungerar effektivt och demokratiskt.
              Kanske är planen att använda de här underlagen för att motivera
              ett nej till försöksverksamhetens förlängning redan 2006. Jag
              hoppas att det inte är så, men det är lätt att bli orolig.
            </seg>
            <seg n="c34464e1">
              I det perspektivet gläder jag mig åt att Lars-Erik Lövdén säger
              att det samlade resultatet ska överlämnas till Ansvarskommittén.
              En rimlig konsekvens av det uttalandet bör vara att regeringen
              kommer att förorda att regionförsöken förlängs i avvaktan på Ansvarsutredningens
              helhetsförslag. Det vore intressant att höra om statsrådet delar
              den tolkningen.
            </seg>
          </u>
          <note n="87222fcc">
            Anf. 24 Statsrådet LARS-ERIK LÖVDÉN (s):
          </note>
          <u who="Q5616881" xml:id="i-ff7711b0c5ca38a4-0" n="2bbf1b7f" prev="i-73c9d3b9fa4bdc69-0">
            <seg n="3564485c">
              Fru talman! Jag vet inte riktigt varifrån Peter Danielsson har
              fått uppfattningen att jag skulle ha en njugg inställning till
              att kommuner och landsting har större inflytande i de regionala
              utvecklingsfrågorna. Så är inte fallet det kan jag försäkra Peter
              Danielsson.
            </seg>
            <seg n="e6e791d2">
              Men jag var under den förra mandatperioden väldigt kritisk till
              situationen i Region Skåne. Den kritiken tog främst sin utgångspunkt
              i den grava misskötseln av den grundläggande uppgiften att hantera
              sjukvårdsfrågorna. Jag hade ibland under den förra mandatperioden
              ett intryck av att man flydde från besvärliga uppgifter, nämligen
              sjukvården, till lite mer om jag får uttrycka det så glassiga
              frågor. Där fanns min kritik.
            </seg>
            <seg n="efbef97f">
              Nu känner jag att Region Skånes utveckling är på väg åt rätt
              håll. Man har fått grepp om ekonomin, och man jobbar seriöst med
              de regionala utvecklingsfrågorna. Jag tycker att det är bra.
            </seg>
            <seg n="0397f3e3">
              Vi har naturligtvis samrått med Ansvarskommittén när vi har tillsatt
              de här utredningarna. Ansvarskommittén har, som Peter Danielsson
              själv var inne på, en väldigt stor uppgift i att se över den totala
              uppgiftsfördelningen mellan de olika folkstyrelsenivåerna och
              också titta på regeringens förhållande till verk och myndigheter
              och EU-perspektivet. Det är ett väldigt vitt uppdrag, komplicerat
              och arbetstyngt.
            </seg>
            <seg n="7bb1d060">
              Vi såg det därför som ganska naturligt, när vi skulle fullfölja
              det uppdrag som riksdagen gav regeringen att utvärdera regionförsöken,
              att lägga ut det på andra utvärderare, nämligen Statskontoret
              och Högskolan i Halmstad. Sedan ska det materialet vara ett underlag
              för Ansvarskommitténs kommande ställningstagande. Regeringen avser
              inte att föregripa Ansvarskommitténs ställningstagande.
            </seg>
            <seg n="65d17e66">
              När jag säger det innebär det också ett tydligt besked om att
              regeringen naturligtvis inte kommer att avbryta regionförsöken
              förrän vi har materialet från Ansvarskommittén eller permanenta
              regionförsöken förrän vi har ett underlag från Ansvarskommittén.
            </seg>
            <seg n="486bf9ae">
              Det kan vara en liten notis i marginalen att Jörgen Johansson
              faktiskt var den som utförde demokratiutvärderingen till PARK-kommittén
              en gång i tiden. Han har alltså en lång förhistoria här. Han jobbade
              också åt PARK. Det är viktigt att ha med sig den erfarenheten
              i bagaget.
            </seg>
            <seg n="ad3be8a3">
              Jag ser ingen dramatik i de här utvärderingarna. Vi fullföljer
              ett riksdagsbeslut om att regionförsöken ska utvärderas. Det är
              PARK som kommer att ta hand om frågan i slutändan. Sedan får regeringen
              göra sina bedömningar efter att Ansvarskommittén har lagt fram
              sina förslag.
            </seg>
          </u>
          <note type="speaker" n="8c13cf70">
            Anf. 25 PETER DANIELSSON (m):
          </note>
          <u who="Q5616881" xml:id="i-73c9d3b9fa4bdc69-1" n="2bbf1b7f" next="i-ff7711b0c5ca38a4-1">
            <seg n="21c3d04c">
              Fru talman! Tack, Lars-Erik Lövdén, för det tydliga beskedet
              att ni inte tänker säga nej till en förlängning och inte heller
              tänker permanenta detta förrän ni har fått ett tydligt besked
              från Ansvarskommittén åtminstone.
            </seg>
            <seg n="95d3c5d2">
              Jag har två andra frågor med anledning av de här utvärderingarna.
              Jag delar Lars-Erik Lövdéns uppfattning att man i Region Skåne
              har kommit i gång med den regionala utvecklingen. Där finns en
              drivkraft och en regional mobilisering. Det kanske beror på att
              Region Skåne är en naturlig region på många sätt. Jag har själv
              erfarenheter, eftersom jag kommer från den regionen, av just den
              drivkraft som finns för den regionala utvecklingen där nere.
            </seg>
            <seg n="004bc694">
              Jag misstänker att resultatet av utvärderingen kanske inte ger
              lika gott utfall om man tittar på Västra Götaland, även om jag
              inte är expert på det. Det vore intressant att höra i det här
              sammanhanget om vi tänker oss en utvärdering som visar just att
              det finns mycket positivt i Region Skåne och i det regionala försöket,
              men att det inte alls har fungerat bra i Västra Götaland. Skulle
              statsrådet och regeringen då vara beredda att förorda en förlängning
              och ett permanentande av regionförsöken där det fungerar? Det
              vore intressant att höra hur statsrådet resonerar kring just den
              frågan. Eller fäller man då hela tanken?
            </seg>
            <seg n="7a2b38f2">
              Dessutom har jag i många av de olika pressmeddelandena och annat
              från Regeringskansliet läst mig till att Högskolan i Halmstad
              har fått 375 000 kr för att genomföra utvärderingen. Det skulle
              vara intressant att höra om Statskontoret ska klara sin utvärderingsdel
              inom sin budget eller om de också har tillförts mer pengar. Tycker
              statsrådet då att det är samhällsekonomiskt försvarbart och rimligt
              att tillsätta ytterligare en utredning när det redan är utrett
              och samtidigt som det pågår en djupare utredning inom ramen för
              Ansvarskommittén?
            </seg>
          </u>
          <note n="478e37b2">
            Anf. 26 Statsrådet LARS-ERIK LÖVDÉN (s):
          </note>
          <u who="Q5616881" xml:id="i-ff7711b0c5ca38a4-1" n="2bbf1b7f" prev="i-73c9d3b9fa4bdc69-1">
            <seg n="af7c3ff4">
              Fru talman! Det är bra att vi är överens om att situationen i
              Region Skåne har stabiliserats och förbättrats. Jag tycker att
              Region Skåne bedriver ett ambitiöst arbete när det gäller de regionala
              utvecklingsfrågorna. Man har också haft förmågan att ta itu med
              det som är regionens huvuduppgift, i varje fall den ekonomiskt
              allt överskuggande uppgiften, nämligen sjukvården.
            </seg>
            <seg n="fe613a12">
              Det är mycket positivt som händer i Region Skåne. Det är jag
              glad för, efter en period som har varit ganska dyster och där
              jag också har varit ganska kritisk.
            </seg>
            <seg n="ed994236">
              Jag är också glad för att de mer överdrivna om jag som skåning
              får uttrycka det så skånska nationalistiska överorden har dämpats
              något. Det var alltför mycket, som jag uttryckte det i ett tidigare
              inlägg, glassighet under den förra perioden, med skånsk nationalsång
              och skånsk frihet, nästan separatistströmningar. De där mer studentikosa
              dragen är borta från politiken i Skåne, och det känns ganska bra.
              Nu görs det ett seriöst arbete.
            </seg>
            <seg n="e0f9ca62">
              Jag ska inte låta mig lockas in i någon spekulation om Västra
              Götaland eller Skåne. Där har vi tillsatt utvärderingen, och det
              blir Ansvarskommittén som i slutändan kommer att lägga fram förslag
              om hur vi ska ha det med uppgiftsfördelningen mellan de olika
              folkstyrelsenivåerna. Det arbetet är ett väldigt omfattande arbete
              och ett arbete som jag välkomnar en bred samhällsdebatt kring.
            </seg>
            <seg n="ba319948">
              Sedan gällde det vad Högskolan i Halmstad har fått för ekonomiska
              resurser. De har fått ekonomiska resurser för att kunna genomföra
              den del av utvärderingen som de är ansvariga för. Statskontorets
              roll är att göra fortlöpande utvärderingar av olika typer av verksamheter.
              Regeringen kan lägga uppgifter på Statskontoret, som är en stabsmyndighet,
              för att hantera den typen av komplex.
            </seg>
          </u>
          <note type="speaker" n="08c3c7c7">
            Anf. 27 PETER DANIELSSON (m):
          </note>
          <u who="Q5616881" xml:id="i-73c9d3b9fa4bdc69-2" n="2bbf1b7f" next="i-ff7711b0c5ca38a4-2">
            <seg n="6f23acb2">
              Fru talman! Först och främst vill jag kommentera att statsrådet
              försöker ta billiga poäng på att den regionala utvecklingen plötsligt
              skulle ta fart som genom ett under av en socialdemokratisk majoritet.
              Det är inte sant. Det vet Lars-Erik Lövdén också. Det bedrevs
              ett oerhört kraftfullt arbete just när det gällde den regionala
              utvecklingen redan under förra mandatperioden, och det gjordes
              i bred enighet mellan alla partier just för att man har den här
              unika Skånekänslan.
            </seg>
            <seg n="8368951d">
              Jag kan lugna statsrådet Lövdén. Jag är ingen separatist, även
              om jag en gång i tiden var med i klubben Spettet, som hackade
              för att få loss Skåne från övriga Sverige, men det var på den
              studentikosa tiden. För övrigt fanns det en annan klubb på andra
              sidan som gjorde samma sak, som ville bli av med Skåne. Men det
              är en parentes.
            </seg>
            <seg n="2e26a716">
              Trots statsrådets förklaring i dag tycker jag att det är lite
              anmärkningsvärt att man inte har gett ett uppdrag att också titta
              på de här samverkansorganen. Lars-Erik Lövdén beskriver det som
              att man inte vill styra utvärderingen och så vidare, men jag tycker
              att det är en viktig del. Vad ska man annars jämföra med? Vad
              är alternativet?
            </seg>
            <seg n="a57d1bdd">
              Det var trots allt modellen med samverkansorganen som regeringen
              försökte introducera i hela landet, trots att PARK pekade åt ett
              annat håll. Jag tycker att det är lite märkligt att regeringen
              väljer ut en modell som man vill utvärdera och inte samverkansorganen
              och inte länsstyrelserna och inte statens funktion. Då kan man
              fråga sig: Klarar Ansvarsutredningen själv av utvärderingen av
              allt det andra, och varför skulle den då inte klara av utvärderingen
              av just regionförsöken? Då blir det lätt att tro att den här utvärderingen
              är ett spel för galleriet och att man kanske redan har bestämt
              sig i Regeringskansliet för att man inte vill att regionförsöken
              ska fortsätta och att man nu försöker skapa motiv för detta. Jag
              hoppas att jag har fel, men det är lätt att tro detta.
            </seg>
            <seg n="e75d5bad">
              Jag tycker själv att det enda rimliga är att förlänga regionförsöken
              en period till och se till att Ansvarskommittén kommer fram med
              ett totalförslag. Den uppfattningen delar även Lars-Erik Lövdén;
              det tycker jag var det glädjande i den här debatten.
            </seg>
          </u>
          <note n="dac2047a">
            Anf. 28 Statsrådet LARS-ERIK LÖVDÉN (s):
          </note>
          <u who="Q5616881" xml:id="i-ff7711b0c5ca38a4-2" n="2bbf1b7f" prev="i-73c9d3b9fa4bdc69-2">
            <seg n="b3c2c01f">
              Fru talman! Som Peter Danielsson säkert vet har jag en väldigt
              lång riksdagserfarenhet bakom mig, och under de många åren har
              jag tillskansat mig en väldigt stor respekt för riksdagen.
            </seg>
            <seg n="32269218">
              När vi lade fram lagstiftningen om samverkansorgan och förlängningen
              av regionförsöken uttalade riksdagen att regeringen skulle göra
              en utvärdering. Då tycker jag att det är ganska självklart att
              regeringen ska göra en sådan utvärdering. Vi följer alltså ett
              riksdagsbeslut, Peter Danielsson.
            </seg>
            <seg n="b012b897">
              Det finns inga dolda motiv bakom den utvärderingen, utan det
              är ett underlag som ska ligga till grund för Ansvarskommitténs
              bedömningar i slutändan. Det finns naturligtvis också ett behov
              av att utvärdera samverkansorganen så småningom. De är väldigt
              nya. De har inte verkat så länge. När tiden är mogen för det får
              man väl också titta på samverkansorganen, hur de har fungerat.
              Sedan har utvärderarna fria händer under arbetets gång. Regeringens
              direktiv är vida i det avseendet.
            </seg>
            <seg n="b210a974">
              Det finns alltså inga dolda motiv. Det finns inget i det här
              uppdraget som säger att regeringen är ute efter att lägga ned
              regionförsöken i Västra Götaland och Skåne. Vi ska hantera det
              här i den ordning som är fastslagen. Ansvarskommittén ska göra
              en bedömning och lägga fram förslag om uppgiftsfördelningen i
              samhället. Sedan är det upp till regeringen och riksdagen att
              fatta beslut om framtiden.
            </seg>
          </u>
          <note n="d1be8028">
            Överläggningen var härmed avslutad.
          </note>
          <note n="4f57e43f">
            7 § Svar på interpellation 2003/04:257 om slutförvaring av högaktivt
            kärnkraftsavfall och kommunal folkomröstning
          </note>
          <note type="speaker" n="7ceec141">
            Anf. 29 Miljöminister LENA SOMMESTAD (s):
          </note>
          <u who="Q537342" xml:id="i-808b91d6947ccca1-9" n="08057f20">
            <seg n="ac5d09db">
              Fru talman! Rigmor Stenmark har frågat mig vilka åtgärder jag
              ämnar vidta för att försäkra kommuninvånare inflytande när det
              gäller plats för förvaring av kärnkraftsavfall.
            </seg>
            <seg n="15f2fb81">
              I Sverige har vi under lång tid arbetat med frågan om det slutliga
              omhändertagandet av det använda kärnbränslet. Den demokratiska
              processen har utvecklats under tiden. Flera av de åtta kommuner
              som från början varit aktuella för förstudier har hållit kommunala
              folkomröstningar. Dessa folkomröstningar är av rådgivande slag.
              I dag är många invånare i de två kommuner där platsundersökning
              sker starkt engagerade på olika sätt. Berörda myndigheter fungerar
              som kommunernas expertorgan, och dialogen med industrin anses
              löpa väl.
            </seg>
            <seg n="00df34f4">
              Vid regeringens tillåtlighetsprövning enligt 17 kap. miljöbalken
              av vissa nya verksamheter gäller att regeringen inte får tillåta
              verksamheten utan att kommunfullmäktige har tillstyrkt det. Denna
              kommunala vetorätt gäller som huvudregel vid tillåtlighetsprövningen.
              Endast i vissa särskilt angivna situationer och då för vissa verksamheter
              får regeringen tillåta en verksamhet utan att kommunfullmäktige
              har tillstyrkt etableringen. Bland dessa verksamheter ingår bland
              annat sådana anläggningar för kärnteknisk verksamhet som prövas
              av regeringen enligt kärntekniklagen och som bland annat avser
              mellanlagring eller slutlig förvaring av kärnämne eller kärnavfall.
              Regeringen får endast tillåta en verksamhet som kommunfullmäktige
              inte har tillstyrkt om det från nationell synpunkt är synnerligen
              angeläget att anläggningen kommer till stånd och om en annan plats
              inte bedöms vara lämpligare för verksamheten eller om en lämplig
              plats inte har anvisats för verksamheten inom en annan kommun
              som kan antas godta en placering där.
            </seg>
            <seg n="c580c0ae">
              Som ett led i arbetet med att effektivisera och förenkla miljöprövningen
              har Miljöbalkskommittén i sitt till regeringen nyligen avlämnade
              delbetänkande, En effektivare miljöprövning , föreslagit att färre
              verksamheter än i dag ska tillåtlighetsprövas av regeringen. Miljöbalkskommittén
              föreslår även vissa ändringar av bestämmelserna rörande det kommunala
              vetot. Delbetänkandet har i dagarna gått ut på remiss till ett
              stort antal remissinstanser.
            </seg>
            <seg n="b13e04a7">
              Jag kan redan i dag säga att regeringen inte har för avsikt att
              ändra den nuvarande ordningen när det gäller tillåtlighetsprövningen
              av slutförvaring av använt kärnbränsle.
            </seg>
            <seg n="c14672f4">
              Det har varit och är regeringens ambition att den demokratiska
              processen fortsatt ska vara aktiv när det gäller beslutet om slutförvaring
              av det använda kärnbränslet. Det är viktigt att de människor som
              berörs av en eventuell slutförvarsanläggning får göra sin röst
              hörd och aktivt medverka i processen inför ett eventuellt beslut.
              Samråd enligt miljöbalken sker både i Östhammars och i Oskarshamns
              kommun där platsundersökningar nu pågår.
            </seg>
          </u>
          <note type="speaker" n="f9f8b749">
            Anf. 30 RIGMOR STENMARK (c):
          </note>
          <u who="Q4980351" xml:id="i-d6254d202a30db5f-0" n="6c316aab">
            <seg n="eaab83f4">
              Fru talman! Tack för svaret, miljöminister Lena Sommestad!
            </seg>
            <seg n="63c3e94c">
              Vi har många kärnkraftverk i landet tyvärr. Jag hade helst sett
              att vi inte hade haft några, men jag har en förhoppning om att
              vi tillsammans så småningom ska få bort detta och få annan energi
              i Sverige. Det allra största problemet är att vi fortfarande inte
              har löst hanteringen av soporna, nämligen det högaktiva avfallet.
            </seg>
            <seg n="da9a29c4">
              Svensk Kärnbränslehantering, SKB, utför nu platsundersökningar
              med provborrningar på två platser i landet, som ministern sade,
              i Forsmark, i vår gemensamma hemkommun, och i Oskarshamn. Jag
              har även varit med i Forsmarks säkerhetsnämnd, så jag har varit
              inkopplad på frågorna väldigt länge.
            </seg>
            <seg n="9724bda3">
              Målet är att hitta en plats för att bygga ett djupförvar för
              använt kärnbränsle och en inkapslingsanläggning. Men man ska också
              utreda vilka konsekvenser det blir för människorna och miljön,
              en miljökonsekvensbeskrivning, och det tycker jag är väldigt bra.
            </seg>
            <seg n="e8eaaf36">
              I Östhammars kommun har kommunfullmäktige uttalat sig positivt
              till att Svensk Kärnbränslehantering skulle kunna göra den här
              prövningen. Men, miljöministern, förutsättningen för att partierna,
              bland annat mitt parti, Centerpartiet, skulle gå med på det var
              att SKB utlovade att man skulle följa resultatet av en eventuell
              folkomröstning i kommunen, en folkomröstning som skulle genomföras
              före en detaljundersökning. Man lovade att man skulle respektera
              kommuninvånarnas åsikt.
            </seg>
            <seg n="84b8877f">
              I efterhand kommer sedan uppgifter om att någon ändring av vetorätten,
              det vill säga kommunernas möjlighet att avgöra var kärnkraftsavfallet
              ska placeras, inte ska ske. Då blir med rätta människor väldigt
              besvikna. De känner sig lurade, eftersom utgångsläget inför fullmäktige
              var att man skulle följa vad folket sade i en folkomröstning.
            </seg>
            <seg n="a3eddaa5">
              Det är det dubbla budskap som har getts. Det var av den anledningen
              jag ville ha ett förtydligande av miljöministern.
            </seg>
            <seg n="ab31f83b">
              I nuvarande lagstiftning sägs bland annat att anläggningar för
              kärnteknisk verksamhet ska tillåtlighetsprövas av regeringen.
              Miljöbalkskommitténs förslag innebär att den obligatoriska regeringsprövningen
              tas bort och att prövningen i stället ska ske i miljödomstol.
              Kommunen ges då en möjlighet att överklaga ett ärende i miljödomstolen.
              Då detta ärende så småningom kommer upp i regeringen som en prövning
              och en följd av överklagandet finns det ändå ett kommunalt veto.
              Ett sådant förfarande som Miljöbalkskommittén föreslår, om jag
              tolkar det rätt, skulle göra att det kommunala vetot skulle bli
              starkare.
            </seg>
            <seg n="e6db178e">
              Om jag har förstått det hela rätt är förslaget ute på remiss,
              Miljöbalkskommitténs En effektivare miljöprövning . Dessvärre
              säger miljöministern i svaret i dag, innan svaren på remissen
              har kommit in, att regeringen inte har för avsikt att ändra på
              ordningen när det gäller tillåtlighetsprövningen av slutförvaringen
              av kärnbränsle. Det beklagar jag. Jag vill ha ett förtydligande
              på den punkten också.
            </seg>
          </u>
          <note type="speaker" n="561734e9">
            Anf. 31 Miljöminister LENA SOMMESTAD (s):
          </note>
          <u who="Q537342" xml:id="i-808b91d6947ccca1-10" n="08057f20">
            <seg n="789ffdac">
              Fru talman! Låt mig först säga att det vi har på bordet är ett
              förslag från Miljöbalkskommittén som har fått ett öppet direktiv.
              Man är inte förhindrad att se över kap. 17 i miljöbalken som handhar
              de här frågorna. Man har nu kommit med ett övergripande förslag.
              Självklart ska detta remissbehandlas. Vi kommer noga att se över
              den remissgenomgången. Det är ett förslag som inte bara har betydelse
              för slutförvaringen av kärnkraft utan för en lång rad andra verksamheter.
            </seg>
            <seg n="4b373843">
              Man föreslår att prövning av regeringen ska ske i färre fall.
              I dag är det kommunala vetot bundet till prövningen av regeringen.
              Det är på den punkten jag har velat vara tydlig. Det är inte fråga
              om att vi inte ska ha någon regeringsprövning av slutförvaring
              av kärnkraftsavfall. Det är en så viktig fråga. Det är regeringens
              uppfattning att vi inte vill se någon förändring där.
            </seg>
            <seg n="7c9dc693">
              Sedan kommer frågan om det kommunala vetot, där Miljöbalkskommitténs
              förslag kan tolkas som att man vill stärka det kommunala vetot
              genom att ta bort det vi har kallat för vetoventilen. Vi måste
              naturligtvis se över förslaget och alla remissinstansers synpunkter
              på det. Jag vill inte på något sätt föregå det.
            </seg>
            <seg n="a771eb3c">
              När det gäller slutförvaring av kärnkraftsavfall tror jag att
              Socialdemokraterna och Centern är eniga om att vi vill fasa ut
              kärnkraften. Vi har en gemensam politik för det. Vi måste då också
              se till att vi klarar slutförvaringen. Sverige ligger långt framme
              i de här frågorna. Det är jag stolt över. Vi måste se de realiteter
              som gäller, nämligen att vi måste klara slutförvaringen i vårt
              land. Ingen vill ha någon slutförvaring i en kommun där inte invånarna
              vill ha det. Där är SKB väldigt tydliga. Det har de också varit
              i det fall som Rigmor Stenmark beskriver. Regeringen har inte
              heller någon som helst annan önskan än att tillmötesgå kommuninvånarna.
              Det är det som är grunden för allt arbete.
            </seg>
            <seg n="13513ffc">
              Vi har, som jag beskrev i mitt första frågesvar, haft en sista
              utväg i det fall det inte kan lösas på annat sätt. Det är min
              bedömning i dag att vi knappast kan vara utan det eftersom vi
              har ett nationellt ansvar att ta hand om vårt kärnkraftsavfall.
              Men jag har inte på något sätt för avsikt att köra över kommunerna.
              Ingen vill köra över några kommuner i det här fallet. Det är grunden
              både för regeringens och SKB:s arbete.
            </seg>
          </u>
          <note type="speaker" n="24fa034d">
            Anf. 32 RIGMOR STENMARK (c):
          </note>
          <u who="Q4980351" xml:id="i-d6254d202a30db5f-1" n="6c316aab">
            <seg n="00f0f161">
              Fru talman! Jag tackar miljöministern, men jag förstår inte svaret
              om det är så att miljöministern inte har för avsikt att köra över
              kommunerna. Det har jag så många gånger fått till svar i den här
              kammaren. Jag trodde att när man nu fått ett bud i Östhammar om
              att man inte kommer att bry sig om kommuninvånarna så hade man
              misstolkat någonstans. Jag hoppas att det är så, att kommunen
              har misstolkat vad man säger.
            </seg>
            <seg n="ba849ad8">
              Jag beklagar ändå att miljöministern inte svarar så tydligt i
              svaret. Varför säger ministern att regeringen inte har för avsikt
              att ändra på ordningen när det gäller tillåtlighetsprövning av
              slutförvaring av kärnbränsle? I nästa skede säger ministern att
              man absolut inte har för avsikt att köra över kommuninvånare.
              Det stämmer inte. Det går inte hand i hand. Jag tycker att man
              ska vara ärlig.
            </seg>
            <seg n="ab0115f7">
              Jag trodde först när jag läste svaret att miljöministern menade
              något med sitt uttalande att regeringens ambition har varit och
              är att den demokratiska processen ska vara aktiv när det gäller
              beslutet om slutförvaring av kärnkraftsavfallet. Ministern säger
              vidare att det är viktigt att människor får göra sin röst hörd
              och aktivt medverka i processen inför ett eventuellt beslut.
            </seg>
            <seg n="413416cf">
              Nu måste jag fråga vad ministern menar med eventuellt beslut.
              Ska det inte fattas ett beslut om var kärnkraftsavfallet ska förvaras?
            </seg>
            <seg n="e61ae465">
              Den demokratiska processen ska vara aktiv. Där måste jag också
              få fråga om jag förstår ministern rätt. Det samråd som menas med
              aktiv process pågår ju nu. När det tar slut, ska man då samråda
              och lyssna men sedan ta hand om beslutet själv i regeringen?
            </seg>
            <seg n="af30643a">
              I debatten om det kommunala vetot och kärnkraftsavfallet är det
              flera instanser som varnar, hojtar till och har tagit kontakt
              med mig. De vill slå vakt om det kommunala vetot. Man tycker att
              det är en viktig demokratisk process, bland annat kommunerna naturligtvis.
              Jag ser att Statens råd för kärnavfallsfrågor varnar för en förändring.
              De säger också att de vill slå vakt om det kommunala vetot. Vad
              säger ministern om det?
            </seg>
            <seg n="9477b702">
              Jag tycker att det är mycket olyckligt om man från regeringens
              sida säger en massa vackra ord om att människor och kommuner aktivt
              ska vara med i processen kring kärnkraftsavfallet men när det
              ska fattas beslut så har deras röster ingen betydelse. Regeringen
              anser sig bäst klara av det. Är det så, miljöministern?
            </seg>
            <seg n="a36075ac">
              Jag håller med om att det är en svår fråga. Jag anser att Sverige
              ska ta reda på sina egna sopor. Någonstans ska de förvaras i tusende
              år. Det är olyckligt om inte människorna i den kommun som slutligen
              får avfallshanteringen i sin närhet har varit med och sagt sitt
              i frågan, har varit med i en folkomröstning. Det kommunala vetot
              är avgörande vid all annan miljöfarlig verksamhet. Vad är det
              för skillnad, miljöministern? Är kärnkraftsavfallet för farligt
              för människor att ta ställning till? Är miljöministern rädd för
              att ingen kommun ska vilja ha det inom sina väggar så att säga?
            </seg>
          </u>
          <note type="speaker" n="1800def7">
            Anf. 33 Miljöminister LENA SOMMESTAD (s):
          </note>
          <u who="Q537342" xml:id="i-808b91d6947ccca1-11" n="08057f20">
            <seg n="a26e7dfa">
              Fru talman! Det verkar som om det har varit ett missförstånd
              här. Jag förstår inte vilka signaler det talas om, otydliga signaler
              från regeringen och så vidare. Det har kommit en utredning. En
              utredning är inte regeringens signal. Det är en utredning som
              läggs på regeringens bord med förslag. Jag har gjort tydligt att
              utredningen inte på något sätt har fått några direktiv om att
              ändra i det kommunala vetot eller för övrigt när det gäller slutförvaringen
              av kärnavfall.
            </seg>
            <seg n="e69cb95c">
              Vi vill fortsatt ha den ordning vi har haft. Jag börjar undra
              vad som är det största bekymret, om det är den ordning vi har
              i dag med den demokratiska ordning vi har och det arbete som vi
              har utfört. Jag säger att vi vill se det arbetet fortsätta. Regeringen
              kommer självklart inte att köra över kommuninvånarna i Östhammar
              till exempel, tvärtom. När jag säger ett eventuellt beslut menar
              jag ett eventuellt beslut i denna kommun. Det finns också andra
              möjligheter.
            </seg>
            <seg n="b277f328">
              Det finns inte någon som helst förändring eller någon annan signal
              från regeringen när det gäller hur vi ska hantera det här. Det
              är samma politik som gäller. Vad vi kan diskutera är den politik
              som alltid har gällt och den bestämmelse i kärntekniklagen som
              säger att om det efter många års arbete och betydligt fler försök
              än Östhammar och Oskarshamn skulle visa sig att man vid vägs ände
              inte har någonstans att förvara kärnavfallet där man kan få konsensus
              så måste vi se att det finns en sista utväg. Nationen måste ta
              ett ansvar. Det är inte på något sätt något nytt här. Det har
              alltid funnits, och det har inte på något sätt förhindrat oss
              att bedriva politiken på det demokratiska sätt som vi i dag gör.
              Vi har inte för avsikt att förändra detta. Här vill jag vara tydlig.
            </seg>
          </u>
          <note type="speaker" n="9b156bbd">
            Anf. 34 RIGMOR STENMARK (c):
          </note>
          <u who="Q4980351" xml:id="i-d6254d202a30db5f-2" n="6c316aab">
            <seg n="a555c156">
              Fru talman! Jag tror att de som läser snabbprotokollet i morgon,
              miljöministern, kommer att bli lite förvirrade.
            </seg>
            <seg n="a94275ed">
              Vad är det egentligen man säger? Man har en miljöbalksutredning
              ute på remiss, men man avvaktar inte den remissen utan tar ställning
              innan: Vi tänker ha det precis som det alltid har varit. Vi kommer
              att driva politiken som den alltid har varit. Jag tycker inte
              att det är riktigt bra.
            </seg>
            <seg n="1b99b52c">
              Om man läser utredningen står det helt klart att med dess förslag
              kommer det kommunala vetot att stärkas. Från Centerpartiets sida
              tycker vi också att det är oerhört viktigt att just det kommunala
              vetot stärks.
            </seg>
            <seg n="2c96dd69">
              Jag tycker inte att man får gå ut med oklara signaler. Har man
              en tillit till människor? Anser man att det ska anordnas folkomröstningar
              i den här frågan eller anser man det inte? Det är mycket bättre
              att säga till människor: Ordna inga folkomröstningar, för vi kommer
              inte att lyssna till dem! Då slipper ni det besväret och den kostnaden.
              Fortsätt i stället med samråd!
            </seg>
            <seg n="e71918fd">
              Nu vet vi dock att samråd i den här frågan är ganska svårt. Det
              är ungefär som man brukar säga om MBL-förhandlingar: Man tutar
              och kör över. Jag tycker inte att det är bra.
            </seg>
            <seg n="ce758ac3">
              Tilltron till vår representativa demokrati är oerhört viktig,
              tycker vi i Centerpartiet. Vi tror nämligen på människor. Vi tror
              att människor har kraft och ork att förstå att vi måste ta hand
              om våra egna sopor även om de är jättefarliga och väldigt knepiga.
              Man har redan gjort det på vissa håll i Sverige, och man kommer
              att göra det i den här frågan också.
            </seg>
            <seg n="9398961e">
              Man måste kunna lita på att människor är kloka, och det gör vi
              också i Centerpartiet.
            </seg>
            <seg n="1e5b2188">
              Men jag säger än en gång: Gå ut tydligt till människor, miljöministern,
              och tala om att från Socialdemokraternas håll kommer vi inte att
              ändra på någonting! Vi kommer att lita på er men ordna inga folkomröstningar,
              för det är ingen idé!
            </seg>
            <seg n="f3a4414b">
              Jag vill ha ordentlig klarhet i vad miljöministern menar. Kommer
              miljöministern nu att gå ut med det här budskapet ordentligt så
              att alla får klart för sig att man kommer att lita på människorna?
            </seg>
          </u>
          <note type="speaker" n="f8c1d9e2">
            Anf. 35 Miljöminister LENA SOMMESTAD (s):
          </note>
          <u who="Q537342" xml:id="i-808b91d6947ccca1-12" n="08057f20">
            <seg n="6ae30238">
              Fru talman! Jag tror också att det kan bli svårt att förstå den
              här debatten. Jag tycker att det är tråkigt att Rigmor Stenmark
              väljer att missförstå.
            </seg>
            <seg n="0552859a">
              Det grundläggande som Miljöbalkskommittén föreslår är att slutförvaring
              av kärnkraftsavfall inte alls ska prövas av regeringen utan att
              detta bara ska kunna väljas. Om det inte prövas av regeringen
              bortfaller det kommunala vetot helt och hållet. Vi skulle då alltså
              kunna hamna i en situation där det kommunala vetot inte alls finns
              utan där denna viktiga fråga hamnar i en miljödomstol.
            </seg>
            <seg n="18b049f4">
              Det är på den punkten jag har varit klar: Regeringen anser att
              detta är en fråga som ska prövas av regeringen, och därmed är
              det också en fråga där det finns ett kommunalt veto på precis
              samma sätt som det alltid har funnits. Det är det jag har velat
              göra klart.
            </seg>
            <seg n="9195c9ea">
              Det finns ingen som helst anledning att oroa sig för att några
              folkomröstningar eller det arbete som vi i dag bedriver inte skulle
              slutföras. Jag har försökt göra väldigt klart att vi vill se det
              arbetet fortskrida. Vi litar på människor precis lika mycket som
              Centerpartiet gör och har inte för avsikt att köra över någon
              i den här processen. Det har varit grunden hela tiden.
            </seg>
            <seg n="f61e0c1c">
              Jag har dock också velat vara tydlig i att det faktiskt finns
              och alltid har funnits ett litet kryphål i detta. Når man i slutändan
              det kan röra sig om flera årtionden framåt ingen slutlösning måste
              nationen ta ett ansvar. Där har jag också velat vara tydlig. Jag
              tycker att det är olyckligt om den tydligheten ska överskugga
              det faktum att vi nu ska fortsätta på samma sätt som hittills,
              med förtroende både för de kommuner och för de människor som arbetar
              med det här.
            </seg>
            <seg n="ed44a2dc">
              Jag vet att SKB inte vill arbeta i en kommun där man inte vill
              ha SKB, och regeringen vill inte ha någon slutförvaring i någon
              annan kommun än där befolkningen vill ha en slutförvaring. Där
              är vi helt eniga.
            </seg>
            <seg n="3c89fe3e">
              Förslaget är komplicerat, och som alla förslag ska det remissbehandlas
              och tas upp på ett bra sätt.
            </seg>
            <seg n="e815b5bd">
              Jag tycker att det är viktigt att den här frågan har kommit upp.
              Det har funnits oklarhet och en oro för vad förslaget kan innebära.
            </seg>
            <seg n="c160f91e">
              Jag har velat klarlägga en punkt: Regeringen ska pröva slutförvaring.
              Det innebär att kommunerna också har sin vetorätt kvar på det
              sätt som man haft tidigare.
            </seg>
          </u>
          <note n="d1be8028">
            Överläggningen var härmed avslutad.
          </note>
          <note n="fe371666">
            8 § Svar på interpellation 2003/04:221 om EU:s vitamin- och mineraldirektiv
          </note>
          <note type="speaker" n="9a6a4136">
            Anf. 36 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-808b91d6947ccca1-13" n="d2293522">
            <seg n="8f9458fa">
              Fru talman! Lotta N Hedström har frågat socialministern på vilket
              sätt han har förberett införandet av mineraldirektivet i Sverige
              och om konsekvenser beräknats för den ökande belastning som kommer
              att ske på den offentliga vården när patienter som skulle botat
              sig själva nu måste ha läkarrecept för triviala preparat. Lotta
              N Hedström har vidare frågat om socialministern har verkat för
              att utöka listan med tillåtna kosttillskott och hälsokostpreparat
              och om han avser att verka för att dokumentationsperioden förlängs
              så att fler företag hinner registrera sina preparat på listan
              för godkännande. Slutligen har Lotta N Hedström frågat socialministern
              om han är beredd att verka för att högsta tillåtna nivå för dagsintag,
              fastställd av EU:s vetenskapliga livsmedelskommitté, kan förändras
              så att värdet av terapeutiska doser erkänns.
            </seg>
            <seg n="0b475449">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="fec63c14">
              EU:s kosttillskottsdirektiv har under årens lopp skapat stor
              debatt i svenska massmedier. Regeringen har även fått ett stort
              antal brev och telefonsamtal från både enskilda medborgare och
              hälsokostnäring. Jag anser dock att denna oro bygger på en felaktig
              bild av syftena med direktivet.
            </seg>
            <seg n="9134f307">
              Det viktigaste syftet med direktivet är att stärka konsumentskyddet
              och se till att de kosttillskott som finns tillgängliga på marknaden
              är säkra och av god kvalitet. De allra flesta av de produkter
              som marknadsförs i dag är redan säkra och av god kvalitet, men
              med de nya reglerna kommer detta att gälla för samtliga produkter.
              Reglerna kommer även att göra det svårare för oseriösa företag
              att etablera sig på marknaden, vilket kommer att gynna konsumenterna.
              Syftet är inte att förbjuda kosttillskott, som vissa har påstått.
              I stort sett kommer alla nu saluförda preparat att finnas kvar
              i handeln. Det finns därmed inga belägg för att belastningen på
              vården skulle öka och att läkarrecept för triviala preparat skulle
              behövas.
            </seg>
            <seg n="2d38c3d8">
              EU:s kosttillskottsdirektiv har införlivats i svensk lagstiftning,
              och specifika regler om kosttillskott finns numera i en av Livsmedelsverkets
              föreskrifter (LIVSFS 2003:9). Det som dock kvarstår av arbetet
              är införandet av gränsvärden för vitaminer och mineraler i kosttillskott.
              Det är tänkt att direktivet även ska omfatta särskilda regler
              och gränsvärden i form av maximi- och minimihalter. Dessa halter
              kommer att fastställas på gemenskapsnivå genom vetenskaplig riskbedömning
              på grundval av allmänt erkända vetenskapliga rön. Hänsyn kommer
              även att tas till de befintliga halterna i livsmedel samt konsumentgruppers
              varierande grad av känslighet. Europeiska livsmedelsmyndigheten
              kommer troligtvis att slutföra detta arbete under 2004. Värdena
              kan naturligtvis komma att förändras om vetenskapen finner nya
              rön. Därmed anser jag att det i detta fall inte är aktuellt att
              tala om terapeutiska doser och att utöka listan över tillåtna
              vitaminer och mineraler. Direktivet ger dessutom inte möjlighet
              till nationella avvikelser.
            </seg>
            <seg n="51c4d206">
              När det gäller frågan om dokumentationsperioden för företag ser
              jag ingen anledning att förlänga denna. Man bör kunna utgå från
              att tillverkarna redan nu har dokumentation för sina produkter
              och därmed kännedom om innehållet. Som för alla livsmedel gäller
              ett generellt ansvar för tillverkaren att garantera produkternas
              säkerhet.
            </seg>
            <seg n="96c02dfd">
              Avslutningsvis vill jag ännu en gång betona att syftet med direktivet
              är att stärka konsumenternas ställning.
            </seg>
          </u>
          <note type="speaker" n="1f1d870b">
            Anf. 37 LOTTA N HEDSTRÖM (mp):
          </note>
          <u who="Q517960" xml:id="i-2925a5744a9a09a4-0" n="c869fd10">
            <seg n="347fb22c">
              Fru talman! Tack för svaret, ministern, även om det som sagt
              inte var av den minister som jag hade avsett. Jag respekterar
              naturligtvis er arbetsfördelning i regeringen, men ett av mina
              skäl för att ställa den här interpellationen var att jag var intresserad
              av just de sociala konsekvenserna, till exempel vad det skulle
              kunna innebära om det visar sig att människor faktiskt blir sjukare
              när man inte längre kan egenmedicinera i den utsträckning som
              man gjort hittills.
            </seg>
            <seg n="9673466c">
              Jag har ingen anledning att misstro ministern när det gäller
              syftet att skydda konsumenterna. Det tycker jag vällovligt. Vad
              jag är ute efter är just verkningarna.
            </seg>
            <seg n="cedb2817">
              Jag kan konstatera att flera av de frågor som jag ställde i interpellationen
              över huvud taget inte är besvarade. Jag frågade till exempel om
              man har kunnat belägga att det finns några skador av kosttillskott
              i form av överdosering av vitaminer. Såvitt jag har tagit del
              av finns det inte belägg för att man har blivit sjuk av det. Jag
              frågade också varför det då i så fall finns behov av en begränsande
              lista.
            </seg>
            <seg n="f5a4da50">
              På apotek och i hälsokostaffärer kan man få en skrift som har
              utgivits gemensamt av Hälsokostrådet och Apoteket där det väldigt
              noga gås igenom vad som gäller och vilka krav som ställs i dag.
              Jag och många med mig både konsumenter och många i branschen menar
              att det redan nu finns en väldigt bra reglering när det gäller
              konsumenterna.
            </seg>
            <seg n="63dea85e">
              Internationellt kommer det här direktivet att beröra upp till
              5 000 preparat. Här hemma hos oss räknar åtminstone branschen
              med att kanske upp till 300 av 420 kända och okända preparat kommer
              att beröras eller försvinna från listan över godkända preparat.
            </seg>
            <seg n="a621aeed">
              Sammanfattningsvis menar jag och många med mig att man slår in
              öppna dörrar. Då börjar människor söka efter bakgrundsfaktorerna.
              Vilka ligger bakom? Jag ska återkomma till det i mitt nästa inlägg,
              men jag skulle önska att ministern besvarade de frågor som jag
              inte fick svar på, nämligen: Finns det belägg för att människor
              har kommit till skada på grund av överdosering av kosttillskott
              och för att maximigränser är befogade?
            </seg>
            <seg n="2a6c70f4">
              Min tredje fråga som inte besvarades är: Hur kommer det här att
              påverka hela den alternativmedicinska branschen, såväl utövare
              terapeuter och detaljister, alltså i princip häloskostbutiker?
              Är det en konsekvens som regeringen har tittat på? Hur rimmar
              det i så fall med ambitionerna om valfrihet för konsumenter?
            </seg>
            <seg n="0de32d2c">
              Jag har mycket mera att säga, men jag nöjer mig med det så länge.
            </seg>
          </u>
          <note type="speaker" n="3f58b2c7">
            Anf. 38 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-808b91d6947ccca1-14" n="d2293522">
            <seg n="380ed16f">
              Fru talman! Jag ska svara på frågorna från Lotta Hedström. Men
              jag vill börja med syftet med reglerna. Situationen har varit
              den att vi inom EU har haft ett stort antal nationella regler
              som har sett väldigt olika ut i medlemsländerna och som har varit
              stränga och därigenom begränsande. Ett av syftena med det här
              direktivet har varit att konsumenter ska få tillgång till ett
              stort urval av produkter. De företag som följer reglerna i direktivet
              kommer att kunna fortsätta på samma sätt som i dag.
            </seg>
            <seg n="5388769c">
              Jag menar att det har förekommit missförstånd eller också har
              man argumenterat på ett sätt att det har framstått som om direktivet
              leder till avsevärda inskränkningar på marknaden för konsumenterna
              när det gäller att ha tillgång till dessa preparaten.
            </seg>
            <seg n="891f724a">
              Jag tycker att det är väldigt väsentligt att vi utgår ifrån en
              försiktighetsprincip. Det gör man i direktivet. Det finns en positiv
              lista över det som är beprövat. Är det så att man inte finner
              sitt kosttillskott på den listan finns det procedurer för hur
              man kan få en prövning till stånd. Detta borde rimligen gynna
              de seriösa företagen på marknaden, och det borde också leda till
              en större trygghet för konsumenterna.
            </seg>
            <seg n="534249f4">
              Det är riktigt att det är ett antal preparat som berörs. Men
              jag känner inte igen i bilden att det skulle vara ett stort antal
              preparat som försvinner från marknaden.
            </seg>
            <seg n="1d77a53c">
              Nästa steg handlar om gränsvärden för maximi- och minimihalter.
              När vi arbetar utifrån försiktighetsprincipen måste vi utgå från
              de vetenskapliga rönen. Det är väldigt centralt. Vi ska se till
              att vi i rask takt fyller på den här listan och se till att vi
              får olika kosttillskott godkända.
            </seg>
            <seg n="48b28fd2">
              Men när vi jobbar med minimi- och maximihalter måste vi också
              ha i minnet att allt inte är ofarligt. Det finns risker med ett
              överdrivet bruk av exempelvis vitaminer. För höga doser av A-vitamin
              ger ökad risk för benskörhet, så allvarliga skador som leverskador,
              påverkan på immunförsvaret och påverkan på det centrala nervsystemet.
              Det tycker inte jag att man kan bortse ifrån när man diskuterar
              det här direktivet. Men i grunden medger direktivet att konsumenterna
              får tillgång till ett stort utbud på marknaden.
            </seg>
          </u>
          <note type="speaker" n="59ae0881">
            Anf. 39 LOTTA N HEDSTRÖM (mp):
          </note>
          <u who="Q517960" xml:id="i-2925a5744a9a09a4-1" n="c869fd10">
            <seg n="4d574c67">
              Fru talman! Vi gör en olika bedömning. Vi bedömer att det blir
              ett mycket mindre urval. Det är dyrt och kostsamt att dokumentera
              enligt de standarder som föreskrivs. Det betyder inte att små,
              fattiga företag är oseriösa. Detta är en av nackdelarna.
            </seg>
            <seg n="5d0f1030">
              Ministern talar om risker. De omvända riskerna med för litet
              vitamin- och mineralintag finns ju belagda, särskilt med tanke
              på den kost vi har i dag. Konstgödda jordar ger ett mindre mineralinnehåll
              i den mat som vi äter. Vi äter raffinerad mat som är helt berövad
              på sitt vitamininnehåll.
            </seg>
            <seg n="d0d00705">
              Det är belagt att de flesta vuxna i dag behöver ett vitamin-
              och mineraltillskott. Det har människor skött väldigt mycket i
              form av egenvård. Det finns ett stort produkturval där man själv
              med goda råd från en erfaren bransch kan välja de tillskott som
              behövs. Detta är nu hotat i och med direktivet, och det är vad
              alltihop går ut på.
            </seg>
            <seg n="abc4eb7a">
              Jag vill nu gå in på det som vi bedömer är bakgrunden till detta.
              Man kan söka patent och tjäna pengar på uppfinningar, men inte
              på sådant som finns i naturen. Vitaminer och mineraler går inte
              att patentera. Det kan vara en av anledningarna till att de stora
              läkemedelsföretagen Big Farma, som de kallas ibland för ett antal
              år sedan försökte att stoppa och göra motsvarande abrovink i Amerika,
              men de misslyckades. De satte i gång en omfattande lobbykampanj
              för att påverka EU-parlamentet. Det ryktas att man kvällen innan
              till och med bytte ut de ledamöter som hade tänkt att rösta nej.
              Beslutet gick igenom med 60 % majoritet under mycket starka protester.
            </seg>
            <seg n="54b750c4">
              Jag och många med mig hävdar att det är de stora läkemedelsföretagen
              som har drivit detta och som har intresse av det. Självmedicinering
              och en hälsokostbransch, en terapeutiskt inriktning som är mer
              komplementär gör att människor inte blir så sjuka, och det gynnar
              inte direkt läkemedelsföretagen. Det är precis detta som vi vill
              värna om.
            </seg>
            <seg n="245e9ceb">
              Jag skulle vilja att ministern ägnade lite uppmärksamhet åt vad
              detta ur ett konsumentperspektiv speglar för förhållningssätt
              gentemot de stora läkemedelsbjässarna, de som i dag nästan har
              monopol på all förskrivning. De små företagen med ofta enkla naturpreparat
              såsom vitaminer och mineraler försöker att konkurrera, men hela
              direktivet innebär en enorm konkurrensfördel för den stora läkemedelsindustrin.
            </seg>
          </u>
          <note type="speaker" n="d98be28c">
            Anf. 40 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-808b91d6947ccca1-15" n="d2293522">
            <seg n="2c5b0be4">
              Fru talman! Det här är en viktig och svår fråga för många konsumenter.
              Det är klart att vi köper vitamin- och mineralpreparat för hälsans
              skull. Många gånger är vi sårbara och kanske också mindre kritiska
              när det handlar om hälsan. Det gör att det ska vara väldigt höga
              krav på konsumentskyddet. Som jag redan har framhållit är detta
              en av utgångspunkterna.
            </seg>
            <seg n="cdd76f1f">
              Jag har ingen annan uppfattning än Lotta Hedström. Vi kan ha
              behov av att äta både vitaminer och mineralpreparat. Det finns
              vissa grupper som har särskilt stora behov, till exempel äldre,
              allergiker och personer som av andra skäl har en näringsfattig
              kost. I dagens tillverkningsprocesser går vissa vitaminvärden
              med mera förlorade, och vi behöver därför ha en berikning. Jag
              har ingen annan uppfattning i den delen.
            </seg>
            <seg n="0ea08611">
              Samtidigt vill jag inte riktigt skriva under på att direktivet
              tjänar läkemedelsindustrins intressen. Man ska vara varse att
              det kan finnas olika särintressen när man formulerar sådana här
              direktiv. Det kan vara så att läkemedelsindustrin har försökt
              att driva ett särintresse, men jag tycker inte riktigt att det
              avspeglas i det som vi har tagit ställning till inom EU.
            </seg>
            <seg n="b961cedb">
              Det handlar ju här inte om läkemedel. Det handlar inte om något
              som kräver recept. Det kan snarare vara så att produkter som i
              dag säljs som läkemedel med det här direktivet kan säljas som
              kosttillskott. Det finns alltså två sidor av det myntet. Jag kan
              inte se att det här skulle gynna läkemedelsindustrin.
            </seg>
            <seg n="96b0aa40">
              Sedan det här med dokumentationen och att den kan ge vissa företag
              svårigheter. När det gäller kosttillskott och när det gäller livsmedel
              över huvud taget, för det här är ju ett livsmedel och inte ett
              läkemedel som vi pratar om, har vi högt ställda krav. De företag
              som i dag säljer de här produkterna på marknaden måste ju, hoppas
              jag, veta vad produkterna innehåller. Det bör inte vara en alltför
              stor svårighet för de företagen att också klara av att få fram
              dokumentationen inom den föreskrivna tiden.
            </seg>
          </u>
          <note type="speaker" n="67b95ed0">
            Anf. 41 LOTTA N HEDSTRÖM (mp):
          </note>
          <u who="Q517960" xml:id="i-2925a5744a9a09a4-2" n="c869fd10">
            <seg n="adf5836a">
              Fru talman! Dokumentationen är ett problem. Många av de här preparaten
              är traditionella och saknar egentligen den typ av för läkemedel
              behövlig dokumentation, så det är verkligen en tröskel. Därför
              vore det mycket önskvärt om tiden kunde förlängas, så att många
              av de väl etablerade och väl fungerande preparaten som finns i
              dag kommer att finnas kvar, för annars begränsas utbudet, och
              det är också en konsumentnackdel.
            </seg>
            <seg n="6f5f1a70">
              Ministern fortsätter att prata om syftena med lagen, och jag
              fortsätter att prata om följden av direktivet och lagändringen.
            </seg>
            <seg n="6366772f">
              Det finns en sammanslutning som heter Alliance for National Health
              som har rest ett mål i brittisk domstol gentemot EU för grunderna
              för det här beslutet. Målet inleddes i januari och har redan rönt
              viss framgång.
            </seg>
            <seg n="e05150de">
              Det finns skäl för ministern att beakta även den typ av argument
              och den typ av aspekter som jag vill resa, som alltså inte bara
              har att göra med ett mycket snävt konsumentperspektiv, utan som
              har att göra med hälsa över huvud taget.
            </seg>
            <seg n="0796f39f">
              För att återgå till läkemedelsföretagen, som faktiskt är en kärnpunkt,
              kan man konstatera att konsumtionen av rena läkemedel har ökat
              oerhört mycket under efterkrigstiden. Men frågan är om hälsan
              har ökat. Har läkemedlen, sådana som vi är bekanta med som syntetiska
              preparat, gjort oss friskare? Nej, vi har blivit sjukare. Ohälsan
              ökar. Det handlar dels om en degenererad kost, dels kanske om
              en dålig livsföring. Vi behöver en typ av självmedicinering, och
              de läkemedel som vi har tillgång till kanske inte är de mest gynnsamma
              för oss. Den här typen av preparat behövs.
            </seg>
            <seg n="70b20629">
              Det här direktivet motverkar människors möjligheter till egenvård
              och ett brett urval av ofarliga och beprövade preparat. Jag skulle
              önska att regeringen fyller i sina kunskapsluckor och har fler
              perspektiv än det mycket snäva konsumentperspektivet.
            </seg>
          </u>
          <note type="speaker" n="05f3078f">
            Anf. 42 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-808b91d6947ccca1-16" n="d2293522">
            <seg n="d1e8d2c8">
              Fru talman! Jag talar verkligen inte om ett snävt konsumentperspektiv,
              för det är klart att hälsofrågor är väldigt angelägna för oss
              konsumenter. De är ju otroligt centrala.
            </seg>
            <seg n="57f6229b">
              Just detta med sambandet mellan hälsa, till och med folkhälsa,
              och kost är någonting som regeringen har uppmärksammat under den
              gångna hösten. Vi har nu också satt i gång ett arbete för att
              få fram en handlingsplan. Det handlar om olika aspekter på folkhälsa
              och mat kopplat till övervikt. Det arbetet pågår.
            </seg>
            <seg n="7e3ca0e1">
              Jag är den första att hålla med om att det här är en väldigt
              central fråga. Det är säkerligen så att vi också som individer
              själva kan ta ett ansvar för att få en bättre hälsa. Men att,
              som Lotta N Hedström gör, dra slutsatsen att vi har blivit sjuka
              av läkemedel tycker jag är att dra en lite för snabb slutsats.
              Det handlar kanske om att vi använder en terapi på ett sätt som
              ersätter andra terapier. Lotta N Hedström uttrycker att vi med
              det här direktivet motverkar en utveckling med egenvård och användning
              av ofarliga kosttillskott. Jag vill varna för den formuleringen.
            </seg>
            <seg n="2106ce8f">
              Det är mycket bra, vidhåller jag, från konsumentsynpunkt att
              vi har det här direktivet. Och jag tror att det är väldigt olyckligt
              om man försöker att påstå att direktivet är negativt för våra
              möjligheter att få tillskott av vitaminer och mineraler i vår
              mat. Det här direktivet gör det bättre för konsumenterna. Det
              ger ett bättre skydd, en bättre transparens och bättre möjligheter
              att få en relevant information och en marknadsföring som inte
              är vilseledande.
            </seg>
          </u>
          <note n="d1be8028">
            Överläggningen var härmed avslutad.
          </note>
          <note n="0e2f786a">
            9 § Svar på interpellationerna 2003/04:230 och 231 om stödområdesindelningen
            i Jämtland
          </note>
          <note type="speaker" n="a83a7305">
            Anf. 43 Jordbruksminister ANN-CHRISTIN NYKVIST (s):
          </note>
          <note n="9c64d94a">
            Fru talman! Håkan Larsson har frågat mig vilka åtgärder jag avser
            att vidta för att genomföra riksdagens enhälliga beslut från den
            22 maj 2002 om ändrade stödområdesgränser i Jämtland.
          </note>
          <u who="Q547580" xml:id="i-0c939f23688c3c3d-1" n="d2293522">
            <seg n="bd72c6ae">
              Gunnar Sandberg har frågat när jag avser att verkställa riksdagsbeslutet
              om ändamålsenlig stödområdesindelning i Jämtland.
            </seg>
            <seg n="c2ed5bf8">
              Jag håller med Gunnar Sandberg och Håkan Larsson om att lantbruket
              och dess utveckling är mycket viktigt för landsbygden i Jämtland,
              dels för livsmedelsproduktionen och sysselsättningen i länet,
              dels genom att jordbruksproduktionen bidrar till att hålla landskapet
              öppet. Att livsmedelsindustrin har goda förutsättningar att verka
              och utvecklas är väsentligt för regionens konkurrenskraft och
              framtid. I Jämtlands län finns också många goda exempel på framgångsrikt
              landsbygdsföretagande, bland annat inom den småskaliga livsmedelsproduktionen.
            </seg>
            <seg n="1d2b7a91">
              Vi har sedan mycket länge haft ett särskilt stöd till jordbruket
              i norra Sverige. Det nuvarande nationella stödet kan ses som en
              komplettering till de av EU medfinansierade stöden. Det tidigare
              Norrlandsstödet, från tiden före medlemskapet i EU, har ersatts
              med tre nya stöd. Inom ramen för landsbygdsprogrammet lämnas kompensationsbidrag
              till mindre gynnade områden och miljöersättning för att hålla
              odlingslandskapet öppet. Därutöver finns det helt nationellt finansierade
              stödet till jordbruket i norra Sverige, varav nära 95 % går till
              mjölkproduktionen.
            </seg>
            <seg n="2e24f61d">
              Stor yta och varierande produktionsförhållanden motiverar att
              Jämtlands län är uppdelat i flera stödområden, varav stödområde
              2 B utgör den minsta delen. Den nuvarande stödområdesindelningen
              i norra Sverige har varit oförändrad sedan Sverige blev medlem
              i EU. Områdesindelningen överensstämmer med den som tillämpats
              sedan mitten av 1980-talet och baseras på statistik om skördeavkastningar.
            </seg>
            <seg n="c2078172">
              Den årliga minskningen av jordbruksföretagen, åkerarealen och
              mjölkkorna är snabbare i norra Sverige än i andra delar av landet,
              vilket är allvarligt. Stödområde 2 B har dock en något bättre
              utveckling än stödområde 13 i sin helhet samt även en bättre utveckling
              än område 2 A vad gäller antal företag med mjölkkor, totalt antal
              mjölkkor och lönsamhet i mjölkproduktionen. Trots att antalet
              företag har minskat har mjölkproduktionen i område 2 B minskat
              obetydligt sedan 1997.
            </seg>
            <seg n="9edd69ec">
              En jämförelse mellan stödområde 2 B i Jämtlands respektive Västernorrlands
              län visar att Jämtlandsdelen har både högre skördenivå och en
              mindre negativ strukturutveckling inom mjölkproduktionen.
            </seg>
            <seg n="ff2b571c">
              I arbetet inför det svenska genomförandet av CAP-reformen analyserar
              regeringen konsekvenserna för norra Sverige och för olika stödområden.
              Utfallet av reformen för norra Sverige och för Jämtland är en
              viktig del i analysen av villkoren och framtida möjligheter för
              jordbruket i dessa delar av landet. Även om inget tyder på att
              område 2 B missgynnas av reformen finns det skäl att se över om
              stödområdesindelningen i Jämtlands län kan bli mer ändamålsenlig,
              enligt riksdagens önskemål. Regeringen arbetar nu med att analysera
              hur en ändring ska kunna genomföras. Målsättningen är att få till
              stånd en mer ändamålsenlig stödområdesindelning så snart som möjligt.
              De av EU godkända reglerna för vårt nationella stöd sätter naturligtvis
              gränser för vad som är möjligt att göra.
            </seg>
          </u>
          <note type="speaker" n="021d9a70">
            Anf. 44 HÅKAN LARSSON (c):
          </note>
          <u who="Q5937692" xml:id="i-c3891a6eb297e44e-0" n="5b117e4e">
            <seg n="c1ee17ba">
              Fru talman! Jag vill tacka jordbruksministern för svaret. Tyvärr
              måste jag säga att jag blir besviken över att vi inte äntligen
              får ett klart besked om att riksdagens beslut från maj 2002 ska
              genomföras, det vill säga att stödområde 2 B ska överföras till
              stödområde 2 A. Varför har regeringen ännu inte följt riksdagens
              beslut? frågar jag mig. Men framför allt frågar sig alla de mjölkbönder
              i 2 B-området, som trodde att det var riksdagens beslut som gällde,
              när detta ska ske. Snart har två år gått sedan beslutet i denna
              kammare.
            </seg>
            <seg n="019cea9a">
              Jordbruket är, som ministern helt riktigt konstaterar, mycket
              viktigt och har stor betydelse för sysselsättningen i Jämtlands
              län. Jordbrukets roll för sysselsättningen är faktiskt lika stor
              i Jämtland som i Skåne och Halland. Endast på Gotland har de areella
              näringarna en större betydelse.
            </seg>
            <seg n="1f3e433b">
              Det är livsmedel av hög kvalitet som produceras i Jämtlands län.
              Men lantbruksföretagens lönsamhet är samtidigt hårt pressad. Antalet
              gårdar med mjölkproduktion minskar hela tiden. Det måste till
              konkreta åtgärder för att ge de kvarvarande mjölkproducenterna
              rättvisa förutsättningar så att de kan satsa offensivt för framtiden.
            </seg>
            <seg n="85837ef8">
              Ann-Christin Nykvist säger i svaret att områdesindelningen baseras
              på statistik om skördeavkastningar från 1980-talet. Det är bara
              det att denna statistik har visat sig felaktig. De båda bönderna
              och eldsjälarna John-Erik Johansson i Stugun och Lars-Göran Rödén
              i Brunflo har sedan länge utifrån officiell statistik övertygande
              visat att gränsdragningen är uppenbart felaktig. Det är deras
              arbete som är grunden för det beslut som riksdagen fattade 2002.
            </seg>
            <seg n="7ec4fc6b">
              Gränsdragningen ger ibland direkt absurda konsekvenser eftersom
              den följer församlingsgränser och inte reella skillnader i produktionsförutsättningar.
              Grannar med likvärdiga odlingsförutsättningar behandlas helt olika
              i det här systemet.
            </seg>
            <seg n="9180ea7a">
              Den som granskar en karta över växtodlingszonerna i norra Sverige
              kan direkt konstatera att någonting är fel när det gäller stödområdesgränserna
              i Jämtland. Medan kustlandet i Västerbotten och delvis även i
              Norrbotten tillhör stödområdena 2 A och 1 samtidigt som man finns
              i växtodlingszon 5 befinner sig de tio jämtländska församlingarna,
              som ingår i stödområde 2 B, i växtodlingszon 6 eller till och
              med 7, detta på grund av höjden över havet.
            </seg>
            <seg n="275600aa">
              För en enskild jordbrukare är skillnaden i prisstöd mellan områdena
              2 A och 2 B av stor betydelse. Medan den jordbrukare vars gård
              hamnat i 2 A får 71 öre per kilo mjölk i merersättning får kollegan
              i 2 B endast 47 öre per kilo. Denna skillnad på 24 öre kan innebära
              mellan 50 000 och upp till 150 000 kr per år för en bonde. Det
              är pengar som är oerhört viktiga på marginalen i den pressade
              ekonomi man lever i, för att man ska kunna ha en avbytare någon
              dag i månaden eller för att man ska klara av att göra nödvändiga
              investeringar för framtiden.
            </seg>
            <seg n="4f058cb0">
              För mejeriet i Östersund är det avgörande att det finns råvara
              att tillgå. Fortsätter antalet mjölkgårdar att minska är risken
              stor att också volymen på den invägda mjölken snart faller. Mjölkproduktionen
              i 2 B-området är en nödvändig förutsättning för att Milko ska
              kunna hämta mjölken även i de övriga, mer glesbebyggda delarna
              av länet.
            </seg>
            <seg n="aa2d839c">
              Den 14 januari samlades ett hundratal bönder i Bringåsen utanför
              Östersund för att protestera mot att ingenting händer från regeringens
              sida. Till mötet var även vi riksdagsledamöter från Jämtlands
              län inbjudna. I ett brev till jordbruksministern kräver de församlade
              bönderna att riksdagens eniga beslut från den 22 maj 2002 omgående
              genomförs, helst retroaktivt från det gångna årsskiftet.
            </seg>
            <seg n="fa0724d8">
              Nu hoppas jag att vi får ett klart besked av jordbruksminister
              Ann-Christin Nykvist till de berörda Jämtlandsbönderna om att
              stödområde 2 B omgående överförs till 2 A. Det är hög tid att
              sluta analysera och se till att riksdagsbeslutet genomförs.
            </seg>
          </u>
          <note type="speaker" n="1422eb34">
            Anf. 45 GUNNAR SANDBERG (s):
          </note>
          <u who="Q3374587" xml:id="i-dea5acf527ced386-0" n="8e8beac5">
            <seg n="a4d8fe4b">
              Fru talman! Först vill jag tacka jordbruksministern för svaret
              på min interpellation. Det finns en kultur här i riksdagen som
              bygger på att vi blir tilldelade ett visst antal minuter och så
              får vi säga så mycket som möjligt på den stunden. Oftast räcker
              inte tiden till. Efter det diskuteras det vi sade och analyseras.
              Och för att vara riktigt säkra tillsätter vi lite pengar till
              en utredning.
            </seg>
            <seg n="9c425df3">
              Bakgrunden till min interpellation är att Berit Andnor och Rune
              Berglund väl beskrev situationen för jämtländskt jordbruk i den
              motion som fick bifall av riksdagen. Det är, som Håkan Larsson
              sade, snart två år sedan, och ingenting har hänt.
            </seg>
            <seg n="08b7ba14">
              Jordbruket förser livsmedelsindustrin med råvaror och håller
              landskapet öppet. Dessutom är det en viktig näringsgren i Jämtland.
              Andelen sysselsatta ligger på samma nivå som i de stora jordbrukslänen
              Skåne och Gotland.
            </seg>
            <seg n="8ea4d282">
              Jordbruksstödet ska kompensera de kostnadsnackdelar som vår plats
              på jorden innebär. Det kyliga klimatet i Norrland och höjden över
              havet påverkar odlingsresultatet. Stödområde 2 B omfattar några
              församlingar i Storsjöbygden och tre församlingar i Ragundadalen.
              Sedan tillkomsten har denna indelning diskuterats och ifrågasatts.
            </seg>
            <seg n="ed1f0627">
              Storsjön ligger på en nivå av 300 meter över havet. En nivåskillnad
              på 100 meter över havet innebär samma klimatförändring som att
              resa 20 mil norrut vid havsnivån. Därför är det orimligt att ha
              denna indelning med sämre stöd för en del av länets jordbrukare.
            </seg>
            <seg n="8688c312">
              I interpellationssvaret säger ministern att regeringen analyserar
              villkoren och framtida möjligheter för jordbruket i norra Sverige.
              Denna analys innebär också att stödområdesindelningen för Jämtland
              ska ses över med målsättningen att en ändring ska ske så snart
              som möjligt. Det är bra. Även om jag förstår att sådana analyser
              kräver noggrant arbete är det viktigt att ett ändringsförslag
              kommer snart.
            </seg>
            <seg n="6ac8419d">
              Jag har ett par frågor med anledning av svaret på min interpellation.
            </seg>
            <seg n="81283b40">
              Fråga 1: Vilka hinder sätter EU-reglerna för möjligheterna att
              ändra stödområdesindelningen i landet?
            </seg>
            <seg n="bc3bf9b8">
              Fråga 2: När i tiden kan man vänta ett ändringsförslag från regeringen
              så att jag kanske kan ge ett säkert svar när jag träffar lantbrukarna
              när jag kommer hem nästa gång? Kommer det att dröja en månad,
              ett halvår eller ett år?
            </seg>
          </u>
          <note type="speaker" n="a23ae91c">
            Anf. 46 CAMILLA SKÖLD JANSSON (v):
          </note>
          <u who="Q4979216" xml:id="i-974062e1d4d37997-0" n="2cfd1fca">
            <seg n="0181c241">
              Fru talman! Jag tror att det är första gången under mina fem
              eller sex år här i riksdagen som alla sex riksdagsledamöterna
              från Jämtlandsbänken närvarar vid en interpellationsdebatt. Det
              har att göra med hur viktig vi tycker att den här frågan är.
            </seg>
            <seg n="f9d66f8b">
              Det illustreras också av det möte som det refererades till tidigare.
              Man kallade till ett möte en vinterkväll i snöiga Jämtland och
              det kom 80 deltagare från hela länet, riksdagsledamöter, kommunalråd
              och lantbrukare från både stödområde 2 A och 2 B. Det är en illustration
              av att detta är viktigt för länet som helhet, för jordbruket som
              helhet och att det har betydelse för livsmedelsproduktionen. Det
              har betydelse för att vi ska ha ett underlag till mejeriet och
              så vidare.
            </seg>
            <seg n="d77ed967">
              Vi vill understryka att det är ett enigt miljö- och jordbruksutskott
              som har gett regeringen ett uppdrag. Och det var en enig riksdag
              som bekräftade detta beslut. Det är inte första gången det ställs
              en interpellation, och det är inte bara en gång som departementet
              har uppvaktats i den här frågan. Det kommer lite olika svar från
              regeringen, lite olika, som jag faktiskt vill kalla det, undanflykter.
            </seg>
            <seg n="b6980201">
              I det här interpellationssvaret, som jag tycker tyvärr kanske
              är ännu svagare än de tidigare svaren, refereras det till att
              riksdagen har sagt att det finns skäl att se över stödområdesindelningen
              i Jämtlands län. Läser man betänkandetexten ser man, om man som
              vi är vana att läsa de här politiska texterna, att miljö- och
              jordbruksutskottet och riksdagen har varit mycket tydliga i sin
              motivering till det här beslutet. Man ifrågasätter om det föreligger
              sådana skillnader mellan stödområde 2 A och 2 B att det motiverar
              den här stödområdesindelningen.
            </seg>
            <seg n="ccc78b61">
              Om den avsedda kompensationseffekten står det: Områdesindelningen
              synes inte heller ge avsedd kompensationseffekt för variationen
              i skördar. Detta är mycket tydliga skrivningar. De kan inte missförstås.
              Riksdagen har givit regeringen ett uppdrag. Skördestatistik och
              annat motiverar inte den uppdelning som finns nu.
            </seg>
            <seg n="b5cc3bed">
              Jag menar att regeringen ska ha mycket starka skäl för att förhala
              och gå emot ett riksdagsbeslut. Jag menar även, precis som Håkan
              Larsson, att det besked som lantbruket i Jämtland har rätt att
              kräva är att få reda på att detta ska verkställas. Jag tycker
              vidare att det är rimligt, som det står i skrivelsen som har gått
              till ministern och departementet, att det ska ske retroaktivt
              från och med den 1 januari.
            </seg>
            <seg n="10fc75fb">
              Jag vill också understryka den frågeställning som Håkan Larsson
              hade: Varför har inte detta beslut verkställts? Jag menar att
              vi inte har fått några hållbara argument, någon hållbar motivering,
              för att regeringen inte har verkställt riksdagens beslut.
            </seg>
          </u>
          <note type="speaker" n="3b805eaa">
            Anf. 47 SVEN GUNNAR PERSSON (kd):
          </note>
          <u who="Q6043789" xml:id="i-e07e1182f1196c81-0" n="46d123e1">
            <seg n="757a27a3">
              Fru talman! Jag anmälde mig till den här debatten inte för att
              jag är jämtlänning utan för att jag ställde motsvarande fråga
              till jordbruksministern i augusti förra året. Jag fick samma undflyende
              svar då som hon ger nu. Jag står här för att jag tycker att jordbruket
              ska ha rättvisa förutsättningar. Och jag står här för att jag
              är angelägen om att regeringen visar respekt för de folkvaldas
              beslut i den här kammaren.
            </seg>
            <seg n="827efff2">
              Jag måste säga att jag tycker att det är anmärkningsvärt ja,
              nästan otillständigt att man i det här svaret försöker fly från
              det faktum att ett enigt utskott, där jag själv sitter, och kammaren
              här har krävt en förändring. Det har Håkan Larsson, Gunnar Sandberg
              och Camilla Sköld Jansson redogjort för på ett bra sätt, och jag
              vill tacka er för att ni ställde frågan igen.
            </seg>
            <seg n="b86759a5">
              Jordbruksministern försöker måla upp att allt är frid och fröjd
              genom att tala om framgångsrikt landsbygdsföretagande och småskalig
              livsmedelsproduktion. Då är det bara att konstatera att om det
              ska kunna fortsätta krävs det att jordbruksföretagen har en chans
              att överleva och kunna leverera råvaror till den här småskaliga
              livsmedelsproduktionen. För att ge förutsättningar för detta behövs
              det en ändring av stödområdesindelningen.
            </seg>
            <seg n="d64759fa">
              För att få det att låta som om just inga förändringar behövs
              har jordbruksministern vidare varit ute och räknat företag i Jämtland.
              Hon radar upp statistik och säger att det går skapligt bra i 2
              B. Men det går ju inte bra i 2 B tack vare den här stödområdesindelningen.
              Det är trots den som man genom ett idogt arbete har försökt göra
              det bästa av situationen. Till slut landar jordbruksministern,
              precis som förra gången jag ställde frågan, ändå på något slags
              slutsats om att det här ska vi väl se över. Vi ska väl kika på
              det. Vi håller på och bereder och har oss.
            </seg>
            <seg n="dd52b560">
              Hon säger att det finns skäl att se över detta igen. Ja, det
              finns skäl att se över. Riksdagen har enhälligt givit regeringen
              till känna att stödområde 2 B Jämtland ska flyttas till 2 A. Jag
              tycker att det är beklämmande att jordbruksministern nonchalerar
              riksdagen i den här frågan och instämmer med tidigare frågeställare:
              När kommer förändringen?
            </seg>
          </u>
          <note type="speaker" n="3795a0ff">
            Anf. 48 OLA SUNDELL (m):
          </note>
          <u who="Q6195893" xml:id="i-ae5311726102a7eb-0" n="9b72b089">
            <seg n="99f9056b">
              Fru talman! Man kan väl sammanfatta jordbruksministerns svar
              som: Nykvist i papperskorgen. Svaren på de frågor som har ställts
              tidigare och svaret på de interpellationer som har ställts i dag
              ger ingen vägledning. Det finns ingen inriktning på att man avser
              att genomföra det beslut som fattades för snart två år sedan.
            </seg>
            <seg n="f1b953e9">
              När man läser texten är det tydliga motiv. Det har gått två år
              sedan beslutet fattades. Jag förlänger inte debatten, men jag
              skulle vilja uppmana regeringen och försvarsministern att få ändan
              ur vagnen och genomföra beslutet omedelbart.
            </seg>
          </u>
          <note type="speaker" n="6f99e70a">
            Anf. 49 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-2a68d25f02071825-2" n="d2293522" next="i-0c939f23688c3c3d-2">
            <seg n="c39b9bd9">
              Fru talman! Jag känner mig som jordbruksminister och konsumentminister
              inget annat.
            </seg>
            <seg n="850a7b75">
              Jag vill inledningsvis säga att jag har stor respekt för riksdagens
              beslut. Det vill jag understryka. Det är inte fråga om undanflykter,
              som några av er läser in i svaret. Det är det absolut inte. Det
              handlar om en ambition att få ett hållbart system. Då kan man
              inte bortse från att det är en ganska grannlaga uppgift att få
              en bra stödområdesindelning som är hållbar. Det är skälet till
              att den nuvarande indelningen har gällt under så lång tid, sedan
              Sverige blev medlem i EU. Det system som vi då fick, alltså när
              Sverige blev medlem i EU, bygger ju på ett system från 80-talet.
              Man kan inte bortse från att när man gör ändringar kan det också
              få konsekvenser. Det måste man ha en bra bild av.
            </seg>
            <seg n="03bc5d1c">
              När det sedan gäller det som riksdagen har givit regeringen till
              känna försökte jag redovisa den svårighet som finns i utredningsarbetet.
              Det finns argument både för och emot. Jag har noga läst både motioner
              och vad riksdagen har uttalat. Jag utgår givetvis från detta i
              det arbete som bedrivs på departementet.
            </seg>
            <seg n="907b8e00">
              Håkan Larsson menade att vi utgår från en felaktig statistik.
              Jag vill inte säga att den offentliga statistiken är felaktig.
              Jag tycker att det är ett ganska märkligt uttalande. Vi har en
              statistik som säger precis det som jag redovisade i svaret när
              det gäller antalet mjölkkor, skördenivåerna och den ekonomiska
              utvecklingen. Det måste man ta till sig.
            </seg>
            <seg n="48283dec">
              Sedan finns det också annan statistik, som lantbrukarna i Jämtland
              åberopar, som ger en annan bild. Den statistiken behöver analyseras
              för att man ska se om det är ett tillräckligt antal uppgifter,
              ett tillräckligt antal observationer, för att resultaten ska kunna
              anses vara statistiskt säkerställda. Det går inte bara att göra
              egna beräkningar och sedan kalla det för statistik. Det krävs
              lite mer för att det ska vara representativt. Sedan har vi det
              andra argumentet, höjden över havet, som också behöver analyseras.
              Jag hoppas att ni har respekt för att det här är ett omfattande
              arbete.
            </seg>
            <seg n="35ece240">
              Sven Gunnar Persson gick in på att vi behöver ha goda villkor
              för jordbruket, goda konkurrensförutsättningar. Det skriver jag
              under på. Han menar också att vi ser en utveckling som gör att
              vi får färre mjölkbönder och att det äventyrar råvaran till mejerierna.
              Samtidigt har vi dock haft en utveckling med bättre avkastning
              per ko. Så mjölkinvägningen har egentligen inte varit negativ
              på det sättet om man exempelvis tittar på landet i dess helhet.
            </seg>
            <seg n="0c5dbe8f">
              Det vi just nu håller på med, reformeringen av EU:s jordbrukspolitik
              och den nationella implementeringen, utgår just ifrån att vi ska
              hitta modeller så att vi får en tillräcklig kritisk massa. Men
              det hänger inte ihop med stödområdesindelningen på det sättet.
              Här finns det ett antal olika ingångar.
            </seg>
            <seg n="c88c5e85">
              Jag fick en fråga vad vi kan göra för förändringar i förhållande
              till reglerna inom EU. Vi har i vårt anslutningsfördrag regler
              som säger att vi inte får öka stödet i förhållande till hur stort
              stöd vi hade när vi blev medlemmar i EU. Då räknar man också in
              miljöstöd och kompensationsbidrag. Det är alltså ramen för vad
              vi får göra.
            </seg>
            <seg n="1bf59904">
              Jag vill sluta med att säga att det inte handlar om bristande
              initiativkraft från regeringens sida, utan vi gör analyser. Det
              är inga enkla analyser att göra om detta ska bli ett hållbart
              system.
            </seg>
            <seg n="5f90f591">
              Jag vill också erinra om att regeringen har gjort precis det
              som riksdagen efterfrågar, nämligen att i arbetet med den framtida
              jordbrukspolitiken pröva möjligheterna att få till stånd en mer
              ändamålsenlig stödområdesindelning i Jämtlands län. Det är så
              det är formulerat i utskottsbetänkandet.
            </seg>
          </u>
          <note n="5c932f0f">
            Ajournering
          </note>
          <note n="c68df811">
            Kammaren beslutade kl. 16.30 på förslag av tredje vice talmannen
            att ajournera förhandlingarna till kl. 18.00.
          </note>
          <u who="Q547580" xml:id="i-0c939f23688c3c3d-2" n="d2293522" prev="i-2a68d25f02071825-2">
            <seg n="0b65ba08">
              Återupptagna förhandlingar
            </seg>
          </u>
          <note n="a8ec250a">
            Förhandlingarna återupptogs kl. 18.00.
          </note>
          <note n="6c5101ad">
            9 § (forts.) Svar på interpellationerna 2003/04:230 och 231 om
            stödområdesindelningen i Jämtland
          </note>
          <note type="speaker" n="5e92607b">
            Anf. 50 HÅKAN LARSSON (c):
          </note>
          <u who="Q5937692" xml:id="i-e42572f388544575-0" n="5b117e4e" next="i-b75a3ee6b33e79dc-0">
            <seg n="8d1b2f93">
              Fru talman! Det är trevligt att vi företrädare för Jämtlands
              län kan agera så enigt i den här frågan. Det är inte varje dag
              som Camilla, Ola, Gunnar och jag agerar gemensamt som vi gör i
              dag. Dessutom har vi eldunderstöd från Sven Gunnar. Jag hoppas
              att detta ger intryck ända in i Jordbruksdepartementet.
            </seg>
            <seg n="4181e5a5">
              Ann-Christin Nykvists svar gör mig aningen bekymrad.
            </seg>
          </u>
          <note n="d0a34885">
            För det första är det faktiskt så att riksdagen den 22 maj 2002
            biföll motion 2000/01MJ255 av Berit Andnor och Rune Berglund.
            Kravet i motionen var entydigt, nämligen att riksdagen beslutar
            att stödområde 2 B i Jämtlands län överförs till stödområde 2
            A.
          </note>
          <u who="Q5937692" xml:id="i-b75a3ee6b33e79dc-0" n="5b117e4e" prev="i-e42572f388544575-0">
            <seg n="7852eca5">
              För det andra är det ingen hemsnickrad statistik som har använts,
              utan den statistik som har använts i det här arbetet är officiell
              statistik som John-Erik Johansson och Lars-Göran Rödén under 20
              års tid har sammanställt och som klart visar att gränsdragningen
              för stödområdena bygger på felaktiga grunder. Det är alltså officiell
              statistik som man har sammanställt. Exempelvis lantbruksdirektören
              vid Länsstyrelsen i Östersund, Kjell Steen, har konstaterat att
              det är den mest sanna bilden som kan ges. Jag vill uppmana jordbruksministern
              att kontrollera statistiken om det finns en tveksamhet. Jag har
              talat med dem som sammanställt den, och de står gärna till förfogande
              för en ordentlig genomgång detta för att det inte ska finnas någon
              tveksamhet.
            </seg>
            <seg n="79c8ddf7">
              Jordbruksministern talar om alla följdkonsekvenser som måste
              analyseras och så vidare. Vilka följdkonsekvenser handlar det
              om?
            </seg>
            <seg n="451e5f5a">
              Riksdagen har beslutat att tio församlingar i stödområde 2 B
              i Jämtland ska överföras till stödområde 2 A. Detta beräknas kosta
              3,9 miljoner kronor inte mycket pengar i statskassan men pengar
              som skulle betyda oerhört mycket för de aktuella jordbruksföretagen.
            </seg>
            <seg n="7e30efd5">
              Vidare säger jordbruksministern att EU sätter gränser för vårt
              nationella stöd. Men om man läser vidare i det svenska anslutningsfördraget
              till EU, närmare bestämt artikel 142.3, står det att Sverige har
              viss flexibilitet när det gäller de nationella stöden norr om
              62:a breddgraden flexibilitet både när det gäller att justera
              den stödnivå som det handlar om och när det gäller stödområdesgränserna.
              Jag tycker att man ska utnyttja den flexibiliteten och se till
              att det här riksdagsbeslutet genomförs. Det finns ingenting att
              tveka om, jordbruksministern, utan det är dags att genomföra det
              riksdagsbeslut som är fattat omgående!
            </seg>
          </u>
          <note type="speaker" n="e7632204">
            Anf. 51 GUNNAR SANDBERG (s):
          </note>
          <u who="Q3374587" xml:id="i-dea5acf527ced386-1" n="8e8beac5">
            <seg n="d02077d1">
              Fru talman! Med all respekt för jordbruksministerns statistiska
              material och analyser måste jag ändå säga att vi aldrig kan bortse
              från att riksdagen har fattat beslut om att stödområde 2 B överförs
              till stödområde 2 A. De flesta drabbade tycker sig ha väntat tillräckligt
              länge. Jag tycker att det här inte ska behöva ta så mycket längre
              tid, just med tanke på hur länge man redan har väntat. När beslut
              nu är fattat i riksdagen är det väl därför bara för jordbruksministern
              att verkställa och finansiera riksdagens beslut.
            </seg>
          </u>
          <note type="speaker" n="ed9d5ab5">
            Anf. 52 CAMILLA SKÖLD JANSSON (v):
          </note>
          <u who="Q4979216" xml:id="i-974062e1d4d37997-1" n="2cfd1fca">
            <seg n="60d854fe">
              Fru talman! Efter att ha lyssnat till debatten måste jag tyvärr
              säga att det inte finns någon anledning att tona ned den kritik
              som kom i första rundan av den här interpellationsdebatten. Till
              exempel sade Nykvist att man på Regeringskansliet mycket noga
              har läst motionen och betänkandet. Men uppenbarligen har man inte
              upptäckt att den statistik som åberopas är offentlig statistik.
              Nästa fråga blir därför hur pass mycket man faktiskt har tagit
              till sig av vad både utskott och riksdag har uttalat.
            </seg>
            <seg n="8211f046">
              Inte heller är det, menar jag, något argument att detta skulle
              medföra förändringar på andra håll att det kanske behöver göras
              justeringar när det gäller Västernorrland och så vidare. Skillnaden
              är ju att det när det gäller stödområdesindelningen för Jämtland
              finns både ett underlag och ett riksdagsbeslut. Att det också
              finns ett riksdagsbeslut är det som skiljer i de här frågorna.
              Vidare har vi här hört att EU inte sätter några gränser för att
              regeringen diskuterar sig fram till en konkret lösning som EU-kommissionen
              sedan kan bekräfta.
            </seg>
            <seg n="3bd1845b">
              Slutsatsen är således fortfarande att det enda raka är att regeringen
              har att verkställa det här riksdagsbeslutet. Enda sättet för Nykvist
              och regeringen att undgå kritik befogad kritik är att detta riksdagens
              beslut verkställs.
            </seg>
          </u>
          <note type="speaker" n="e9e6a737">
            Anf. 53 SVEN GUNNAR PERSSON (kd):
          </note>
          <u who="Q6043789" xml:id="i-e07e1182f1196c81-1" n="46d123e1">
            <seg n="677a7b58">
              Fru talman! Det var inte helt lätt att följa med i jordbruksministerns
              kamp mot gongongen före pausen i kammaren. Så mycket uppfattade
              jag dock som att hon skulle verka för att det finns en tillräcklig
              kritisk massa för produktion av mjölk och andra jordbruksprodukter.
              Det var i och för sig intressant. En sak är dock fullständigt
              klar, nämligen att det finns en kritisk massa här bestående av
              349 personer som enhälligt har beslutat om detta. Det är precis
              så som sagts här, nämligen att det framför allt gäller att verkställa
              riksdagens beslut.
            </seg>
            <seg n="f84dc471">
              Det är patetiskt att höra kritiken mot dem som har tagit fram
              underlag för det beslut som 349 ledamöter har fattat, att tala
              om brist på vetenskaplighet och så vidare. Ja men jordbruksministern,
              plocka då fram det med hjälp av hela departementet, Jordbruksverket,
              Livsmedelsekonomiska institutet eller andra som brukar vara flinka
              med att ta fram och snabbt som ögat leverera olika utredningar
              och underlag!
            </seg>
            <seg n="2a5b9687">
              Jag har suttit med i kontaktgruppen för genomförandet av den
              gemensamma jordbrukspolitiken, och det är en fantastisk kompetens
              och arbetskapacitet som finns hos både departement och myndigheter.
              Snabbare än tanken kan de få fram underlag och djupgående analyser.
              Fram med dessa och verkställ beslutet, kära jordbruksministern!
            </seg>
          </u>
          <note type="speaker" n="09cbc49f">
            Anf. 54 OLA SUNDELL (m):
          </note>
          <u who="Q6195893" xml:id="i-ae5311726102a7eb-1" n="9b72b089">
            <seg n="4ef247d1">
              Fru talman! Jag får väl kalla jordbruksministern för vad hon
              är, nämligen jordbruksminister. Med tanke på den försvarsattityd
              som ministern intog i sitt svar var det kanske befogat med min
              felsägning när jag vände mig till jordbruksministern.
            </seg>
            <seg n="0dbb5c10">
              Två saker fäste jag mig särskilt vid i ministerns andra framträdande
              här. Först gäller det då det ökade stödet. Det är inte fråga om
              ökat stöd i det här fallet, utan utskottets beslut är enbart ett
              utslag av en felaktig stödområdesindelning. Grunden för detta
              har redovisats tidigare: att det finns en biologisk grund. Detta
              är bakgrunden till att utskottet enhälligt kom fram till detta
              och även riksdagen så småningom.
            </seg>
            <seg n="7fad2aca">
              Vidare säger ministern, vilket jag tog fasta på, att hon tycker
              att det är viktigt att åstadkomma ändamålsenliga stödområden.
              Bra! Genomför då beslutet. Vad beslutet handlar om är just att
              genomföra ändamålsenliga stödområden.
            </seg>
            <seg n="0025b6ae">
              Sedan har vi detta med analys. Räkna inte ihjäl dig utan genomför
              beslutet! Det har nu gått två år, och vi väntar fortfarande på
              ett genomförande. Redovisningen i svaret och ditt framträdande
              här ger en bild av att ingenting har hänt, utan plötsligt laborerar
              man med ett svar för att kunna hitta lämpliga resonemang om varför
              man inte har genomfört det här. Kom till skott, ministern!
            </seg>
          </u>
          <note type="speaker" n="1cf0b7fb">
            Anf. 55 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-808b91d6947ccca1-17" n="d2293522">
            <seg n="5f9552c7">
              Fru talman! Jag har stor respekt för det riksdagsbeslut som är
              fattat. Det har jag sagt tidigare här i dag, och det vill jag
              också understryka.
            </seg>
            <seg n="4848f8e8">
              En del av det som sägs här blir dock lite motsägelsefullt. Man
              talar om statistiken och säger att den är riktig. Samtidigt säger
              Sven Gunnar Persson att det finns så mycket kompetens i departementet.
              Det tackar jag för att han säger, för det tycker också jag. Men
              det är ju den kompetensen som också har sagt att vi måste titta
              lite mer på det här för att få ett hållbart beslut.
            </seg>
            <seg n="3f2dd349">
              Jag tycker inte att vi ska fastna där. Jag blev lite avbruten
              i och med att vi fick stanna i debatten i halvlek. Vad jag försökte
              säga i den allra sista meningen, som drunknade i tillrättavisandet
              från talmannens sida, var att vi nu har kommit så långt att vi
              står vid den punkt som också riksdagen betonade i sitt tillkännagivande,
              att vi i arbetet med den framtida jordbrukspolitiken ska fasa
              in det här.
            </seg>
            <seg n="ae442062">
              Jag är inte nöjd med den tidsutdräkt som vi har haft i beredningsarbetet.
              Det kan ingen jordbruksminister vara. Jag beklagar att vi har
              haft den här tidsutdräkten. Vad jag kan vara nöjd med är att vi
              nu är i ett läge att jag ser framför mig att vi ska kunna verkställa
              det här beslutet.
            </seg>
            <seg n="8f46ebe3">
              Jag har kanske uppfattats felaktigt i inledningen av debatten.
              Min avsikt är givetvis att så snart det går verkställa det. Det
              är en del formella delar i lagstiftningsarbetet kvar innan att
              vi ska kunna verkställa detta. Men klart är att beslutet ska verkställas.
            </seg>
          </u>
          <note type="speaker" n="d8060d0e">
            Anf. 56 HÅKAN LARSSON (c):
          </note>
          <u who="Q5937692" xml:id="i-c3891a6eb297e44e-1" n="5b117e4e">
            <seg n="4611a681">
              Fru talman! Vi tackar för ett entydigt besked om att beslutet
              ska verkställas. Det har varit lite luddigt på den punkten, men
              nu är det raka besked. Då hoppas jag att det innebär att så snart
              det går inte är åratal framåt i tiden utan inom några veckors
              tid. Det här kan inte behöva ta längre tid. Vad är det man analyserar
              och funderar över på departementet när det snart har gått två
              år? Ska man visa respekt för riksdagsbeslut ska de genomföras,
              som jordbruksministern säger.
            </seg>
            <seg n="e1625736">
              Jag vill till slut fråga jordbruksministern: Innebär det som
              du nu har sagt att de berörda bönderna i Jämtland, som håller
              på att tappa tålamodet, får besked inom en nära framtid, under
              den här våren i varje fall?
            </seg>
          </u>
          <note type="speaker" n="f9539723">
            Anf. 57 GUNNAR SANDBERG (s):
          </note>
          <u who="Q3374587" xml:id="i-dea5acf527ced386-2" n="8e8beac5">
            <seg n="995d4442">
              Fru talman! Tack för det, jordbruksministern.
            </seg>
            <seg n="4d608edf">
              När jag åker hem och träffar bönderna kommer jag att säga att
              det kommer ett beslut om två månader. Jag hoppas att jag då inte
              ljuger.
            </seg>
          </u>
          <note type="speaker" n="d233bc44">
            Anf. 58 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-808b91d6947ccca1-18" n="d2293522">
            <seg n="b770e3ea">
              Fru talman! Jag har gett ett klart besked. Det är klart att vi
              ska verkställa riksdagens beslut. Det är inte så enkelt att det
              inte finns en del pengaeffekter i det här också. Vi fick höra
              från Ola Sundell att det inte krävs mer pengar. Det krävs lite
              mer pengar. Så vi har en sådan del i det hela som vi ska hantera,
              och vi har också en del författningsarbete kvar. Det går inte
              på några veckor, men det ska vara verkställt innan det här året
              är slut, och jag hoppas att det ska vara verkställt innan det
              är höst.
            </seg>
          </u>
          <note n="d1be8028">
            Överläggningen var härmed avslutad.
          </note>
          <note n="4213f989">
            10 § Svar på interpellation 2003/04:258 om åtgärder för att stärka
            det svenska jordbrukets konkurrenskraft
          </note>
          <note type="speaker" n="d29e2851">
            Anf. 59 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-808b91d6947ccca1-19" n="d2293522">
            <seg n="8ab2b88f">
              Fru talman! Jan Andersson har frågat mig vad jag avser att vidta
              för åtgärder för att förbättra det svenska jordbrukets konkurrenskraft
              gentemot konkurrentländerna.
            </seg>
            <seg n="ade96427">
              Jan Andersson menar att läget är så allvarligt att regeringen
              måste bestämma sig mellan ett livskraftigt svenskt lantbruk och
              en nedrustning av det svenska lantbruket och den svenska landsbygden.
              Jag menar att regeringens intentioner är tydliga. Regeringen vill
              se ett livskraftigt och hållbart lantbruk.
            </seg>
            <seg n="1806b513">
              Jag delar Jan Anderssons uppfattning om att lantbruket är en
              näring som har stor betydelse för landsbygdens utveckling och
              som nu befinner sig i en bekymmersam situation. Det finns i dag
              en betydande utvecklingspotential i det svenska jordbruket som
              bör utnyttjas i större utsträckning än i dag.
            </seg>
            <seg n="b9d55a6e">
              Jan Andersson hänvisar till den rapport som sammanställts av
              LRF Konsult. Jag håller med Jan Andersson om att rapporten visar
              på den allvarliga situation som lantbruket befinner sig i för
              närvarande. För vissa produktionsgrenar beror den situationen
              på konjunktursvängningar, men det förklarar inte allt. Det krävs
              förändringar på flera plan för att situationen ska förbättras.
            </seg>
            <seg n="e436636c">
              Ett tecken på konkurrensförhållandena är utnyttjande av produktionskvoter.
              Om utnyttjandet av kvoter minskar tyder det på att viljan att
              investera och gå in i sektorn försämras. Av vegetabiliernas produktionskvoter
              utnyttjas nära hundra procent av kvoterna, och utnyttjandet har
              varit oförändrat de senaste åren. Sedan 1995 har mjölkleveranserna
              varit mycket stabila, och den totala produktionen har hamnat mycket
              nära landskvoten. Ett undantag är kvotåret 2002/03 då produktionen
              minskade. Därefter har dock produktionen återigen ökat. När det
              gäller nötkreatur har Sverige ett högt kvotutnyttjande. Mellan
              1999 och 2002 har utnyttjandegraden ökat, men det beror till stor
              del på minskade kvoter.
            </seg>
            <seg n="9d80131d">
              LRF Konsults rapport indikerade att det råder en stor spridning
              av lönsamheten för lantbrukare med samma produktionsinriktning
              och produktionsstruktur. Det betyder sannolikt att de individuella
              företagarnas prestationer är avgörande för företagens lönsamhet.
              Det anser jag vara en viktig slutsats och visar att det finns
              stort utrymme för att förbättra situationen genom olika former
              av företagsutveckling.
            </seg>
            <seg n="ca566db7">
              Regeringsförklaringen från den 16 september 2003 understryker
              vikten av svensk tillväxt och konkurrenskraft. Regeringen har
              därvid särskilt betonat vikten av att Sveriges jordbrukare måste
              kunna konkurrera på villkor som är likvärdiga med dem som gäller
              för övriga Europa. Regeringen har inte ändrat uppfattning i denna
              fråga.
            </seg>
            <seg n="5cb955b6">
              Den nu beslutade reformen av den gemensamma jordbrukspolitiken
              innebär en viss flexibilitet för nationell variation i tillämpningen.
              Vad detta innebär för konkurrensen mellan producenter i olika
              länder är i dag svårt att förutsäga.
            </seg>
            <seg n="6d8db2b7">
              Regeringen kommer inom kort att redovisa ett förslag till genomförande
              av den gemensamma jordbrukspolitiken i Sverige. Jag vill inte
              nu ta ställning till om några ytterligare åtgärder ska vidtas.
              Jag följer utvecklingen noga.
            </seg>
          </u>
          <note type="speaker" n="8b3fa5f1">
            Anf. 60 JAN ANDERSSON (c):
          </note>
          <u who="Q5554833" xml:id="i-9ad19d06185cd7ef-0" n="ec4389e7">
            <seg n="868f7367">
              Fru talman! Jag tackar för svaret, även om jag tycker att man
              sammanfattningsvis kan säga att svaret präglas av passivitet.
              På de sista raderna i svaret kan man läsa: Jag vill inte nu ta
              ställning till om några ytterligare åtgärder ska vidtas. Jag följer
              utvecklingen noga.
            </seg>
            <seg n="e461f7b0">
              Även att inte ta ställning är att ta ställning. Varje dag som
              regeringen inte levererar sänkt dieselskatt är att ta ställning
              just för att inte ge det svenska jordbruket samma konkurrensvillkor
              som våra konkurrentländer har.
            </seg>
            <seg n="2accafa3">
              Jag kan konstatera att svenskt jordbruk är under en oerhört stark
              press. Det gäller både jordbruk och livsmedelsproduktion. Vi kan
              också konstatera att har vi inget svenskt produktionsjordbruk
              har vi heller ingen svensk livsmedelsproduktion, förutom möjligen
              sådan som importerar råvaror, kaffebönor och annat.
            </seg>
            <seg n="d69ed5b6">
              När vi nu går in i en ny jordbrukspolitik kommer vi att frikopplas
              från produktionskravet, vilket gör att de frikopplade stöden dramatiskt
              höjer behovet av sänkt dieselskatt och andra särskatter för att
              förbättra konkurrensvillkoren. Det är just produktionskalkylen
              som kommer att avgöra om lantbrukaren väljer att producera eller
              om lantbrukaren väljer att köra betesputsen och plocka hem det
              frikopplade stödet.
            </seg>
            <seg n="61843959">
              Min fråga till ministern är: Ser du de här sambanden? Om du ser
              dem, när kommer sänkningen på dieselskatten?
            </seg>
            <seg n="54ac2046">
              Fråga nummer två till ministern är om ministern tycker att lika
              lön för lika arbete är en vettig princip.
            </seg>
            <seg n="d5078130">
              I jämförelse med de europeiska länderna ligger svenska lantbrukares
              möjlighet och förmåga att ta ut lön ur sitt företag i nivå med
              lantbrukarnas i Portugal och Grekland. Det beror inte på att man
              har samma effektivitet som i de här länderna. Efter vad jag vet
              kan man inte jämföra effektiviteten i de ländernas jordbruk med
              effektiviteten i det svenska jordbruket. Det beror på att vi är
              effektiva men har ett kostnadsläge som inte medger att man kan
              ta ut lika lön för lika arbete. Vi borde rätteligen jämföra oss
              med andra länder som är betydligt mer lika Sverige i produktionshänseende
              och effektivitet än vad de nämnda länderna är. På den nivån är
              vi icke. Det beror till stor del på produktionsskatter.
            </seg>
            <seg n="82e16ea7">
              Tycker ministern att lika lön för lika arbete gäller? I så fall,
              när kommer skatterna att sänkas?
            </seg>
          </u>
          <note type="speaker" n="87bb372c">
            Anf. 61 SVEN GUNNAR PERSSON (kd):
          </note>
          <u who="Q6043789" xml:id="i-e07e1182f1196c81-2" n="46d123e1">
            <seg n="9059c7dc">
              Fru talman! Jag anmälde mig till denna debatt på grund av alla
              de samtal och mejl jag har fått under lång tid och som entydigt
              talar om den tuffa situation som många jordbrukare befinner sig
              i. Min skyldighet är att än en gång för jordbruksministern påpeka
              detta. Det är en utmärkt fråga som Jan Andersson har ställt till
              jordbruksministern och som ger oss detta tillfälle att samtala
              om jordbrukspolitiken.
            </seg>
            <seg n="22fe878d">
              Ministern sade i sitt svar att regeringen vill se ett livskraftigt
              och hållbart lantbruk. Jag hoppas att det är sant. Med tanke på
              det övriga innehållet i svaret tillåter jag mig att betvivla detta
              och se det som lite grann av läpparnas bekännelse.
            </seg>
            <seg n="41fcd5db">
              För att få oss att tro att det inte är så farligt med svenskt
              jordbruk hänvisar ministern till att kvotutnyttjandet ligger högt.
              Om jordbruksministern hade lite kännedom om de människor som det
              här handlar om, där i många fall familjegården har brukats i 200300
              år eller fört vidare ett arv, vet hur man gör allt för att fortsätta
              för att föra vidare idén och känslan för att bruka jorden, att
              producera de goda livsmedel man själv är övertygad om är en viktig
              uppgift, hade hon förstått att man gör allt för att försöka hålla
              produktionen uppe. Det nämns bland annat ett högt kvotutnyttjande
              för nötköttet. En situation där efterfrågan ökar på nötkött, och
              den svenska andelen av nötköttskonsumtionen minskar och självförsörjningsgraden
              är under 60 %, vittnar om någonting annat.
            </seg>
            <seg n="0a6afffd">
              Jordbruksministern talade i sitt svar om att lantbrukarna är
              mer eller mindre duktiga, gör mer eller mindre bra prestationer,
              och att det avgör företagens lönsamhet. Indirekt säger hon att
              de som inte får det att gå ihop är dåliga jordbrukare. Hon väljer
              att helt bortse från de pålagor av produktionsskatter och annat
              som svenskt jordbruk har mer av än vad konkurrentländerna har.
              Här finns det jordbrukare som har vågat investera och låna pengar,
              de satsar, och nu håller de på att gå under.
            </seg>
            <seg n="53b21586">
              Frågan från Jan Andersson löd: Vad avser ministern att vidta
              för åtgärder för att förbättra det svenska jordbrukets konkurrenskraft
              gentemot konkurrentländerna? Jag hörde inte ens en tillstymmelse
              till svar. Det finns inte ett enda förslag till åtgärder. Jag
              vill därför ge jordbruksministern några tips.
            </seg>
            <seg n="80a90320">
              Sänk dieselskatten. Inför full återföring av skatten på handelsgödsel
              och bekämpningsmedel eller avskaffa den. Åstadkom största möjliga
              medfinansiering av LBU-stöden. Skapa ett skördeskadeskydd värt
              namnet. Genomför stöd till avbytartjänst. Ge vallen ett starkare
              stöd. Inför ursprungsmärkning av allt livsmedel. Föreslå upphandlingsregel
              för lokalt producerade livsmedel. Det är några av de förslag som
              skulle ha kunnat rymmas inom ett interpellationssvar.
            </seg>
          </u>
          <note type="speaker" n="f49fae79">
            Anf. 62 CATHARINA ELMSÄTER-SVÄRD (m):
          </note>
          <u who="Q2941786" xml:id="i-4cb1e764832528b1-0" n="1bf281ed">
            <seg n="1562831f">
              Fru talman! Även jag ville vara med i denna interpellationsdebatt
              med jordbruksministern. Det var en sak som slog mig när jag hörde
              svaret på Jan Anderssons interpellation. Hur ska en bonde bli
              rik på enbart retorik?
            </seg>
            <seg n="5f7ed7ac">
              Ministern säger sig vilja se ett livskraftigt och hållbart jordbruk
              lantbruk, skogsbruk. Jag tror att vi är överens om att det inte
              går att trolla med knäna. Ministern säger också att landsbygden
              nu befinner sig i en bekymmersam situation när det gäller utvecklingen.
              Om detta har näringen flaggat i många år. Vi vet dessutom att
              EU:s jordbruksstöd med tiden ska fasas ut. Detta är inget nytt.
              Då säger ministern att det finns en betydande utvecklingspotential
              i det svenska jordbruket som i högre utsträckning bör utnyttjas.
              Vad menar ministern då, i synnerhet som ministern landar på att
              det sannolikt är den individuella företagarens prestationer som
              är avgörande för företagarens lönsamhet? Vad handlar det om? Är
              det till exempel när företagaren kommer på att man vill utveckla
              och bygga ut sin verksamhet och regeringen har en tillståndsprövning
              och en miljöbalk som gör att det tar alldeles för lång tid, eller
              att det på sina håll i landet är så låga taxeringsvärden att det
              är svårt att få kapital för investeringar? Eller är det när jordbruksföretagare
              känner att man vill nyttja sin mark bättre och regeringen fortfarande
              har en lagregel om strandskydd som faktiskt utgör ett hinder,
              eller där man fortfarande inte respekterar äganderätten utan snarare
              gör allt för att lägga en död hand när man vill bruka sin skog?
              Eller är det när företagaren kommer på att man kanske hittar en
              annan vinkling och vill satsa på turism? Vilka företagarvillkor
              finns då för småföretagare? Vilka skillnader finns det som regeringen
              inte gör någonting åt, i synnerhet som drabbar kvinnor i lantbruksföretagen
              när det gäller att vara anställd eller företagare? Eller den äldre
              personen som har ett bra lantbruksföretag och känner att man vill
              växla över till nästa generation? Då gör regeringen allt för att
              förhindra att det blir en bra generationsväxling.
            </seg>
            <seg n="7bac54e0">
              Det talas om att utvecklas som företagare. Har inte regeringen
              eller ministern något eget ansvar när det gäller villkoren för
              företagandet för att få bättre konkurrensvillkor? Vi har haft
              en småföretagsdelegation som har belyst problem efter problem,
              alltifrån administration, momsinbetalningar, blanketter och ansökningar.
              Vi har en diskussion om vad som gäller med lönekostnader, sjuklönekostnader,
              straffen för att man har ett fåmansbolag. Vi har miljöbalken som
              tar stor tid i anspråk för en jordbruksföretagare som har ansvar
              24 timmar om dygnet, 365 dagar om året. Regeringen sätter inte
              ens en gång in ett stöd i familjen med hjälp av hemnära tjänster.
            </seg>
            <seg n="66c6159d">
              Jag skulle kunna göra listan lång där regeringen också har ett
              ansvar för att hjälpa den som är jordbruksföretagare att faktiskt
              få utveckla lönsamheten i sitt företag.
            </seg>
            <seg n="a8235ef9">
              Jag säger dessa saker därför att jag inte bara ville börja med
              den mest väsentliga frågan, som leder tillbaka till det jag sade
              från början. Hur ska en bonde kunna bli rik på enbart retorik?
              Jag vill repetera det som Jan Andersson och Sven Gunnar Persson
              sade, nämligen att i takt med att stöden försvinner, i takt med
              krav på likvärdiga villkor, vill vi att löftet om sänkning av
              dieselskatten infrias. Den ska inte tas in för att sedan återföras.
              Skatten ska sänkas. Kommer ett besked? När får vi se det?
            </seg>
          </u>
          <note type="speaker" n="6457ae7b">
            Anf. 63 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-808b91d6947ccca1-20" n="d2293522">
            <seg n="8dbe0f7f">
              Fru talman! Lönsamhetsläget i det svenska jordbruket, enligt
              de rapporter som har kommit på senare tid, är inte bra. Det ska
              inte negligeras. Samtidigt är det en alltför negativ bild som
              interpellanterna ger av det svenska jordbrukets möjligheter. Vi
              har under lång tid haft strukturförändringar i jordbruket. Sådana
              kan smärta, men sådana är också många gånger nödvändiga. Vi har
              kunnat se ett jordbruk med en hög produktivitet, ett jordbruk
              där man investerar i byggnader, fastigheter och maskiner. Man
              investerar i högavkastande växter och djur. Titta på hur mycket
              mjölk en ko ger i dag jämfört med ett antal år tillbaka! Det är
              imponerande. Det gör att det blir färre företag, men vi kan på
              många sätt upprätthålla produktionen. Huvudfrågan i den här debatten
              handlar om konkurrenskraften. Det är en fråga som innehåller mycket.
              Det är inte bara dieselskatten, utan det är mycket annat som ligger
              i konkurrenskraft. En del är säkert betydligt bättre i Sverige
              än i andra länder.
            </seg>
            <seg n="84cb33c6">
              Man kan ta fastighetspriser och arrendepriser som ett exempel.
              Regeringen har gjort en hel del, bland annat när det gäller villkor
              för företagande i allmänhet. Det handlar om stöd till entreprenörer.
              Det handlar om översyn av regelverk, där vi för närvarande har
              en särskild översyn när det gäller regler som påverkar jordbruket.
              Vi har gjort vissa förändringar i 3:12-reglerna, gåvo- och förmögenhetsbeskattningen,
              som gynnar generationsskiften.
            </seg>
            <seg n="cea08535">
              Vi har sedan dieselskatten, där det i regeringsförklaringen i
              höstas uttalades att jordbruket ska ges likvärdiga konkurrensvillkor.
              En utredning har gjorts inom departementet, och vi har ett bra
              grepp på hur det ser ut i likvärdiga konkurrentländer. Det är
              bara ett land som över huvud taget inte återför skatten, och det
              är Österrike. Sedan har man olika modeller i olika länder. Det
              är en viktig kunskap som vi har när vi nu arbetar vidare med frågan
              för att när vi har en statsbudget som så tillåter se till att
              skatten återförs.
            </seg>
            <seg n="40f09b13">
              Det finns en annan del i det här, som Catharina Elmsäter-Svärd
              berörde, och det är miljöregler och andra regler. Där delar jag
              den syn som LRF med Caroline Trapp i spetsen har gett uttryck
              för, att det här är svenska mervärden, som också ger konkurrensfördelar
              och också kan bidra till att man får en effektivare produktion.
              Friska djur är bra. Man kan också få ett bättre utfall på det
              foder som man ger djuren.
            </seg>
            <seg n="6ea8188e">
              Vi står nu inför införandet av en reform som är radikal, och
              den modell som vi väljer ska bidra till att jordbruket får bra
              konkurrensförutsättningar. Vi har ett antal olika möjliga modeller.
              Vi har gett uttryck för att det är blandmodellen som ger de bästa
              förutsättningarna att ta till vara svenska intressen. Svenska
              intressen är jordbrukets konkurrensförutsättningar. Det handlar
              om det öppna landskapet, om regional utveckling och även om global
              livsmedelsförsörjning.
            </seg>
            <seg n="0b0dbca8">
              När ni pratar om det svenska jordbruket verkar det som om det
              bara finns en modell, ett produktionsjordbruk. Jordbruket självt
              ger uttryck för att det finns ett antal olika företagsmöjligheter
              inom sektorn.
            </seg>
          </u>
          <note type="speaker" n="d9fee8bd">
            Anf. 64 JAN ANDERSSON (c):
          </note>
          <u who="Q5554833" xml:id="i-9ad19d06185cd7ef-1" n="ec4389e7">
            <seg n="e41607ec">
              Fru talman! Självklart finns det många olika produktionsinriktningar.
              Det finns en oerhörd mängd olika inriktningar på företag. Gemensamt
              för alla är dock att den bas som produktionsjordbruket utgör är
              en oerhört viktig bas för förädlingsindustri och så vidare för
              att hålla underlag till investeringar.
            </seg>
            <seg n="2f90ec85">
              Sedan säger jordbruksministern att vi svartmålar läget. Jag skulle
              vilja säga att det är precis den oro som jag möter ute varje vecka
              som vi försöker ge uttryck för här i kammaren. Man är i lantbrukarleden
              inte orolig på sikt. Man är orolig därför att det står 30 dagar
              på räkningen, och man är orolig för om man kan betala räkningarna.
              Det är så det ser ut i dagens Lantbrukar-Sverige.
            </seg>
            <seg n="e8d30c89">
              Ministern säger också att vi har fördelar via låga arrendepriser
              och fastighetspriser. Ja, men det tror sjutton det! Det beror
              ju på att folk drar sig från näringen, och då faller priserna.
              Det är ett mått på vilken framtidstro man har och vilken möjlighet
              man tror att det finns att tjäna pengar i svenskt lantbruk, mycket
              tack vare att vi har konkurrensvillkor som är svårare än de våra
              grannländer har.
            </seg>
            <seg n="f5a9815b">
              Ministern hänvisar till det statsfinansiella läget när det gäller
              dieselskatten. Jag har via medierna noterat att ministern är väl
              förtrogen med att 10 % av BNP har sin bas i den gröna sektorn,
              om man räknar in förädlingsindustri och så vidare. Det är väl
              närmast ett minimikrav för en jordbruksminister att ha denna kännedom.
              Jag kan trots det säga att det gläder mig att ministern har den
              insikten.
            </seg>
            <seg n="3882d977">
              Jag frågar då: När vi har 10 % av BNP, hur mycket kan vi tappa
              av det innan det drabbar det statsfinansiella läget? Har ministern
              gjort den typen av beräkning eller överslag? Om vi tappar produktion
              tappar vi också tillskott till BNP. Det här hänger ihop.
            </seg>
          </u>
          <note type="speaker" n="2dcafb92">
            Anf. 65 SVEN GUNNAR PERSSON (kd):
          </note>
          <u who="Q6043789" xml:id="i-e07e1182f1196c81-3" n="46d123e1">
            <seg n="d075d85b">
              Fru talman! Jordbruksministern tycker att vi är lite defensiva
              när det gäller att se jordbrukets möjligheter. Ingen skulle vara
              gladare än jag än vi om jordbruksnäringens visioner om framtiden
              som en växande näring, som en attraktiv näring, kunde bli verklighet.
              Men vi delar också oron bland de lantbrukare som gång på gång
              får löften men som sviks. När det görs handslag mellan statsministrar
              och jordbruksföreträdare om att konkurrensförhållandena ska bli
              likvärdiga tror ju näringen och vi på det, men det sviks.
            </seg>
            <seg n="df0a8595">
              Försök inte få mig att tro att vi kan klara högkvalitativa svenska
              livsmedel genom att dra undan fötterna för produktionsjordbruket
              och gå över till något slags allmän diversehandel på den här sidan.
              Det finns och kommer att finnas som komplement och som viktiga
              inkomstmöjligheter på landsbygden. Men grunden är, precis som
              Jan Andersson sade, det svenska produktionsjordbruket, som ju
              har strukturrationaliserat, som jordbruksministern sade. Men nu
              är det just de intensiva produktionsföretagen, stora mjölkgårdar,
              spannmålsgårdar och köttproducenter, som har rött i sina kalkyler
              och som inte klarar framtiden om det inte blir någon ändring.
            </seg>
            <seg n="4e110896">
              Då vill jag passa på att fråga jordbruksministern, som nu ska
              genomföra tillämpningen av den gemensamma jordbrukspolitiken,
              hur hon ser på brevet från Franz Fischler till alla jordbruksministrar.
              Frikopplingen var tanken med reformen, men inte omfördelning från
              produktionsjordbruket, frikoppling för att marknaden ska kunna
              vara mer styrande men inte en omfördelning ifrån.
            </seg>
          </u>
          <note type="speaker" n="3f4645e0">
            Anf. 66 CATHARINA ELMSÄTER-SVÄRD (m):
          </note>
          <u who="Q2941786" xml:id="i-4cb1e764832528b1-1" n="1bf281ed">
            <seg n="3382dc84">
              Fru talman! Det jag ville göra i mitt inlägg till ministern var
              just att i den här diskussionen om jordbrukets konkurrensvillkor
              även belysa detta att allt faktiskt inte bestäms enbart i EU.
              Det är så som det kan tolkas ibland. Jag vill snarare belysa vikten
              av att vi ändrar och förbättrar sådant som vi har makt och befogenhet
              att ändra på i Sveriges riksdag med svensk regering och våra svenska
              lagar.
            </seg>
            <seg n="43cccf42">
              Det är självklart att den svenska modellen, som ministern tar
              upp, som handlar om mervärden, som visar att vi har ett bra djurskydd
              och som tar miljöhänsyn, också kostar pengar. När vi förlänger
              grisens ho från 32 cm till 34 cm och gör det på ho efter ho efter
              ho, kräver det större byggnader än i våra konkurrentländer. Det
              gör också att det kostar väldigt mycket mer pengar.
            </seg>
            <seg n="c338e1d3">
              Då är min fråga: Kommer den nya djurskyddsmyndigheten, som nu
              har att fortsätta att titta igenom hur vi ska förbättra vår djuromsorg,
              att komma med ännu mer sådana här propåer som gör att detta mervärde
              för den svenska modellen ska kosta ännu mer pengar för den svenske
              jordbrukaren? I så fall tycker jag att det är fel, om det redan
              är bra.
            </seg>
            <seg n="fb9a06fd">
              Ja, produktionsjordbruket är en viktig bas för livsmedelsproduktionen.
              Men ministern säger att det finns även andra former av jordbruk.
              Ja, det är klart att det gör. Men de är också beroende av bra
              villkor för sitt företagande. Hur ska LRF annars kunna leva upp
              till sin vision om attraktion, lönsamhet och tillväxt? Då blir
              dieseln en fråga som är en viktig signal, eftersom det är ett
              löfte som har givits gång på gång på gång om att skatten ska sänkas
              och den ändå inte sänks. Hur ska en bonde bli rik på enbart retorik?
            </seg>
          </u>
          <note type="speaker" n="23cfb65b">
            Anf. 67 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-808b91d6947ccca1-21" n="d2293522">
            <seg n="2a46e862">
              Fru talman! Jag möter också många bönder. Jag är ute på många
              gårdar och träffar företag med olika produktionsinriktning. Det
              är klart att det betyder någonting, rakt in i kalkylen, när vi
              sänker dieselskatten. Men när jag möter bönderna handlar det mer
              om en oro för vad implementeringen, genomförandet, av jordbruksreformen
              kommer att innebära, eftersom den reformen, enligt vilken modell
              man än genomför den, kommer att innebära ett antal omfördelningar.
            </seg>
            <seg n="e752dd95">
              Vi har ambitionen att göra den här omfördelningen på ett sådant
              sätt att vi får så få oönskade effekter som möjligt, och då har
              vi den här blandmodellen, som innebär att vi också värnar om produktionsjordbruket.
              Produktionsjordbruket är en viktig bas för vidareförädlingen,
              för slakterier och för livsmedelsindustrin. Det innebär också
              att vi därigenom, indirekt, långsiktigt kan uppnå andra mål, mål
              som handlar om att hålla landskapet öppet. Den betande mulen är
              alltså väldigt central.
            </seg>
            <seg n="15b45a33">
              Jag har inte fått något brev från Franz Fischler. Han har skrivit
              till min kollega Renate Künast. Jag har läst brevet till Renate
              Künast. Det avser de tyska förhållandena. Vi har givetvis underhand,
              när vi arbetar med de analyser som är nödvändiga för genomförandet
              av reformen, kontakter med kommissionen, och vi har inte fått
              några signaler om att en blandmodell, enligt den inriktning som
              vi överväger, skulle innebära några problem i förhållande till
              regelverket.
            </seg>
            <seg n="2113d822">
              Jag delar Catharina Elmsäter-Svärds uppfattning att det finns
              saker som vi kan göra nationellt. Allt är inte beroende av den
              gemensamma jordbrukspolitiken inom EU. Jag räknade upp ett antal
              åtgärder som regeringen har genomfört och också ett antal åtgärder
              som är under beredning. Jag är väl medveten om detta och har en
              hel rad åtgärder som kommer att påverka jordbrukets konkurrenskraft
              på ett positivt sätt.
            </seg>
          </u>
          <note type="speaker" n="35c5b3e1">
            Anf. 68 JAN ANDERSSON (c):
          </note>
          <u who="Q5554833" xml:id="i-9ad19d06185cd7ef-2" n="ec4389e7">
            <seg n="1853ec16">
              Fru talman! När det gäller att värna svenskt lantbruk och svensk
              livsmedelsproduktion är det i det som vi har sett vissa delar
              av, i förslaget till ny jordbrukspolitik, endast det som har produktionskoppling
              som är styrande för hur mycket svenskt lantbruk kommer att producera
              i framtiden. I övrigt kommer det endast att avgöras av hur kalkylerna
              ser ut. Går inte produktionskalkylen ihop ovanför strecken väljer
              man att minska produktionen och plocka hem det frikopplade stödet.
            </seg>
            <seg n="db91f355">
              Jag är övertygad om att svenska lantbrukare kan räkna tillräckligt
              bra för att inse att det förhåller sig på det viset. Därför blir
              det, när man har de frikopplade stöden, så oerhört mycket viktigare
              vad kostnadsläget är när man gör kalkylen, eftersom man har stödet
              i vilket fall.
            </seg>
            <seg n="f7092f2d">
              Frågan kvarstår: När kommer sänkningen?
            </seg>
            <seg n="c3a0e3fe">
              När det gällde resonemanget om hur mycket av den tioprocentiga
              BNP-delen som kunde minskas eller påfrestas innan regeringen får
              fart på dieselskattesänkningen fick vi inget svar. Det vore intressant
              med ett sådant resonemang, eftersom det har väldigt stor betydelse
              för samhällsekonomin och också för förmågan att fixa lika konkurrensvillkor
              för svenskt lantbruk.
            </seg>
          </u>
          <note type="speaker" n="cc700fdb">
            Anf. 69 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-808b91d6947ccca1-22" n="d2293522">
            <seg n="6d80a83f">
              Fru talman! Jag tycker att Jan Andersson ser lite statiskt på
              möjligheterna som frikopplingen ger. Det här är en reform som
              ska innebära att det inte är direktbidragen som styr produktionen,
              utan produktionen ska inriktas mer på det som konsumenterna efterfrågar.
              Det här ger frihetsgrader för bonden. Det är inte så att man till
              varje pris ska lägga ned och ta hem bidraget, utan det handlar
              också om att man har en möjlighet att lägga om produktionen och
              producera det som det finns en efterfrågan på på marknaden. Här
              ser jag möjligheter och inte hinder.
            </seg>
            <seg n="1be6616b">
              När det gäller frågan om dieselskatten har jag redan gett det
              svar som går att ge här i dag. Vi har vid ett antal tillfällen
              diskuterat frågan här i kammaren. Regeringen har gett ett tydligt
              besked, att det svenska jordbruket ska ha likvärdiga konkurrensförutsättningar.
              En del i detta handlar om dieselskatten, och den ska återföras
              när det statsfinansiella läget så medger.
            </seg>
            <seg n="ea6a8d58">
              Jag utgår från att interpellanterna känner samma ansvar för samhällsekonomin
              som jag gör i det här fallet.
            </seg>
          </u>
          <note n="d1be8028">
            Överläggningen var härmed avslutad.
          </note>
          <note n="5ba8ebc0">
            11 § Svar på interpellation 2003/04:248 om åtgärder riktade mot
            familjen för att förebygga brott och förstärkning av samhällets
            värdegrund
          </note>
          <note type="speaker" n="01a6046a">
            Anf. 70 Statsrådet BERIT ANDNOR (s):
          </note>
          <u who="unknown" xml:id="i-808b91d6947ccca1-23" n="66309fa5">
            <seg n="0ee697a3">
              Fru talman! Annika Qarlsson har frågat mig vilka åtgärder jag
              avser att vidta för att främja en gemensam värdegrund om respekt
              för andras liv, egendom och integritet i alla barns uppfostran
              samt vilka åtgärder jag avser att vidta för att stärka familjers
              möjlighet att ge en trygg uppväxt och god uppfostran.
            </seg>
            <seg n="59edd0ba">
              Det är viktiga frågor som Annika Qarlsson tar upp. Det är också
              frågor som berör och påverkas av en lång rad områden i samhället.
            </seg>
            <seg n="c654182c">
              Jag håller med Annika Qarlsson om vikten av att vår gemensamma
              värdegrund värnas. Barn och unga måste tidigt få möjligheter att
              sätta sig in i de grundläggande värdena såsom människolivets okränkbarhet,
              individens frihet och integritet, alla människors lika värde,
              jämställdhet mellan kvinnor och män samt solidaritet med omgivningen.
              I attitydundersökningar på området uttrycker också en stor majoritet
              av de unga ett tydligt stöd för den värdegrund som både Annika
              Qarlsson och jag vill värna om.
            </seg>
            <seg n="3bb9ed90">
              Jag tycker här att det är angeläget att understryka vikten av
              att vuxenvärlden bemöter barn och unga med samma respekt som vi
              förväntar oss att de själva ska bemöta omvärlden med.
            </seg>
            <seg n="d674bda0">
              Föräldrarna har huvudansvaret för barnets vård och fostran, och
              det är viktigt att vi från samhällets sida bidrar till att skapa
              goda förutsättningar för att det ansvaret kan tas.
            </seg>
            <seg n="efde8dc8">
              Att fostra barn i dag är inte alltid helt okomplicerat. Det kan
              därför finnas behov av olika typer av stöd i föräldraskapet. Det
              kan gälla samtalsgrupper, individuell rådgivning, telefonrådgivning
              med mera. Här är det viktigt att inte glömma tonårsföräldrarna.
              Ett sådant organiserat föräldrastöd måste ges lokalt, och statens
              roll i arbetet är att ansvara för kunskapssammanställningar, modeller
              för implementering samt att förmedla de välfungerande modeller
              och metoder som kommer fram i det lokala arbetet.
            </seg>
            <seg n="f6a3c5fe">
              Regeringen har därför gett Statens folkhälsoinstitut i uppdrag
              att samla in, analysera och sprida kunskap om hur olika typer
              av föräldrastöd och föräldrautbildning kan utformas för att göra
              verklig nytta.
            </seg>
            <seg n="d69f629a">
              Även skolan står för en viktig del av barnens sociala fostran.
              Det är viktigt att barnen tillsammans med andra får delta i diskussioner
              om regler, värderingar och attityder i dagens samhälle. Här pågår
              sedan länge ett arbete med demokrati och de grundläggande värdena
              i skolorna.
            </seg>
            <seg n="c2c74652">
              Jag tycker också att det är viktigt att se och uppmärksamma de
              negativa effekterna av den ökade kommersialiseringen och sexualiseringen
              av barns och ungas vardag. Därför har jag tagit initiativ till
              ett projekt FLICKA om unga flickors självbild i dagens samhälle.
              Jag vill dels få till stånd en dialog med medier, reklambranschen
              och annonsörer om deras roll och ansvar när det gäller påverkan
              av barn och unga, dels få i gång en diskussion och ett engagemang
              bland unga flickor och pojkar om marknadskrafterna och hur dessa
              styr bilden av dem själva och av varandra. Här är också föräldrarna
              en viktig målgrupp.
            </seg>
            <seg n="d91dac7a">
              Det kan också vara viktigt att i detta sammanhang se hur situationen
              ser ut för barn som växer upp i familjer som lever under begränsade
              ekonomiska resurser. Regeringen har därför nyligen tillsatt en
              interdepartemental arbetsgrupp som ska beskriva och analysera
              detta med utgångspunkt i barnens situation. I gruppens uppgift
              ingår också att mäta ekonomisk utsatthet och att analysera orsakerna.
            </seg>
            <seg n="efd66b1f">
              Regeringens barnpolitik, för vilken FN:s barnkonvention ligger
              som grund, är också viktig för de grundläggande frågor som Annika
              Qarlsson tar upp. Målet för barnpolitiken är att barn och unga
              ska respekteras, ges möjlighet till utveckling och trygghet samt
              delaktighet och inflytande. Vi har i dagarna lagt fram en skrivelse
              till riksdagen där vi presenterar en vidareutvecklad nationell
              strategi för det fortsatta strategiska arbetet med att förverkliga
              barnkonventionen i Sverige.
            </seg>
            <seg n="f8f0247b">
              Jag är övertygad om att grunden till ett tryggt samhälle med
              låg brottslighet där barn, unga och gamla känner respekt och tillit
              till sig själva och varandra är den generella välfärdspolitiken.
              En väl utvecklad barnomsorg och föräldraförsäkring, en välfungerande
              ekonomisk familjepolitik och ett utbildningssystem som präglas
              av hög kvalitet och livslångt lärande för tillväxt och rättvisa
              är inslag i välfärden som ska värnas.
            </seg>
            <seg n="9164e3ca">
              Denna breda politik, tillsammans med de mer riktade insatser
              som också pågår, är jag övertygad ger oss goda förutsättningar
              för framtiden.
            </seg>
          </u>
          <note type="speaker" n="a795eb0e">
            Anf. 71 ANNIKA QARLSSON (c):
          </note>
          <u who="Q4769498" xml:id="i-0440b31d70795405-1" n="4769f5f4">
            <seg n="551ac175">
              Fru talman! Jag tackar för svaret. Det är intressanta frågeställningar.
              Om man tittar på dem som hamnar i brottsregister och i fängelse
              kan vi alla se att någonstans någon gång i början var de små nyfödda
              duniga, fjuniga saker som luktade precis lika gott som alla andra
              bebisar. Men någonstans gick det mer eller mindre galet.
            </seg>
            <seg n="96fa11ed">
              Du skriver i svaret och svarar mig här att vi är överens om vikten
              av en gemensam värdegrund. Det tycker jag är bra. Men jag kan
              ändå se att det finns en skillnad mellan oss när det gäller var
              vi anser att huvudansvaret för den här värdegrunden ligger. Vi
              hävdar hela tiden från vårt parti att det är familjen som står
              med huvudansvaret för fostran av barnen. Du lägger det på den
              generella välfärdspolitiken. Det är där grunderna ska läggas för
              framtidens samhälle.
            </seg>
            <seg n="44d48b39">
              Vi har sett det i praktisk politik. Maxtaxan är ett ypperligt
              exempel på vad jag menar. Ni driver igenom ett förslag som jag
              kan se innebär att föräldrarna får mindre tid med sina barn. Vi
              ser också att det blir ett ökat antal barn i grupperna i förskolan.
              Vi har debatterat det här många gånger. Jag har sagt det många
              gånger. Du håller inte med mig om de sakerna, men så anser jag
              att det är. Det innebär att det blir mindre tid till fostran.
              Föräldrarna har mindre tid med barnen och har inte möjligheten,
              orken och kraften att fullt ut axla sitt föräldraskap. Det blir
              heller inte den tid i grupperna i förskolan som behövs för fostran.
            </seg>
            <seg n="a5062c03">
              För att förebygga att de här små fjuniga doftande bebisarna inte
              ska hamna i kriminalitet eller missbruk anser jag att man måste
              börja tidigt. Det handlar om att förändra normer och värderingar.
              I steg två handlar det om att förebygga och i steg tre om att
              tidigt ingripa. Jag tycker att de saker som du tar upp i ditt
              svar väldigt mycket handlar om att förebygga. Det är inte så mycket
              i svaret som går in på det första steget, hur vi ska stärka familjerna
              så att föräldrarna ska klara av att axla föräldraskapet.
            </seg>
            <seg n="257e63d8">
              Även om vi inte är överens om alltihop kan jag se att du har
              tagit upp det uppdrag som har gått till Statens folkhälsoinstitut
              att samla in, analysera och sprida kunskap om hur olika typer
              av föräldrastöd och föräldrautbildning kan utformas för att göra
              verklig nytta. Jag tror att det är en jätteviktig sak att samla
              in kunskap och få ett brett kunskapsregister för att visa på vilka
              saker som verkligen hjälper och stöttar föräldrarna, speciellt
              de första skälvande månaderna som förälder.
            </seg>
            <seg n="e014de5d">
              Det handlar också om steg två, hur vi ska få ut det här så att
              det kommer till användning och alla föräldrar till del. Det är
              intressant att höra vidare om.
            </seg>
          </u>
          <note type="speaker" n="ad222bc9">
            Anf. 72 Statsrådet BERIT ANDNOR (s):
          </note>
          <u who="unknown" xml:id="i-808b91d6947ccca1-24" n="66309fa5">
            <seg n="0fa64b16">
              Fru talman! Jag har väldigt svårt att se motsättningarna i det
              som Annika Qarlsson säger. Det är klart att det är familjerna
              som har huvudansvaret för fostran av sina barn. Men vi har ett
              mål att alla barn ska ha en trygg uppväxt och, som vi skriver,
              jämlika levnadsvillkor. Det är centralt och viktigt för att ge
              alla barn någorlunda likvärdiga livschanser. Det är det som det
              handlar om. Då är det viktigt hur den ekonomiska familjepolitiken
              utformas.
            </seg>
            <seg n="214249e7">
              Det är viktigt att vi har en generell välfärdspolitik som omfattar
              alla och inte bara några, att vi har en politik som utjämnar mellan
              dem som inte har barn och dem som har barn och som också stärker
              familjernas ekonomiska förutsättningar på olika sätt. Det är viktigt
              att vi har en föräldraförsäkring som gör det möjligt att kombinera
              arbete med familj och att vi också har en rad andra insatser inom
              den generella välfärdspolitiken som syftar till att stärka förutsättningarna
              för alla barnfamiljer. Det är den grund som vi utgår ifrån och
              som naturligtvis är central och viktig.
            </seg>
            <seg n="1563b7a7">
              Maxtaxan är en fantastisk reform. Den har betytt oerhört mycket
              för väldigt många barnfamiljer, till det positiva. Det handlar
              inte bara om pengar, även om väldigt många barnfamiljer har fått
              ganska mycket mer pengar till följd av maxtaxan. Det handlar framför
              allt om att komma ifrån den stress som fanns på många håll i landet
              utifrån det sätt som taxorna var satta inom barnomsorgen. Genom
              utformningen tvingade man, enligt min uppfattning, föräldrarna
              att begränsa sin tid och göra det på ett sätt som kanske inte
              är önskvärt. Det ledde till negativa konsekvenser. Barn rycktes
              upp hastigt mitt i eftermiddagsmålet för att det var två minuter
              över tiden, och då tickade taxan vidare. Det var inte bra. Det
              har lättat.
            </seg>
            <seg n="b613d752">
              Det har inte inneburit att föräldrarna har mindre tid med sina
              barn. Det har däremot inneburit en mindre stress. Det har blivit
              en tillvaro där alla barn har möjlighet att vara i barnomsorg
              och där alla barn har möjlighet till den utvecklingsmöjlighet
              som det ligger i att få både omsorg, lek och lärande. Det är,
              tycker jag, i många stycken en fantastisk reform.
            </seg>
            <seg n="83af192d">
              Den uppföljning som Skolverket har gjort visar inte heller att
              grupperna har blivit större. Däremot vet vi att de extrapengar
              som har betalats ut, så kallade kvalitetspengar, just för att
              motverka den typen av effekt som skulle ha kunnat bli fallet har
              lett till att 1 400 ytterligare personal har anställts.
            </seg>
            <seg n="eef3d31c">
              När det gäller Folkhälsoinstitutets uppdrag var jag i fredags
              och lyssnade till en första rapport från deras arbete. Jag ser
              mycket fram emot den rapport som de kommer att lämna under våren.
              Den innehåller en rad intressanta saker som syftar till att stärka
              föräldrarna i deras föräldraroll.
            </seg>
          </u>
          <note type="speaker" n="650e109d">
            Anf. 73 ANNIKA QARLSSON (c):
          </note>
          <u who="Q4769498" xml:id="i-0440b31d70795405-2" n="4769f5f4">
            <seg n="bf3e2858">
              Fru talman! Jag ser också fram emot sammanställningen. Jag har
              varit ute och besökt ett par olika arbeten där man har jobbat
              kring föräldrarna i det första inledande skedet med att stärka
              och stötta. Man har sett många olika positiva effekter. Man har
              delat på ansvaret i hemmet. Papporna har då tagit ett större ansvar
              än vad som sker generellt. Det finns inga vetenskapliga studier,
              men vid de besök som jag har gjort finns känslan att det också
              har stärkt familjesammanhållningen. Det har varit lättare att
              klara av de påfrestningar det innebär att bli familj.
            </seg>
            <seg n="d1601341">
              Det ska bli otroligt spännande att se fortsättningen på detta.
              Det gäller också att se till att implementera det på ett bra sätt
              så att det kommer så många som möjligt till del.
            </seg>
            <seg n="c565dc7b">
              Generell välfärd är jätteviktigt, att samhället finns och stöttar
              upp där vi som privatpersoner eller föräldrar fallerar. Det finns
              det ingen som vill ersätta eller ta bort. Det man däremot kan
              se som en skillnad är att vi i dag lägger för stort stöd och för
              mycket kraft på dem som faktiskt har möjlighet att klara av sin
              situation, vilket innebär att det går åt resurser som vi annars
              hade kunnat satsa på de familjer som behöver det.
            </seg>
            <seg n="6a9499b7">
              Samhället ska finnas där familjen är svag, och på de ställena
              behövs det ännu mer och ännu tydligare stöd. I stället skulle
              vi kunna dra oss undan en del av det andra generella ansvaret.
              Jag är helt övertygad om att föräldrar skulle klara av det väl
              så bra.
            </seg>
            <seg n="d3f05e78">
              Här handlar det också lite grann om vad man ger för signaler.
              Du tycker att maxtaxan var en fantastiskt bra reform. Jag som
              var mitt inne i barnomsorgen när den genomfördes tyckte inte att
              den var bra. Helt plötsligt var alla barn där betydligt längre
              tid. Stressen hade jag fortfarande kvar eftersom jag kände en
              stress av att jag ville ta hand om mina barn. Det hade inte så
              mycket med tidsmarginaler att göra.
            </seg>
            <seg n="d8324253">
              Den allra viktigaste skillnaden efter maxtaxan är dock den signal
              som samhället skickar till barnfamiljer: Det är inte du som ska
              ta hand om dina barn. Vi tar hand om det här. Vi gör det mycket
              bättre med pedagogik, lek-och-lär och så vidare. Den signalen
              ser jag som lite oroande. På kort sikt finns det säkert väldigt
              många barnfamiljer som tycker att detta har varit bra självklart,
              om det stärker den egna plånboken och om jag inte behöver stressa
              till precis den och den tiden. Men om det i stället innebär att
              jag inte tar mitt föräldraansvar menar jag att man på lång sikt
              inte kommer att säga att det här var någonting som var bra för
              barnen. Barnen själva kommer inte att tycka det heller.
            </seg>
            <seg n="950b16ee">
              I höstas var jag och lyssnade på Peter Währborg som är vd för
              Stressinstitutet i Göteborg. Han pratade just om stressen bland
              barnen. De har exakt samma symtom som vi har. I den delen spelar
              det ingen roll om en förälder stressar de sista två minuterna
              eller inte, utan det handlar om hela tempot i samhället. Där finns
              det mycket som behöver göras.
            </seg>
          </u>
          <note type="speaker" n="9f2d8f2e">
            Anf. 74 Statsrådet BERIT ANDNOR (s):
          </note>
          <u who="unknown" xml:id="i-808b91d6947ccca1-25" n="66309fa5">
            <seg n="731fe56c">
              Fru talman! Att ha en välutvecklad barnomsorg som alla har råd
              med är inte att ta ifrån föräldrarna deras föräldraansvar. Det
              är häpnadsväckande att den typen av kommentarer kommer. Det har
              väl ingenting med att ta någons föräldraansvar att göra. Det handlar
              om att alla barn ska ha lika goda möjligheter till omsorg, lekande
              och lärande och att man inte ska utestängas för att man inte har
              råd. Det är inte att ta ifrån någon något föräldraansvar.
            </seg>
            <seg n="69b095d9">
              Det här gäller inte bara barnomsorgen. När vi pratar om generell
              välvärd är ju det i grunden ett synsätt som innebär att vi har
              skapat en välfärd som omfattar alla. Varför har vi gjort det?
              Jo, därför att det är det mest suveräna instrumentet vi vet för
              att skapa omfördelning i samhället mellan olika grupper över livet.
              Det är en fantastisk möjlighet vi har till riskomfördelning mellan
              olika grupper som ger trygghet och möjlighet till utveckling för
              alla. Det är också så fantastiskt ordnat att den ger mest åt dem
              som behöver det bäst.
            </seg>
            <seg n="e64b942b">
              Motsatsen till detta är den selektiva välvärden där man behovsprövar
              frågar ut, pekar ut och letar upp dem som verkligen behöver det
              här stödet. All forskning, europeisk och internationell, visar
              att detta är ett val av välfärdsmodell som verkligen inte är till
              det positiva för dem som behöver ett särskilt stöd och som Annika
              Qarlsson säger sig värna om. Den dagen vi börjar omvandla vårt
              samhälle i en riktning från generell välfärd till selektiv välfärd
              går vi från rättighet till gåva med välgörenhet som yttersta konsekvens.
              Det är ett helt annat samhälle.
            </seg>
            <seg n="e9fb7eb6">
              Det är därför vi ska ha barnbidrag till alla barn. Den dagen
              vi börjar behovspröva barnbidragen har vi valt en helt annan samhällsmodell.
              Då ska vi peka ut och leta upp dem som verkligen skulle vara i
              behov av vårt stöd, och det leder till ett helt annat samhälle
              än det vi har i dag.
            </seg>
            <seg n="5a0e07d1">
              Jag vänder mig mycket emot den typen av modell. Den finns i sin
              prydno i Storbritannien, där den har lett till oerhört stora klyftor
              mellan olika grupper, mellan klasser och mellan barn barn som
              egentligen behöver ha ett mycket starkt stöd.
            </seg>
            <seg n="3a20dd9d">
              Folkhälsoinstitutet kommer nu att presentera ett föräldrastöd,
              ett nytänkande baserat på ett vetenskapligt underlag som också
              visar hur viktigt det är att mycket tidigt gå in och stötta föräldrar
              i deras föräldraskap. Genom mycket enkla åtgärder kan man mycket
              drastiskt minska risken för till exempel psykisk ohälsa. Det finns
              ett par studier, bland annat en i Finland och en i Australien,
              som visar på vikten av detta. Jag kan tänka mig att man kan göra
              detta på olika sätt och i en rad olika former. Det enklaste är
              naturligtvis att utnyttja den institution där vi möter alla föräldrar,
              nämligen barnavårdscentralerna.
            </seg>
          </u>
          <note type="speaker" n="ecc83191">
            Anf. 75 ANNIKA QARLSSON (c):
          </note>
          <u who="Q4769498" xml:id="i-0440b31d70795405-3" n="4769f5f4">
            <seg n="ab2f6792">
              Fru talman! I så fall skulle det inte vara några som helst bekymmer
              i Sverige. Då skulle vi ha minskande klyftor här. Men så är ju
              inte fallet. Gapet har ökat.
            </seg>
            <seg n="116c80ff">
              Jag tillhör dessutom den grupp av barnfamiljer som fick ökade
              kostnader med maxtaxans genomförande; sedan kan du prata om det
              andra hur mycket du vill.
            </seg>
            <seg n="f2684091">
              Poängen är dock fortfarande att när du sätter in dina resurser
              och dina stötar och vill agera är vi bara på punkt 2 av de tre
              punkter jag tog upp från början. Den första var att vi måste förändra
              normer och värderingar i samhället. Punkt 2 är att vi måste förebygga
              att det går snett. Punkt 3 är att vi också ska kunna ingripa tidigt.
              Jag menar att om vi stärker familjerna och ger dem ett utökat
              utrymme att kunna, orka och ha tid att agera som föräldrar så
              kan vi komma åt punkt 1.
            </seg>
            <seg n="3658a549">
              De åtgärder som du satsar på handlar om att förebygga. Då har
              vi redan kommit en bra bit på väg. De här normerna och värderingarna
              handlar om de allra tidigaste åren. Det är föräldrarna som har
              den största inverkan där, och det är där vi behöver stötta dem
              och ge dem utrymme och möjligheter för att de här små nyfödda,
              fjuniga sakerna ska växa upp till normala människor som tar del
              i samhället.
            </seg>
          </u>
          <note type="speaker" n="c6047026">
            Anf. 76 Statsrådet BERIT ANDNOR (s):
          </note>
          <u who="unknown" xml:id="i-2a68d25f02071825-3" n="66309fa5">
            <seg n="d345fdde">
              Fru talman! Det handlar väl om val av modell. Det är klart att
              vi ska stärka föräldrarna i deras föräldraroll. Det kan vi göra
              på många olika sätt. Jag har angivit att det som är centralt och
              viktigt för alla barnfamiljer är att man har en trygghet i tillvaron.
              Att vi har en väl fungerande generell välfärdspolitik är grunden.
              Utöver det ska vi naturligtvis med en rad olika insatser i en
              rad olika delar av samhället, precis som jag beskrivit i mitt
              interpellationssvar, arbeta för att ge föräldrarna det stöd de
              behöver inte bara när barnen är små utan också när de blir lite
              äldre.
            </seg>
            <seg n="57520cc2">
              Den fråga som jag då tycker är ganska intressant, Annika Qarlsson,
              är: Vad vill Annika Qarlsson göra för att stärka barnfamiljerna
              och föräldrarna? Vad är det för insatser som Annika Qarlsson kan
              tänka sig att genomföra? Det kan vi kanske återkomma till vid
              något annat tillfälle, därför att det vore väldigt intressant
              att få ta del av detta.
            </seg>
            <seg n="49c8d54c">
              Jag har redogjort för den socialdemokratiska familjepolitiken
              och värdet av en generell välfärdspolitik. Jag har också redogjort
              för de olika insatser som krävs av oss alla på en rad olika områden
              i samhället totalt, i förskolan och i skolan. Det gäller bland
              annat olika föräldrastödjande insatser. Vi kan göra mycket för
              att stärka föräldrarna.
            </seg>
            <seg n="b3859c36">
              Men att påstå att en väl utbyggd barnomsorg på något sätt skulle
              frånta föräldrarna deras ansvar för att fostra sina barn, det
              är en beskrivning som i alla fall jag inte ställer upp på.
            </seg>
          </u>
          <note n="d1be8028">
            Överläggningen var härmed avslutad.
          </note>
          <note n="9599958f">
            12 § Anmälan om inkomna uppteckningar från EU-nämndssammanträden
          </note>
          <note n="1b80749e">
            Andre vice talmannen anmälde att uppteckningar från EU-nämndens
            sammanträden fredagen den 16 och fredagen den 23 januari inkommit.
          </note>
          <note n="b1311f2a">
            13 § Hänvisning av ärenden till utskott
          </note>
          <note n="86e4459f">
            Föredrogs och hänvisades
          </note>
          <note n="c3f7e67c">
            14 § Bordläggning
          </note>
          <note n="447ff2b6">
            Anmäldes och bordlades
          </note>
          <note n="7e775a84">
            15 § Anmälan om interpellationer
          </note>
          <note n="032157c5">
            Anmäldes att följande interpellationer framställts
          </note>
          <note n="5b64dc91">
            den 6 februari
          </note>
          <note n="5942ddf2">
            Sofia Larsen
          </note>
          <note n="c774c609">
            Christer Nylander
          </note>
          <note n="06342347">
            Camilla Sköld Jansson
          </note>
          <note n="10595017">
            Rigmor Stenmark
          </note>
          <note n="1345b627">
            Anita Brodén
          </note>
          <u who="unknown" xml:id="i-0c939f23688c3c3d-3" n="66309fa5">
            <seg n="0d90b83c">
              Torsten Lindström
            </seg>
          </u>
          <note n="348280bc">
            den 9 februari
          </note>
          <note n="a0f2413f">
            Ana Maria Narti
          </note>
          <note n="d9c4c035">
            den 10 februari
          </note>
          <note n="90fbebce">
            Siv Holma
          </note>
          <note n="f3fa19a3">
            Interpellationerna redovisas i bilaga som fogats till riksdagens
            snabbprotokoll tisdagen den 17 februari.
          </note>
          <note n="89931165">
            16 § Anmälan om frågor för skriftliga svar
          </note>
          <note n="e74e6cd0">
            Anmäldes att följande frågor för skriftliga svar framställts
          </note>
          <note n="5b64dc91">
            den 6 februari
          </note>
          <note n="2b7fcba2">
            Tasso Stafilidis
          </note>
          <note n="348280bc">
            den 9 februari
          </note>
          <note n="f47a9016">
            Michael Hagberg
          </note>
          <note n="6022db20">
            Martin Andreasson
          </note>
          <note n="1c90adb0">
            Hans Backman
          </note>
          <note n="661e0c50">
            Carina Hägg
          </note>
          <note n="906c689b">
            Anna Grönlund
          </note>
          <note n="d9c4c035">
            den 10 februari
          </note>
          <note n="d14be4ce">
            Mikaela Valtersson
          </note>
          <note n="804d1487">
            Alice Åström
          </note>
          <note n="32144e02">
            Lena Adelsohn Liljeroth
          </note>
          <note n="4e48c961">
            Jeppe Johnsson
          </note>
          <note n="975db16d">
            Fråga 2003/04:716 redovisas i bilaga som fogats till riksdagens
            snabbprotokoll tisdagen den 10 februari.
          </note>
          <note n="589272b6">
            Övriga frågor redovisas i bilaga som fogats till riksdagens snabbprotokoll
            tisdagen den 17 februari.
          </note>
          <note n="22268601">
            17 § Anmälan om skriftliga svar på frågor
          </note>
          <note n="0bb5d9a5">
            Anmäldes att skriftliga svar på följande frågor inkommit
          </note>
          <note n="d9c4c035">
            den 10 februari
          </note>
          <note n="55f13933">
            Inger Lundberg
          </note>
          <note n="28f146ae">
            Niclas Lindberg
          </note>
          <note n="0bb9dd1a">
            Gunnar Nordmark
          </note>
          <note n="11e83b34">
            Owe Hellberg
          </note>
          <note n="d5851d42">
            Svaren redovisas i bilaga som fogats till riksdagens snabbprotokoll
            tisdagen den 17 februari.
          </note>
          <note n="6266c90b">
            18 § Kammaren åtskildes kl. 19.11.
          </note>
          <note n="0b4dc8e4">
            Förhandlingarna leddes
          </note>
          <note n="ab314f28">
            /Monica Gustafson
          </note>
        </div>
      </body>
    </text>
  </TEI>
</teiCorpus>
