<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--116</head>
          <docDate when="2003-05-14">2003-05-14</docDate>
        </div>
      </front>
      <body>
        <div>
          <note n="b2e3dec4">
            ﻿
          </note>
          <note n="4603ff84">
            Riksdagens protokoll
          </note>
          <note n="e3b7b834">
            2003/04:116
          </note>
          <note type="date" n="1ec950a8">
            Fredagen den 14 maj
          </note>
          <note n="220d6cc2">
            Kl. 09:00 - 10:01
          </note>
          <note n="180f4e45">
            1 § Ledighet
          </note>
          <note n="bef79efe">
            Talmannen meddelade att Lena Sandlin-Hedman (s) ansökt om fortsatt
            föräldraledighet under tiden den 1 juni30 juni.
          </note>
          <note n="adb7b549">
            Kammaren biföll denna ansökan.
          </note>
          <note n="c108e55e">
            Talmannen anmälde att Britta Rådström (s) skulle fortsätta att
            tjänstgöra som ersättare för Lena Sandlin-Hedman.
          </note>
          <note n="d89d8749">
            2 § Meddelande om statsministerns frågestund
          </note>
          <note n="20315f8d">
            Talmannen meddelade att statsministerns frågestund skulle äga
            rum torsdagen den 27 maj kl. 14.00.
          </note>
          <note n="19a8a1d6">
            3 § Svar på interpellation 2003/04:449 om demokratiprocessen
            i Nepal
          </note>
          <note type="speaker" n="446dab63">
            Anf. 1 Utrikesminister LAILA FREIVALDS (s):
          </note>
          <u who="Q291648" xml:id="i-f2e957f28056de92-0" n="e7dfb236">
            <seg n="ea23843d">
              Herr talman! Kalle Larsson har frågat mig vilka initiativ jag
              är beredd att ta för att visa stöd för demokratirörelsen i Nepal,
              på vilket sätt jag avser göra klart för kungaregimen i Nepal att
              Sverige är kritiskt till inskränkningarna i de politiska rättigheterna
              och tar avstånd från det brutala våldet mot demonstranter och
              stöder demokratirörelsen. Därtill om jag är beredd att ta initiativ
              till en parlamentarisk delegation till Nepal för att bidra till
              lugn och en demokratisk utveckling.
            </seg>
            <seg n="d7661e19">
              Som framgick av det svar som statsrådet Jan O Karlsson den 1
              oktober 2003 gav på Kalle Larssons fråga i riksdagen (2003/04:13)
              anser regeringen att situationen i Nepal är mycket bekymmersam.
              Utrikesdepartementet följer därför noga utvecklingen i landet,
              och vi är medvetna om den situation som Kalle Larsson beskriver
              i sin interpellation.
            </seg>
            <seg n="096f32ce">
              Som Kalle Larsson säkert upptäckte vid sitt besök i Nepal i januari
              i år är möjligheterna för enskilda personer, även utländska parlamentariker,
              att påverka utvecklingen mycket begränsade. Samma sak gäller dessvärre
              Sverige som enskilt land. Möjligheterna att påverka utvecklingen
              är avsevärt större i samverkan med andra intressenter. Av det
              skälet agerar vi främst inom ramen för FN:s kommission för mänskliga
              rättigheter (MRK) och inom EU.
            </seg>
            <seg n="cd1eff41">
              Kommissionen för mänskliga rättigheter godkände så sent som den
              21 mars i år ett ordförandeuttalande om MR-bistånd till Nepal.
              I uttalandet framförs kritik mot såväl regeringen som maoisterna
              för brott mot befolkningens fundamentala rättigheter och mot användningen
              av våld. Uttalandet tar också fasta på regeringens löfte den 26
              mars i år om att genomföra mänskliga rättigheter och internationell
              humanitär lag och att skapa bättre klimat och arbetsvillkor för
              den nationella MR-kommissionen i Nepal. I uttalandet erbjuds också
              regeringen stöd och teknisk hjälp från Högkommissarien för mänskliga
              rättigheter för att genomföra de här planerna.
            </seg>
            <seg n="4b17552d">
              Dessvärre har situationen på senare tid förvärrats. Sverige tillsammans
              med övriga länder i EU har därför fortsatt sina ansträngningar
              att påverka parterna i konflikten. I början av februari genomförde
              EU en démarche hos Nepals premiärminister. Vid uppvaktningen uttrycktes
              oro för den försämrade MR-situationen inklusive det ökande antalet
              oförklarliga försvinnanden och risken för ökat våld på grund av
              etableringen av så kallade village defence forces . Både regeringen
              och maoisterna uppmanades att skriva på det avtal om mänskliga
              rättigheter som framlagts av den nationella MR-kommissionen. EU
              föreslog även att regeringen skulle godta etableringen i Kathmandu
              av ett permanent kontor för FN:s Högkommissarie för de mänskliga
              rättigheterna. Slutligen uppmanade EU regeringen att återupprätta
              en flerpartiregering och att så snart säkerhetssituationen tillät
              genomföra fria och rättvisa val på lokal och nationell nivå och
              erbjöd sitt stöd för sådana val. Premiärministern svarade att
              man gärna tog emot tekniskt stöd och utländsk experthjälp. Regeringen
              säger sig planera val under hösten i år. FN:s kommission för mänskliga
              rättigheter gjorde ett liknande uttalande där regeringen och maoisterna
              i starka ordalag uppmanades att utan fördröjning komma överens
              om ett vapenstillestånd och att återuppta fredsförhandlingarna.
            </seg>
            <seg n="efc647a0">
              Vad beträffar Sveriges bilaterala försök att påverka utvecklingen
              kan i sammanhanget nämnas att justitieminister Thomas Bodström
              besökte Nepal i januari i år. Han fick då tillfälle att med såväl
              premiärministern som justitieministern diskutera de frågor som
              jag har berört. Vidare hade företrädare för Justitiedepartementet
              tillfälle att träffa generalsekreteraren i det lagliga nepalesiska
              kommunistpartiet, tillika oppositionsledare i parlamentet, i samband
              med hans deltagande i Vänsterpartiets internationella forum i
              februari i år. Det var också ett tillfälle att uttrycka stöd för
              de demokratiska krafterna i Nepal. Därtill deltog Sverige i ett
              seminarium i Kathmandu den 810 maj för nepalesiska parlamentariker
              om fungerande konstitutionella monarkier med parlamentariska flerpartisystem
              i Norden. Detta tillfälle utnyttjades givetvis också för att söka
              påverka tänkandet och utvecklingen i Nepal.
            </seg>
            <seg n="e59fd6fe">
              Slutligen ställer jag mig positiv till förslaget om en eventuell
              parlamentarisk delegation och skulle välkomna om ett initiativ
              togs inom riksdagen.
            </seg>
            <seg n="5e157581">
              För att sammanfatta mitt svar så stöder vi demokratirörelsen
              i Nepal och visar var vi står beträffande inskränkningar av de
              mänskliga rättigheterna och våld mot demonstranter, främst genom
              vårt engagemang i FN:s kommission för mänskliga rättigheter och
              genom EU. Dessutom framför vi våra synpunkter då vi möter företrädare
              för den nepalesiska regeringen.
            </seg>
          </u>
          <note type="speaker" n="193b8d65">
            Anf. 2 KALLE LARSSON (v):
          </note>
          <u who="Q5937876" xml:id="i-74b122849694399b-0" n="dd97684f">
            <seg n="d3950249">
              Herr talman! Det finns tillfällen då man i riksdagens kammare
              debatterar frågor man är djupt oense om. I dag bör väl inte vara
              ett sådant tillfälle utan snarare en möjlighet att hitta sätt
              att gemensamt agera på ett effektivt och bra sätt för att påverka
              situationen för mänskliga rättigheter och demokrati i ett land
              som dessvärre uppmärksammas mycket lite i västerländska medier
              och i den politiska debatten i västerlandet i allmänhet.
            </seg>
            <seg n="cde383aa">
              Jag vill passa på att säga att de kontakter som jag har haft
              med både ambassaden i New Delhi och konsuln i Kathmandu har varit
              alldeles utmärkta. De har gett stor och värdefull informationshjälp
              i det politiska arbete som jag har försökt att bedriva lite grann
              på egen hand för denna fråga. Jag hoppas också att Utrikesdepartementet
              efter denna frågestund kommer att kunna föra en kontinuerlig diskussion
              med dem som är intresserade av utvecklingen för att vi gemensamt
              ska kunna hitta sätt att komma framåt.
            </seg>
            <seg n="12718a73">
              Jag noterar att utrikesministern nämner att det finns mycket
              begränsade möjligheter att påverka situationen, både för enskilda
              personer och för Sverige som land. Det är i och för sig riktigt.
              Samtidigt är det ovärderligt att också visa stöd för demokratiprocessen
              och det arbete som görs för mänskliga rättigheter.
            </seg>
            <seg n="d1b7187a">
              Jag kan bara nämna att den interpellationsdebatt vi har i dag
              har uppmärksammats i fyra nationella nyhetskanaler i radio och
              TV och i ett stort antal engelskspråkiga och nepalesiskspråkiga
              tidningar. Det är mycket viktigt, om jag får åberopa företrädare
              för de fem partierna som utgör oppositionen i Nepal, att man på
              en internationell nivå uppmärksammar och ger stöd till demokratirörelsen.
            </seg>
            <seg n="e8d7a6e1">
              När översättningen till engelska av det svar som jag i dag har
              erhållit av utrikesministern är gjord tror jag att det också kommer
              att uppmärksammas och på sitt sätt bidra till att påverka situationen
              i demokratisk riktning.
            </seg>
            <seg n="29af380a">
              Inte minst är det viktigt att notera att utrikesministern sammanfattningsvis
              säger sig stödja demokratirörelsen i Nepal och anser att det är
              viktigt att också visa var vi står någonstans när det gäller mänskliga
              rättigheter och demokrati. Det kan låta självklart, men det är
              långt ifrån självklart att man som utrikesminister i ett land
              långt borta faktiskt så pass tydligt klargör var man står i en
              nationell konflikt långt borta från det egna landet.
            </seg>
            <seg n="956acc4e">
              Jag tror inte att vi vidare behöver diskutera det allmänna läget
              i Nepal. Det är väl känt för kammaren i och med den interpellation
              som är inlämnad och det svar som vi redogjort för. Däremot tror
              jag att man ska notera att sedan interpellationen lämnades in
              har premiärministern i Nepal avgått. Han har därmed så att säga
              lämnat över helt till kungamakten. Regeringen är nu upplöst, och
              det finns ingen folkvald kropp på nationell nivå kvar.
            </seg>
            <seg n="498415a8">
              Det innebär att kungen nu har oinskränkt makt i det land som
              vi diskuterar, och han använder den precis som tidigare för att
              begränsa demokratin och för att hårt slå ned på de protester som
              genomförs mot den ohållbara situationen när det gäller de mänskliga
              rättigheterna. Och protesterna fortsätter.
            </seg>
            <seg n="3d7a8b0e">
              De fem partier som har ingått i en koalition, en demokratirörelse,
              inför den nuvarande situationen fortsätter under de kommande veckorna
              med omfattande protester. Dessvärre urartar de emellanåt till
              våldsamheter. Men det är enligt min egen erfarenhet först efter
              det att polisen med stor kraft och brutalitet har slagit ned på
              demonstranterna som våldsamheterna tilltar.
            </seg>
            <seg n="cfa1f9c4">
              Jag har fått svar på många frågor. Men de frågor som kvarstår
              gäller i första hand om det har framkommit något nytt på det möte
              som just är avslutat i Kathmandu för nepalesiska parlamentariker.
              Jag välkomnar det svar som utrikesministern nu har avlämnat om
              att man ser positivt på en parlamentarisk delegation.
            </seg>
          </u>
          <note type="speaker" n="8fdefd25">
            Anf. 3 Utrikesminister LAILA FREIVALDS (s):
          </note>
          <u who="Q291648" xml:id="i-f2e957f28056de92-1" n="e7dfb236">
            <seg n="89d70dba">
              Herr talman! Jag delar Kalle Larssons uppfattning att det är
              viktigt att omvärlden visar stöd för demokratirörelsen. Den behöver
              stödet. Det är ett sätt att hela tiden hålla uppe ett tryck på
              parterna i den pågående konflikten.
            </seg>
            <seg n="073515f0">
              Vad som är skälet till premiärministerns avgång har man inte
              offentliggjort, men det är förmodligen en kombination av inre
              och yttre orsaker. Vad som händer nu är naturligtvis en öppen
              fråga. Förhoppningsvis kan parterna utnyttja tillfället för att
              på något vis komma till en nystart i diskussionerna om de inbördes
              relationerna. Det återstår att se.
            </seg>
            <seg n="f9d9cd8a">
              När det gäller det möte som nyligen avhölls i Kathmandu har vi
              ännu inte fått någon skriftlig rapport. Jag har ingen information
              att lämna från mötet.
            </seg>
          </u>
          <note type="speaker" n="6e479a56">
            Anf. 4 KALLE LARSSON (v):
          </note>
          <u who="Q5937876" xml:id="i-74b122849694399b-1" n="dd97684f">
            <seg n="49096f62">
              Herr talman! Jag ska inte förlänga debatten så avsevärt mycket.
              Vi har fått ett klart och tydligt ställningstagande som inte var
              så svårt att få fram. Det är självklart att vi är eniga i denna
              fråga.
            </seg>
            <seg n="ff3725d5">
              Men jag har en fråga kvar. Jag är tacksam för information vid
              ett senare tillfälle om vad som hände på det seminarium som är
              behandlat. Också all ytterligare kontakt i frågan är angelägen
              att få. Vi är trots allt inte så många om jag får säga så som
              är någorlunda kunniga om och dessutom intresserade av att arbeta
              med demokratisituationen i Nepal.
            </seg>
            <seg n="f0f15fc6">
              Om det är som vi båda hoppas, att vi inom kort kommer att få
              en demokratisk utveckling med allmänna fria val, hur ser utrikesministern
              på ett svenskt deltagande som valövervakare i ett sådant val?
            </seg>
          </u>
          <note type="speaker" n="290209b1">
            Anf. 5 Utrikesminister LAILA FREIVALDS (s):
          </note>
          <u who="Q291648" xml:id="i-f2e957f28056de92-2" n="e7dfb236">
            <seg n="93e23c39">
              Herr talman! Det vore en framgång om det genomfördes fria val
              i Nepal. På vilket sätt det internationella samfundet kan stödja
              valet och på vilket sätt Sverige kan delta får vi återkomma till
              när det blir aktuellt.
            </seg>
          </u>
          <note n="62b24939">
            Överläggningen var härmed avslutad.
          </note>
          <note n="bcf3099d">
            4 § Svar på interpellation 2003/04:461 om Sveriges rykte i Europa
          </note>
          <note type="speaker" n="0c5712ec">
            Anf. 6 Utrikesminister LAILA FREIVALDS (s):
          </note>
          <u who="Q291648" xml:id="i-cc50ec17ceb8ce56-0" n="e7dfb236" next="i-6099c3d3763cd8fd-0">
            <seg n="cdae181f">
              Herr talman! Gunilla Carlsson har frågat om jag avser att dra
              nytta av de förändrade förutsättningar som möjliggörs med utvidgningen
              och riksdagens beslut om övergångsregler.
            </seg>
            <seg n="487d3829">
              Jag konstaterar att Gunilla Carlsson i sin interpellation framhåller
              hur Sverige på ett förtjänstfullt sätt har använt sitt inflytande
              för att främja utvidgningen. Hon pekar också på de nya förutsättningar
              att bedriva EU-politik som följer med att EU utvidgas från 15
              till 25 medlemsstater.
            </seg>
            <seg n="9ea1875f">
              Jag delar bedömningen att EU-arbetet förändras i och med utvidgningen.
              Detta har varit en viktig utgångspunkt i regeringens EU-arbete
              under flera år. Kontakterna med de nya EU-medlemmarna är mycket
              väl utvecklade på alla nivåer. Gunilla Carlsson nämner också Östersjöregionen.
              Få länder torde ha varit så pådrivande i Östersjösamarbetet och
              det nordisk-baltiska samarbetet som Sverige. Detta är en viktig
              bas för ländernas agerande inom EU.
            </seg>
            <seg n="befab57b">
              Regeringen kommer även fortsättningsvis att arbeta för att ytterligare
              befästa samarbetet med de nya EU-medlemsstaterna, inklusive Östersjöregionen.
            </seg>
          </u>
          <note n="4c1777b8">
            Anf. 7 GUNILLA CARLSSON i Tyresö (m):
          </note>
          <u who="Q291648" xml:id="i-6099c3d3763cd8fd-0" n="e7dfb236" prev="i-cc50ec17ceb8ce56-0">
            <seg n="240e123d">
              Herr talman! Jag tackar utrikesministern för svaret. Jag är glad
              över tillmötesgåendet och instämmandet i mina bedömningar. Det
              är egentligen ingen överraskning. Få frågor torde ha haft så bred
              politisk uppbackning i Sverige som utvidgningen. Det är naturligtvis
              ett engagemang för våra grannländer, men det har också legat i
              Sveriges intresse säkerhetsmässigt, handelsmässigt och kulturellt.
              På många sätt innebär det nya EU vi nu har att verka i ett stort
              mervärde och nya möjligheter för vårt land men också för ett förnyat,
              förstärkt och fördjupat Östersjösamarbete. På samma sätt som vi
              länge har haft en nordisk arbetsmarknad med fri rörlighet har
              vi nu möjligheter att öka utbytet på våra arbetsmarknader och
              därmed kunna öka kunskapen, få fler företag och därmed nya jobb.
              Jag ser Östersjösamarbetet som en handelsplats som ger goda möjligheter
              för människor att mötas för studier, för arbete, för företagande,
              för turism och helt enkelt mänsklig samverkan.
            </seg>
            <seg n="63afee81">
              Min interpellation gällde följande. I det förändrade, förnyade
              och bättre läget för ett politiskt ledarskap, att ta initiativ,
              vill jag veta hur man har tänkt sig att agera. Det är inte bara
              fråga om en fortsättning på det engagemang som har funnits. Finns
              det några tankar och idéer på någon form av politiskt ledarskap,
              allians, att verka inom EU tillsammans i ett starkare nordisk-baltiskt
              samarbete, som naturligtvis kan påverka utvecklingen inom EU men
              också vid sidan av EU-samarbetet genom att använda utrymmet som
              en bra plattform för vidare relationer till Ryssland?
            </seg>
            <seg n="6e9850af">
              Därför kände jag att efter det beslut som har fattats i riksdagen
              att det är angeläget att vi nu har de fyra fulla friheterna även
              för våra estniska, lettiska och litauiska och för den delen polska
              vänner. Låt oss spinna vidare på detta och använda det som en
              tillgång. Därmed skapas en ledarroll i EU utifrån ett Östersjöperspektiv,
              men också en ledarroll i EU, för att visa på att det inte var
              så farligt med den fria rörligheten utan den gagnar inte bara
              de nya länderna i unionen utan också det gamla EU som behöver
              nya impulser och fler nya arbetstagare som kan bidra till välstånd
              och egen försörjning.
            </seg>
          </u>
          <note type="speaker" n="b8c85552">
            Anf. 8 Utrikesminister LAILA FREIVALDS (s):
          </note>
          <u who="Q291648" xml:id="i-cc50ec17ceb8ce56-1" n="e7dfb236" next="i-6099c3d3763cd8fd-1">
            <seg n="d6c5feab">
              Herr talman! Det är onekligen så att arbetet i EU-25 kommer att
              ställa högre krav på vår förmåga att tidigt identifiera för oss
              viktiga frågor och bygga allianser med likasinnade. Med det i
              sikte har regeringen under ett par års tid utvecklat relationerna
              med de nya EU-medlemmarna, både på tjänstemannanivå och på politisk
              nivå. Vi har kartlagt ländernas politik och förmedlat våra positioner
              i för oss viktiga frågor. Vi har inbjudit till särskilda genomgångar
              inför viktiga EU-möten. Vi har bistått med erfarenheter och konkret
              utbildning i EU-samordning. Antalet besök, både inkommande och
              utgående, har mångdubblats. Hela Regeringskansliet har varit aktivt
              vad gäller besöksutbytet. Till exempel reste jag till det viktiga
              EU-landet Polen redan första veckan efter landets inträde för
              att på det sättet säkerställa att vi fortsätter att utveckla vårt
              nära samarbete.
            </seg>
            <seg n="bb3e51e2">
              De gemensamma intressen vi har i Östersjöregionen motiverar gemensamma
              initiativ inom till exempel miljöskydd, organiserad brottslighet
              och spridning av vapen. Utvidgningen stimulerar till ytterligare
              samarbete på de områdena och på andra områden.
            </seg>
            <seg n="ef51d0bd">
              Inom det nordisk-baltiska samarbetet har samråd etablerats i
              kretsen tre plus tre inför EU-möten på stats- och utrikesministernivå.
              Även det nordisk-baltiska samarbetet som inkluderar Norge och
              Island fortsätter att utvecklas. Ett exempel är samarbetet för
              bekämpning av människohandel i kretsen fem plus tre. På svenskt
              initiativ har de baltiska länderna inbjudits att bli medlemmar
              i Nordiska investeringsbanken, och de träder in som fullvärdiga
              medlemmar i januari 2005.
            </seg>
            <seg n="29ccef80">
              Naturligtvis gynnas också samarbetet inom Östersjöstaternas råd
              av utvidgningen. Det är också viktigt att vi breddar samarbetet
              med länderna österut om EU:s nya gränser, såsom Gunilla Carlsson
              påpekar. De baltiska länderna kan genom sin kunskap och sitt engagemang
              för EU:s nya grannar, Ryssland, Ukraina, Vitryssland och även
              södra Kaukasien, bidra till samarbetet med länderna.
            </seg>
            <seg n="001206e4">
              EU:s grannlandssamarbete kommer att vara ett värdefullt instrument
              för det. EU:s nordliga dimension utgör ett verktyg för att utveckla
              politiska och ekonomiska relationer mellan EU och Ryssland.
            </seg>
            <seg n="5cfc1181">
              Allt detta har grundlagts under många år. Vi fortsätter naturligtvis
              att utnyttja den plattform vi har skapat och bygger vidare på
              den.
            </seg>
          </u>
          <note n="7b3f8872">
            Anf. 9 GUNILLA CARLSSON i Tyresö (m):
          </note>
          <u who="Q291648" xml:id="i-6099c3d3763cd8fd-1" n="e7dfb236" prev="i-cc50ec17ceb8ce56-1">
            <seg n="67f27bf8">
              Herr talman! Detta är en utmärkt redogörelse, och den visar att
              det inte saknas arbetsuppgifter och gemensamma intressen.
            </seg>
            <seg n="fa6bfd4e">
              Jag tycker också att det är viktigt det var det jag ville få
              fram med min fråga att det här ledarskapet utmejslas än tydligare,
              att vi har ett bra fokus och en idé om hur vi vill använda Östersjösamarbetet
              på ett bra sätt. Jag vill understryka att det därmed inte handlar
              om att man inte ska bry sig om resten av världen eller inte ha
              bra allianser i övrigt i EU, men jag tror att vi har en god möjlighet
              att här ta ett ledarskap. Det förutsätter i och för sig att Sverige
              självt vet vad man vill åstadkomma i EU, så att man blir en bra
              och ledande partner i samarbetet.
            </seg>
            <seg n="f38bdf52">
              Jag är glad för svaret, och jag hoppas att vi kan återkomma vid
              flera tillfällen för att just resonera vidare om detta. Jag tror
              nämligen att Östersjösamarbetet kommer att ha helt nya möjligheter
              i och med detta. Men det är också viktigt hur vi agerar. Därför
              har jag en vädjan till regeringen att inte leta anledningar att
              gå emot riksdagens beslut, utan att vi tillsammans ser till att
              värna den fria rörligheten för att visa att detta gav ett mervärde.
            </seg>
            <seg n="ea8dcabf">
              Det var ett viktigt symbolbeslut som riksdagen fattade, och det
              är därför jag hoppas att regeringen utgår från det i sina förnyade
              kontakter. Jag är rätt övertygad om och har genom egna kontakter
              hört att det har betytt en stor goodwill för Sverige att vi har
              den här öppenheten och att vi står fast vid tidigare löften.
            </seg>
            <seg n="4035d4d1">
              Jag hoppas att utrikesministern nu drar nytta av detta, för att
              rätta till lite av den tvehågsenhet som har funnits och som möjligtvis
              störde våra relationer under våren. Jag ser nu att det finns goda
              möjligheter för nya tag. Arbetsuppgifterna saknas inte, som sagt
              var. EU är arenan för att driva detta, och med ett starkt politiskt
              ledarskap kan vi bidra ännu bättre.
            </seg>
          </u>
          <note type="speaker" n="0ebb62fc">
            Anf. 10 Utrikesminister LAILA FREIVALDS (s):
          </note>
          <u who="Q291648" xml:id="i-cc50ec17ceb8ce56-2" n="e7dfb236" next="i-6099c3d3763cd8fd-2">
            <seg n="29ad1381">
              Herr talman! Med anledning av Gunilla Carlssons senaste inlägg
              vill jag säga att anslutningsfördraget omfattar över 200 tidsbegränsade
              övergångsregler på en lång rad områden, inte därför att de är
              önskvärda men därför att de bedöms nödvändiga för att realisera
              målet om ett enat Europa.
            </seg>
            <seg n="86b89044">
              Regeringen har intagit en försiktighetsprincip i det här läget,
              där effekterna har varit svåra, om inte omöjliga, att förutse.
              Samma bedömning har gjorts av de flesta andra regeringar i EU.
              Det här har också mötts med förståelse från regeringskollegerna
              i berörda länder.
            </seg>
          </u>
          <note n="622acdc3">
            Anf. 11 GUNILLA CARLSSON i Tyresö (m):
          </note>
          <u who="Q291648" xml:id="i-6099c3d3763cd8fd-2" n="e7dfb236" prev="i-cc50ec17ceb8ce56-2">
            <seg n="0d5189b0">
              Herr talman! Mitt syfte var inte, som sagt var, att dra i gång
              någon ny debatt om övergångsregler. Riksdagen har beslutat att
              Sverige inte ska ha sådana. Jag tror att här finns en betydande
              potential att visa just att farhågorna var överdrivna. Därmed
              kan man visa att våra vänner från Estland, Lettland och Litauen
              inte är bidragssnyltare utan att de som kommer hit verkligen vill
              göra rätt för sig och försörja sig på eget arbete.
            </seg>
            <seg n="8c5861f2">
              Därmed menar jag att den försiktighetsprincip som regeringen
              ville tillämpa sent omsider och absolut inte i början av förhandlingarna,
              där vi själva var drivande för att man inte skulle ha den här
              typen av regler kan lämnas åt sidan. Det är det som riksdagen
              har beslutat. Utifrån denna nya verklighet kan man agera och visa
              att det i alla lägen och i hela livet finns saker som är bra och
              saker som är mindre bra, men vi ska använda det goda i det här
              beslutet och använda det i kontakterna med våra vänner i Baltikum
              och Polen. Jag tror att det ger ett diplomatiskt mervärde för
              Sverige.
            </seg>
            <seg n="553d9f16">
              Jag hoppas och tror att utrikesministern också använder det här
              beslutet på det sättet. Det är bara en del i våra relationer.
              Men en fri och öppen arbetsmarknad är ett sätt att visa att vi
              hör samman och att vi kan göra mer saker tillsammans.
            </seg>
          </u>
          <note type="speaker" n="c7807f22">
            Anf. 12 Utrikesminister LAILA FREIVALDS (s):
          </note>
          <u who="Q291648" xml:id="i-cc50ec17ceb8ce56-3" n="e7dfb236" next="i-6099c3d3763cd8fd-3">
            <seg n="4ae0c785">
              Herr talman! Jag tror att man ska akta sig för att använda sig
              av beslut som handlar om framtiden. Ingen av oss vet hur framtiden
              ser ut. Det viktiga är att vi följer utvecklingen och reagerar
              på den och att vi gör det utifrån en attityd att vi vill skapa
              de bästa möjligheterna för att utveckla det nya, större EU.
            </seg>
          </u>
          <note n="62b24939">
            Överläggningen var härmed avslutad.
          </note>
          <note n="a3aa1d35">
            5 § Anmälan om inkommen faktapromemoria om förslag från Europeiska
            kommissionen
          </note>
          <note n="41af4772">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <u who="Q291648" xml:id="i-6099c3d3763cd8fd-3" n="e7dfb236" prev="i-cc50ec17ceb8ce56-3">
            <seg n="f934fda6">
              KOM(2003)492
            </seg>
            <seg n="35dbdffe">
              Återupptagna förhandlingar
            </seg>
          </u>
          <note n="55e84cd9">
            Ajournering
          </note>
          <note n="894838d4">
            Kammaren beslutade kl. 9.24 på förslag av talmannen att ajournera
            förhandlingarna till kl. 10.00, då de för dagens bordläggning
            aviserade ärendena väntades föreligga.
          </note>
          <note n="b8f45788">
            Förhandlingarna återupptogs kl. 10.00.
          </note>
          <note n="0a6a2e99">
            6 § Bordläggning
          </note>
          <note n="ae9f8f36">
            Anmäldes och bordlades
          </note>
          <note n="4f1208c0">
            7 § Kammaren åtskildes kl. 10.01.
          </note>
          <note n="5d4b4410">
            Förhandlingarna leddes av talmannen.
          </note>
          <note n="6dba3f26">
            /Monica Gustafson
          </note>
        </div>
      </body>
    </text>
  </TEI>
</teiCorpus>
