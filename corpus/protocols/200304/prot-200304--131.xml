<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200304</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200304</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--131</head>
          <docDate when="2004-06-18">2004-06-18</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <u xml:id="i-3350c3207c878c48-0" who="unknown">
            <seg>
              2003/04:131
            </seg>
          </u>
          <note>
            Fredagen den 18 juni
          </note>
          <note>
            Kl. 09:00 - 13:22
          </note>
          <note>
            1 § Ny riksdagsledamot
          </note>
          <note>
            Upplästes och lades till handlingarna följande från Valprövningsnämnden
            inkomna
          </note>
          <note>
            Berättelse om granskning av bevis för riksdagsledamot
          </note>
          <note>
            Till Valprövningsnämnden har från Valmyndigheten inkommit bevis
            om att Karin Åström (s) utsetts till ny ledamot av riksdagen fr.o.m.
            den 1 augusti 2004 sedan Anders Sundström (s) avsagt sig uppdraget.
          </note>
          <note>
            Valprövningsnämnden har denna dag granskat beviset för den nya
            ledamoten och därvid funnit att det blivit utfärdat i enlighet
            med 19 kap. 11 § vallagen.
          </note>
          <note>
            Staffan Magnusson
          </note>
          <note>
            Kerstin Siverby
          </note>
          <note>
            2 § Avsägelser
          </note>
          <note>
            Talmannen meddelade att Olle Lindström (m) anhållit om entledigande
            från uppdraget som ersättare för riksdagsledamot i Norrbottens
            läns valkrets från och med den 18 juni.
          </note>
          <note>
            Kammaren biföll denna anhållan.
          </note>
          <note>
            Talmannen meddelade att Gunnar Hökmark (m) avsagt sig uppdraget
            som ledamot i konstitutionsutskottet från och med den 19 juni.
          </note>
          <note>
            Kammaren biföll denna avsägelse.
          </note>
          <note>
            Talmannen meddelade att Inger Segelström (s) anhållit om entledigande
            från uppdraget som ledamot av riksdagen från och med den 20 juli.
          </note>
          <note>
            Kammaren biföll denna anhållan.
          </note>
          <note>
            Talmannen meddelade att Gunnar Hökmark (m) anhållit om entledigande
            från uppdraget som ledamot av riksdagen från och med den 20 juli.
          </note>
          <note>
            Kammaren biföll denna anhållan.
          </note>
          <note>
            Talmannen meddelade att Anna Ibrisagic (m) anhållit om entledigande
            från uppdraget som ledamot av riksdagen från och med den 20 juli.
          </note>
          <note>
            Kammaren biföll denna anhållan.
          </note>
          <note>
            Talmannen meddelade att Lena Ek (c) anhållit om entledigande
            från uppdraget som ledamot av riksdagen från och med den 20 juli.
          </note>
          <note>
            Kammaren biföll denna anhållan.
          </note>
          <note>
            Talmannen meddelade att Bo Lundgren (m) anhållit om entledigande
            från uppdraget som ledamot av riksdagen från och med den 1 oktober.
          </note>
          <note>
            Kammaren biföll denna anhållan.
          </note>
          <note>
            3 § Anmälan om kompletteringsval till konstitutionsutskottet
          </note>
          <note>
            Talmannen meddelade att Moderata samlingspartiets riksdagsgrupp
            på grund av uppkommen vakans anmält Göran Lennmarker som ledamot
            i konstitutionsutskottet efter Gunnar Hökmark från och med den
            19 juni.
          </note>
          <note>
            Talmannen förklarade vald till
          </note>
          <note>
            ledamot i konstitutionsutskottet
          </note>
          <note>
            4 § Anmälan om återtagande av plats i riksdagen
          </note>
          <note>
            Talmannen meddelade att Karin Enström (m) skulle återta sin plats
            i riksdagen från och med den 19 juni, varigenom uppdraget som
            ersättare skulle upphöra för Nils Oskar Nilsson.
          </note>
          <note>
            5 § Meddelande om ändring i kammarens sammanträdesplan
          </note>
          <note>
            Talmannen meddelade att bordläggningsplenum skulle äga rum fredagen
            den 2 juli kl. 12.00.
          </note>
          <note>
            6 § Meddelande om riksmötet 2004/05
          </note>
          <note>
            Talmannen meddelade att riksmötet 2004/05 skulle inledas med
            upprop tisdagen den 14 september kl. 11.00. Öppnandet skulle äga
            rum kl. 14.00.
          </note>
          <note>
            7 § Anmälan om inkommen faktapromemoria om förslag från Europeiska
            kommissionen
          </note>
          <note>
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <u xml:id="i-3350c3207c878c48-1" who="unknown">
            <seg>
              KOM(2004)289
            </seg>
          </u>
          <note>
            8 § Riktlinjer för den ekonomiska politiken och budgetpolitiken
          </note>
          <note type="speaker">
            Anf. 1 MIKAEL ODENBERG (m):
          </note>
          <u xml:id="i-3350c3207c878c48-2" next="i-3350c3207c878c48-24" who="Q719015">
            <seg>
              Herr talman! Riksdagen är nu på den näst sista plenidagen samlad
              för att diskutera riktlinjerna för den ekonomiska politiken och
              budgetpolitiken.
            </seg>
          </u>
          <u xml:id="i-3350c3207c878c48-3" prev="i-3350c3207c878c48-2" who="Q719015">
            <seg>
              Jag är själv relativt ny i finansutskottet, men jag har förstått
              att den normala proceduren är att finansutskottets ledamöter diskuterar
              den ekonomiska politiken och ungefär vid elvatiden svävar finansministern
              in och går till angrepp på de borgerliga anföranden som han inte
              har åhört.
            </seg>
          </u>
          <u xml:id="i-3350c3207c878c48-4" prev="i-3350c3207c878c48-2" who="Q719015">
            <seg>
              I dag frångår vi denna normala procedur i det att finansministern
              inte kommer över huvud taget.
            </seg>
          </u>
          <u xml:id="i-3350c3207c878c48-5" prev="i-3350c3207c878c48-2" who="Q719015">
            <seg>
              Herr talman! Jag vill understryka att vi väldigt mycket saknar
              finansministern, kanske inte så mycket i materiellt hänseende.
              Vi vet ju ungefär vad han skulle ha sagt, nämligen samma sak som
              det han sade för några veckor sedan och det han sade i finansdebatten
              förra våren, det vill säga att allting är de borgerliga partiernas
              fel.
            </seg>
          </u>
          <u xml:id="i-3350c3207c878c48-6" prev="i-3350c3207c878c48-2" who="Q719015">
            <seg>
              Även om finansministern är hyggligt förutsägbar innebär hans
              frånvaro att vi i stället ska diskutera de ekonomisk-politiska
              riktlinjerna med Sven-Erik Österberg, den socialdemokratiske ordföranden
              i finansutskottet. Det är inte så intressant. Detta inte på något
              sätt personligt menat. Vi uppfattar att Sven-Erik Österberg är
              en hyvens karl i de delar som är men han och de socialdemokratiska
              ledamöterna i finansutskottet representerar ändå i huvudsak någon
              sorts röstmaskin som ska leverera det som har beslutats i kanslihuset
              och i överläggningar mellan de tre samarbetspartierna. Den leveransen
              sker oavsett om det egentligen finns några ekonomiska riktlinjer
              att redovisa eller några beslut att leverera.
            </seg>
          </u>
          <u xml:id="i-3350c3207c878c48-7" prev="i-3350c3207c878c48-2" who="Q719015">
            <seg>
              Det ger ju årets vårproposition ganska gott uttryck för.
            </seg>
          </u>
          <u xml:id="i-3350c3207c878c48-8" prev="i-3350c3207c878c48-2" who="Q719015">
            <seg>
              Jag ber med detta, herr talman, att få yrka bifall till den gemensamma
              reservation som de fyra borgerliga partierna har avgivit om riktlinjerna
              för den ekonomiska politiken, nämligen reservation 1 i betänkandet.
            </seg>
          </u>
          <u xml:id="i-3350c3207c878c48-9" prev="i-3350c3207c878c48-2" who="Q719015">
            <seg>
              Den reservationen är på intet sätt ett regeringsprogram. Det
              är inte ens ett försök till regeringsprogram. Det är en signal
              om de fyra borgerliga partiernas gemensamma beredvillighet att
              ta ansvar och ta över regeringsmakten i det här landet. Den lägger
              en grund genom att peka ut huvuddragen i den politik som vi menar
              är nödvändig för att återupprätta och få fart på tillväxten i
              vårt land.
            </seg>
          </u>
          <u xml:id="i-3350c3207c878c48-10" prev="i-3350c3207c878c48-2" who="Q719015">
            <seg>
              Sverige står inför väldigt stora utmaningar. Vi har i dag höga
              ohälsotal och ett förskräckande utanförskap på arbetsmarknaden.
              Det är i dag mer än en miljon vuxna människor som inte går till
              något arbete. När vi diskuterade den här frågan med finansministern
              för några veckor sedan uttryckte jag saken som att i stora delar
              av vårt land, i hela Norrlands inland, står var tredje vuxen medborgare
              utanför den reguljära arbetsmarknaden.
            </seg>
          </u>
          <u xml:id="i-3350c3207c878c48-11" prev="i-3350c3207c878c48-2" who="Q719015">
            <seg>
              Eller som Kristdemokraternas ekonomisk-politiske talesman Mats
              Odell brukar påpeka: Det är i dag minst lika många människor i
              vårt land som lever på bidrag som det var under de värsta krisåren
              i början av 1990-talet. Det här paras med en socialdemokratisk
              regering som delvis har tappat greppet om den statliga kostnadsutvecklingen
              och som inte levererar det man har lovat väljarna.
            </seg>
          </u>
          <u xml:id="i-3350c3207c878c48-12" prev="i-3350c3207c878c48-2" who="Q719015">
            <seg>
              Trots bättre tider ökar statsskulden. Bosse Ringholm tvingas
              i år att låna 64 miljarder kronor för att få den statliga verksamheten
              att gå runt.
            </seg>
          </u>
          <u xml:id="i-3350c3207c878c48-13" prev="i-3350c3207c878c48-2" who="Q719015">
            <seg>
              Samtidigt sviks de löften som Socialdemokraterna gick till val
              på. Målet om 4 % öppen arbetslöshet är vi inte i närheten av.
              Sysselsättningsmålet överges. Halverat socialbidragsberoende är
              det inte tal om. Statsministern levererade ett storstilat löfte
              om kraftigt sänkt ungdomsarbetslöshet i regeringsförklaringen
              förra året. Verkligheten är en högre arbetslöshet än vad vi haft
              på fem sex år.
            </seg>
          </u>
          <u xml:id="i-3350c3207c878c48-14" prev="i-3350c3207c878c48-2" who="Q719015">
            <seg>
              Det finns ett stort behov av att återupprätta den arbetslinje
              som socialdemokratin tycks ha övergivit. I stället för att göra
              något åt de grundläggande fundamentala problemen i det svenska
              samhället lägger regeringen och Socialdemokraterna en vårbudgetproposition
              med ekonomiska riktlinjer som i stället för att leverera åtgärder
              mot de här problemen gör det motsatta generösare sjukersättning,
              friår, arbetstidsförkortning.
            </seg>
          </u>
          <u xml:id="i-3350c3207c878c48-15" prev="i-3350c3207c878c48-2" who="Q719015">
            <seg>
              Med buller och bång bjöd statsministern i förra regeringsförklaringen
              in till de så kallade tillväxtsamtalen. Av dem har blivit intet.
            </seg>
          </u>
          <u xml:id="i-3350c3207c878c48-16" prev="i-3350c3207c878c48-2" who="Q719015">
            <seg>
              Ovanpå dagens problem kommer en stor demografisk utmaning. Den
              understryker att vi måste bli fler som arbetar, om inte annat
              så av det skälet att vi annars inte klarar att långsiktigt finansiera
              de välfärdssystem som vi har vant oss vid att ta för givna.
            </seg>
          </u>
          <u xml:id="i-3350c3207c878c48-17" prev="i-3350c3207c878c48-2" who="Q719015">
            <seg>
              Arbetsmarknadsstyrelsen, AMS, larmade häromdagen om en befolkningskris.
              Man pekade i en demografirapport som speglar de kommande 25 åren
              på ett, som AMS-chefen sade, alarmistiskt scenario. Vi har i dag
              en försörjningsbörda som innebär att var och en som arbetar försörjer
              ytterligare en och en halv person. Om 25 år ska man försörja sig
              själv och ytterligare två andra.
            </seg>
          </u>
          <u xml:id="i-3350c3207c878c48-18" prev="i-3350c3207c878c48-2" who="Q719015">
            <seg>
              Det här möts inte med produktivitetsutveckling. Vi har haft en
              väldigt god produktivitetsutveckling under det senaste året. Den
              produktivitetsutvecklingen är dessutom en funktion av utslagningen
              från arbetslivet. De långsiktiga problemen kan inte mötas med
              en aldrig så god produktivitetsutveckling i näringslivet.
            </seg>
          </u>
          <u xml:id="i-3350c3207c878c48-19" prev="i-3350c3207c878c48-2" who="Q719015">
            <seg>
              Det finns inga genvägar, herr talman. Om den offentliga sektorns
              finansieringsproblem långsiktigt ska kunna mötas måste vi bli
              fler som arbetar och vi måste bli fler som vill och kan arbeta
              mer.
            </seg>
          </u>
          <u xml:id="i-3350c3207c878c48-20" prev="i-3350c3207c878c48-2" who="Q719015">
            <seg>
              Det här kräver åtgärder. Det kräver sänkta skatter på arbete.
              Det kräver stramare bidrag. Ingenting händer. Det lönar sig fortfarande
              inte för en stor mängd människor i detta land att gå från bidrag
              till arbete. Regelkrånglet är oförändrat stort. Uppförsbacken
              för den som vill starta ett företag och omsätta sina idéer i nya
              jobb är oförändrat stor.
            </seg>
          </u>
          <u xml:id="i-3350c3207c878c48-21" prev="i-3350c3207c878c48-2" who="Q719015">
            <seg>
              Diskrimineringen av dem som satsar på näringsverksamhet till
              exempel de diskriminerande 3:12-reglerna finns fortfarande kvar
              trots att det har utretts på både längden, tvären och bredden.
            </seg>
          </u>
          <u xml:id="i-3350c3207c878c48-22" prev="i-3350c3207c878c48-2" who="Q719015">
            <seg>
              Statsministern sitter på sitt delvis fastighetsskattebefriade
              gods i Sörmland. Fortfarande görs ingenting åt fastighetsskatteproblematiken
              för de många småhusägare som i dag är hårt trängda.
            </seg>
          </u>
          <u xml:id="i-3350c3207c878c48-23" prev="i-3350c3207c878c48-2" who="Q719015">
            <seg>
              Häromdagen kom Egendomsskattekommittén med sitt slutbetänkande.
              Där tar man små steg för att göra något åt arvs- och gåvoskatterna.
              Samtidigt höjer man skatten för den som ärver vissa typer av aktieslag.
              Om utredningens förslag omsätts i beslut i riksdagen genomför
              man i praktiken en ordning som innebär att angelägna generationsväxlingar
              i näringslivet kommer att skjutas upp i avvaktan på att huvudägaren
              avlider.
            </seg>
          </u>
          <note>
            Låt mig till sist, herr talman, yrka bifall till de moderata
            reservationerna 2, 4 och 8 i betänkandet.
          </note>
          <u xml:id="i-3350c3207c878c48-24" prev="i-3350c3207c878c48-2" who="Q719015">
            <seg>
              Jag vill uttrycka ett tack till Lena Ek som ju lämnar finansutskottet
              och som jag har haft nöjet att samarbeta med en mycket kort tid,
              men som jag under den korta tiden i väldigt hög grad har uppskattat
              som kollega och parlamentariker. Jag önskar henne lycka till i
              arbetet för Sverige i Europaparlamentet.
            </seg>
          </u>
          <note type="speaker">
            Anf. 2 KARIN PILSÄTER (fp):
          </note>
          <u xml:id="i-3350c3207c878c48-25" next="i-3350c3207c878c48-47" who="Q4972961">
            <seg>
              Herr talman! Vi ska diskutera riktlinjerna för den ekonomiska
              politiken. I går diskuterade vi tilläggsbudgeten. Och i den allmänna
              samhällsdebatten har tilläggsbudgeten hur man ska fixa till siffrorna
              under innevarande år fått betydande uppmärksamhet därför att det
              där fanns mer konkreta förslag eftersom det är rätt mycket som
              man behöver rätta till för att rätta till anletsdragen. Men även
              om propositionen är rätt tjock är det inte så mycket i detta ordflöde
              som man kan hitta som är riktiga, långsiktiga riktlinjer för den
              ekonomiska politiken. Det beror ganska uppenbart dels på att regeringen
              är väldigt regeringstrött och egentligen bara har som huvuduppgift
              att få tiden att gå och inte göra några större allvarliga aktiva
              misstag, dels på att regeringen inte har några som helst gemensamma
              visioner med sina stödpartier. Man är inte på väg åt samma håll,
              och då blir det lätt på stället marsch.
            </seg>
          </u>
          <u xml:id="i-3350c3207c878c48-26" prev="i-3350c3207c878c48-25" who="Q4972961">
            <seg>
              Mikael Odenberg sade här att vi i dag saknar finansministern.
              Jag vet inte det. Möjligen kan man konstatera att han fattas,
              men saknas vet jag inte om han gör. Själva bilden av hur svår
              den ekonomisk-politiska debatten är att föra när motparten inte
              har någon egentlig ståndpunkt och åsikt är att man gärna upprepar
              några mantran gång på gång. På det här sättet kommer vi i varje
              fall iväg lite tidigare till lunch.
            </seg>
          </u>
          <u xml:id="i-3350c3207c878c48-27" prev="i-3350c3207c878c48-25" who="Q4972961">
            <seg>
              Folkpartiets riktlinjer för den ekonomiska politiken finns i
              två vallöften. Det ena är att fler ska jobba, och det andra är
              att statsskulden ska vara lägre. Detta behöver naturligtvis konkretiseras
              och förtydligas på många olika sätt, men där ligger själva grundbulten
              i våra riktlinjer för den ekonomiska politiken.
            </seg>
          </u>
          <u xml:id="i-3350c3207c878c48-28" prev="i-3350c3207c878c48-25" who="Q4972961">
            <seg>
              Jag tänkte börja med att i korta drag beskriva vår syn på Sverige
              i världen. Vi har just haft en Europavalskampanj, och det har
              varit svårt för oss alla att göra det tydligt hur Sveriges politik
              och Europapolitiken hänger ihop. Men Folkpartiet liberalernas
              syn är att vi ska vara väldigt glada över att vår värld växer
              och att vårt ömsesidiga utbyte med omvärlden blir större och större.
              Det tjänar vi alla på.
            </seg>
          </u>
          <u xml:id="i-3350c3207c878c48-29" prev="i-3350c3207c878c48-25" who="Q4972961">
            <seg>
              Jag skulle särskilt vilja nämna tre konkreta punkter där vårt
              arbete i Europapolitiken, våra svenska insatser i Europaparlamentet
              och i ministerrådet, har en mycket konkret och jordnära betydelse
              på den svenska ekonomin.
            </seg>
          </u>
          <u xml:id="i-3350c3207c878c48-30" prev="i-3350c3207c878c48-25" who="Q4972961">
            <seg>
              Den första är Lissabonprocessen. Där brukar vi ofta få höra Bosse
              Ringholm och Socialdemokraterna skryta, och det finns med även
              i betänkandet, om hur många fina medaljer vi får i den ekonomiska
              politikens bandy-VM. Men väldigt sällan hör man talas om de grenar
              i VM där det inte går så bra för Sverige och som har mycket stor
              betydelse. Jag skulle särskilt vilja peka på några få av dem.
              En är att Sverige ligger allra sämst till bland de 15 gamla EU-länderna
              när det gäller investeringar. Inget annat land har så liten andel
              investeringar i förhållande till BNP 2002. En annan är att utbildningsnivån
              bland ungdomar har sjunkit mellan 1999 och 2003 medan den har
              ökat i EU totalt. Det betyder att utvecklingen på två avgörande
              punkter för den framtida produktiviteten och för det framtida
              välståndet, humankapital och kapital, går åt fel håll just nu.
              Det är mycket allvarligt, och det bidrar rimligen till att arbetsproduktiviteten
              inte kommer att kunna hållas på den nivå som den borde göra.
            </seg>
          </u>
          <u xml:id="i-3350c3207c878c48-31" prev="i-3350c3207c878c48-25" who="Q4972961">
            <seg>
              Den andra punkten som jag vill nämna är tjänstehandelsdirektivet,
              där vi just har genomdrivit en Europavalrörelse där både regeringen
              och dess stödpartier har gått till val på att på olika sätt kasta
              grus i maskineriet eller helt motsätta sig den möjlighet till
              tjänsteexport som skulle betyda så mycket för svenska småföretag.
            </seg>
          </u>
          <u xml:id="i-3350c3207c878c48-32" prev="i-3350c3207c878c48-25" who="Q4972961">
            <seg>
              Den tredje punkten gäller jordbrukspolitiken som inte bara har
              en avgörande betydelse för villkoren här hemma, för konsumenterna
              och för miljön, utan också skulle vara vårt absolut viktigaste
              bidrag till den internationella solidariteten, någonting som vi
              i Folkpartiet anser är oerhört centralt, att vi inte bara tänker
              på hur några få här hemma ska få det som bäst utan att vi faktiskt
              tar ett globalt ansvar.
            </seg>
          </u>
          <u xml:id="i-3350c3207c878c48-33" prev="i-3350c3207c878c48-25" who="Q4972961">
            <seg>
              Herr talman! LO-basen skriver i dag på debattsidan i min lokala
              morgontidning och efterlyser initiativ av regeringen. Hon säger:
              Vi gav er chansen att få fart på Sverige. Sedan pekar hon på att
              vi står inför stora utmaningar och måste få in fler i arbete.
            </seg>
          </u>
          <u xml:id="i-3350c3207c878c48-34" prev="i-3350c3207c878c48-25" who="Q4972961">
            <seg>
              Jag kan gärna hålla med Wanja Lundby-Wedin om problembeskrivningen.
              Jag har inte riktigt samma syn på lösningen, att det handlar om
              en mer aktiv finanspolitik. Jag tycker att regeringen är rätt
              bra som det är på att lägga ut pengar. Men hon och LO har helt
              rätt när det gäller själva grundbulten, nämligen att om vi långsiktigt,
              inte bara för de allra närmaste åren och inte bara för att hanka
              oss fram över valet 2006, verkligen ska kunna lägga Sverige i
              en bra bana för framtiden och klara att finansiera både att ha
              det hyggligt i den egna hushållskassan när skatten är betald och
              att finansiera den skattefinansierade välfärden måste vi få mer
              arbete.
            </seg>
          </u>
          <u xml:id="i-3350c3207c878c48-35" prev="i-3350c3207c878c48-25" who="Q4972961">
            <seg>
              I dag är vi tre per pensionär, varav en inte jobbar. Om 30 år
              är vi ungefär två per pensionär. Om det då fortfarande är så att
              en av dem inte jobbar går denna ekvation inte ihop.
            </seg>
          </u>
          <u xml:id="i-3350c3207c878c48-36" prev="i-3350c3207c878c48-25" who="Q4972961">
            <seg>
              Vi i Folkpartiet presenterar i våra riktlinjer ett program för
              hur vi skulle kunna få fler i arbete genom att de unga kommer
              ut fortare på arbetsmarknaden, att invandrarna kommer ut på arbetsmarknaden
              i rimlig omfattning, att de sjukskrivna kommer tillbaka och att
              de äldre stannar kvar. Det är fullt rimliga och inte alls oöverkomliga
              beting som skulle innebära att den skattehöjning som statsministern
              flaggar för på 8 kr i stället skulle kunna ersättas med mer arbete.
              Det här är basen för en politik som räddar välfärden.
            </seg>
          </u>
          <u xml:id="i-3350c3207c878c48-37" prev="i-3350c3207c878c48-25" who="Q4972961">
            <seg>
              Nu, herr talman, talas det väldigt mycket om arbetsutbudet. Det
              är mycket bra, även om det är lite verkstad från regeringen och
              dess stödpartier. Men det räcker inte med olika typer av systemförändringar
              över hela kartan utan människor måste också ha någonstans att
              gå, och då är företagaren grundbulten.
            </seg>
          </u>
          <u xml:id="i-3350c3207c878c48-38" prev="i-3350c3207c878c48-25" who="Q4972961">
            <seg>
              Vi måste få bättre villkor för entreprenörskap. Vi måste komma
              bort från den tid då, och den tankemodell där, staten bara resonerar
              med några få storföretag. Företagandet sjunker ju i Sverige i
              stället för att öka.
            </seg>
          </u>
          <u xml:id="i-3350c3207c878c48-39" prev="i-3350c3207c878c48-25" who="Q4972961">
            <seg>
              I betänkandet skriver majoriteten att tillväxtsamtalen påverkar
              politiken. Det är en väldigt intressant anmärkning med tanke på
              att de som ingick i tillväxtsamtalen inte ens märkte när de tog
              slut, och ingen av oss andra har märkt några som helst avtryck
              i själva politiken. Det är möjligt att majoriteten i utskottet
              hör till dem som inte ens har märkt att samtalen har tagit slut
              utan tror att de pågår jag vet inte. Det är i varje fall ett ganska
              anmärkningsvärt påpekande.
            </seg>
          </u>
          <u xml:id="i-3350c3207c878c48-40" prev="i-3350c3207c878c48-25" who="Q4972961">
            <seg>
              Vad vi behöver är konkreta förändringar i attityden till företagande.
              I stället för att regeringen ska hacka på företagare borde man
              se till att de får bättre generella villkor för att kunna vara
              de som skapar jobb och tillväxt.
            </seg>
          </u>
          <u xml:id="i-3350c3207c878c48-41" prev="i-3350c3207c878c48-25" who="Q4972961">
            <seg>
              Jämställdhetsarbetet har helt gått i stå eller också försämras
              det. De orättvisa löneskillnaderna är helt cementerade. Villkoren
              för kvinnors entreprenörskap har inte förbättrats utan har snarast
              försämrats. Det är ständiga attacker på möjligheterna att bli
              företagare och att på olika sätt expandera inom de kvinnodominerade
              sektorerna.
            </seg>
          </u>
          <u xml:id="i-3350c3207c878c48-42" prev="i-3350c3207c878c48-25" who="Q4972961">
            <seg>
              Herr talman! Jag har försökt illustrera ungefär vad vi tycker
              är viktigt och vill mest fokusera på det. Ändå vill jag påpeka
              att trots att Socialdemokraterna på de flesta områden saknar idéer,
              kreativitet och handlingskraft finns det ett undantag. Det gäller
              då byggstöd. Där finns det tydligen en oändlig uppfinningsrikedom
              Klimpstöd, ROT-stöd av alla möjliga upptänkliga sorter, hisstöd,
              ekologisk omställning beträffande byggena och så vidare.
            </seg>
          </u>
          <u xml:id="i-3350c3207c878c48-43" prev="i-3350c3207c878c48-25" who="Q4972961">
            <seg>
              Tänk, herr talman, om regeringen i stället använde den energin
              till reformer för goda villkor för entreprenörskap! Då skulle,
              tror jag, mycket vara vunnet.
            </seg>
          </u>
          <u xml:id="i-3350c3207c878c48-44" prev="i-3350c3207c878c48-25" who="Q4972961">
            <seg>
              När det gäller riktlinjerna för budgetpolitiken är våra ledord:
              Stärk statens finanser! Vi måste begränsa statens utgifter. Det
              måste vi göra framför allt genom att begränsa expansionen av det
              statliga åtagandet. Vi har visat på ett mer öppet hållet saneringsprogram
              på ungefär 30 miljarder på 35 års sikt. Utskottet har tydligen
              problem med att jämföra det med de 20 miljarderna i våra tabellverk.
              Men det beror på att det utöver sakfrågorna också gäller ett antal
              statliga utgifter som inte passerar statens budget, till exempel
              att inte stänga Barsebäck 2, att återstarta Barsebäck 1 och att
              inte sätta in pengar i statliga underskottsbolag det syns inte
              i statsbudgeten men det är statens pengar.
            </seg>
          </u>
          <u xml:id="i-3350c3207c878c48-45" prev="i-3350c3207c878c48-25" who="Q4972961">
            <seg>
              Vi vill sätta upp ett mål för statens finansiella sparande. Vikten
              och behovet av det har vi i flera år pekat på, och de här riktlinjerna
              visar återigen på detta. Vi har gott stöd från bland annat SNS-ekonomerna
              och Riksgäldskontoret. Vi måste få utgiftstak som håller på riktigt,
              inte bara med hjälp av kosmetik, och en marginal som är tillräckligt
              stor för att man ska kunna klara oväntade saker.
            </seg>
          </u>
          <u xml:id="i-3350c3207c878c48-46" prev="i-3350c3207c878c48-25" who="Q4972961">
            <seg>
              Vi har lägre utgifter. Vi sänker de mest skadliga skatterna för
              jobb och företagande, och vi har ett mindre budgetunderskott.
              Ändå, herr talman, vill vi göra plats för några angelägna satsningar.
              Det gäller då det internationella u-landsbiståndet. Det gäller
              också förbättrat stöd till assistans och tillgänglighet för funktionshindrade
              liksom några saker till på det sociala området samt en större
              satsning på forskning och på rättsväsendet.
            </seg>
          </u>
          <u xml:id="i-3350c3207c878c48-47" prev="i-3350c3207c878c48-25" who="Q4972961">
            <seg>
              Herr talman! Vi hoppas naturligtvis på att vid den kommande voteringen
              få stöd för våra idéer. Jag yrkar bifall till reservationerna
              1, 5 och 9. Dessutom vill jag passa på att här från talarstolen
              tacka min kollega Lena Ek för ett gott samarbete under många år.
              Jag önskar dig, Lena, varmt lycka till i den liberala gruppen
              i Europaparlamentet.
            </seg>
          </u>
          <note type="speaker">
            Anf. 3 MATS ODELL (kd):
          </note>
          <u xml:id="i-3350c3207c878c48-48" next="i-3350c3207c878c48-73" who="Q571725">
            <seg>
              Herr talman! Under Mikael Odenbergs och Karin Pilsäters anförande
              försökte jag pejla djupet i saknaden av finansminister Bosse Ringholm
              här och har kommit fram till att vi kanske befinner oss i ungefär
              samma situation som i satirprogrammet Public service där Gudrun
              Schyman i imitatören Rakel Molins skepnad förklarade från en förhandling
              med nämnde Ringholm att de efter halvtid upptäckte att de hade
              förhandlat med en grå motivtapet. Vi har ju en sådan här i kammaren,
              så vi får väl låta den träda i hans ställe.
            </seg>
          </u>
          <u xml:id="i-3350c3207c878c48-49" prev="i-3350c3207c878c48-48" who="Q571725">
            <seg>
              Nåväl, själva idén med vårpropositionen är att regeringen ska
              lägga fram långsiktiga riktlinjer för den ekonomiska politiken
              som kan lyfta tillväxten och välfärden i landet. Den idén kan
              man nog säga är förfuskad i den här propositionen. Men det har
              vi diskuterat tidigare, så det kommer jag inte att gå in på.
            </seg>
          </u>
          <u xml:id="i-3350c3207c878c48-50" prev="i-3350c3207c878c48-48" who="Q571725">
            <seg>
              Socialdemokraterna har faktiskt haft regeringsmakten i det här
              landet under de senaste nio åren drygt. Under samma period har
              välfärden, kan vi med objektiva mått mätt konstatera, försämrats
              i Sverige. Detta bekräftas för övrigt av Margot Wallström, kommissionär
              och partiledarfavorit, i en intervju i Dagens industri den 14
              maj. Där säger hon att hon tycker att den svenska välfärdens förträfflighet
              är en myt. Hon säger: Många svenskar tycker att vår välfärd är
              världens bästa. Men får man perspektiv på Sverige och lär känna
              andra länders system, så inser man att andra länder både kommit
              i kapp och gått förbi den svenska välfärden på många områden.
            </seg>
          </u>
          <u xml:id="i-3350c3207c878c48-51" prev="i-3350c3207c878c48-48" who="Q571725">
            <seg>
              Ja, vi kan träta om exakt var vi ligger i olika välståndsligor
              om vi ligger på femtonde, sextonde eller fjortonde plats men det
              finns ett antal ganska kraftiga kriterier som varje dag känns
              in på skinnet för vanliga medborgare.
            </seg>
          </u>
          <u xml:id="i-3350c3207c878c48-52" prev="i-3350c3207c878c48-48" who="Q571725">
            <seg>
              Sjukskrivningar och förtidspensioner har ökat dramatiskt, samtidigt
              som antalet vårdplatser har minskat med 40 %. År 2004, herr talman,
              blir sjunde året i rad med kostnadsökning för ohälsan. Vårdköerna
              är långa. Äldreomsorgen fortsätter att ropa efter resurser. Den
              öppna arbetslösheten stiger och beräknas uppgå till ungefär 5,5
              % av arbetskraften. De svenska låginkomsttagarna är fortfarande
              de hårdast beskattade låginkomsttagarna i världen.
            </seg>
          </u>
          <u xml:id="i-3350c3207c878c48-53" prev="i-3350c3207c878c48-48" who="Q571725">
            <seg>
              Företag och kapital fortsätter att lämna landet, medan statsministern
              som han gjorde i Gnosjö tittar på och till och med gratulerar
              Gnosjö, som snart ägs av Tyskland, till att man är attraktiv på
              den internationella marknaden. Men den tragiska sanningen är att
              det är en straffbeskattning av svenskt ägande och en favorisering
              av utländskt ägande som ligger bakom denna attraktionskraft för
              svenska framgångsrika familjeföretag. Trots detta väljer Socialdemokraterna
              att behålla både förmögenhetsskatten och dubbelbeskattningen i
              det svenska skattesystemet.
            </seg>
          </u>
          <u xml:id="i-3350c3207c878c48-54" prev="i-3350c3207c878c48-48" who="Q571725">
            <seg>
              Man bromsar valfrihet och dynamik. Man motarbetar genom stopplagar
              på vårdområdet. Bostadsbyggandet är rekordlågt. Vägnätet är kraftigt
              eftersatt.
            </seg>
          </u>
          <u xml:id="i-3350c3207c878c48-55" prev="i-3350c3207c878c48-48" who="Q571725">
            <seg>
              Till och med den svenska grundskolan visar allt sämre resultat.
              Andelen underkända elever har ökat kraftigt sedan år 1994 och
              uppgår nu till drygt 25 %. Antalet poliser har minskat med drygt
              10 % sedan år 1994.
            </seg>
          </u>
          <u xml:id="i-3350c3207c878c48-56" prev="i-3350c3207c878c48-48" who="Q571725">
            <seg>
              Sverige kommer, både enligt Socialdemokraternas egna beräkningar
              i vårpropositionen och enligt OECD, att fortsätta att halka efter
              andra länder under de kommande åren.
            </seg>
          </u>
          <u xml:id="i-3350c3207c878c48-57" prev="i-3350c3207c878c48-48" who="Q571725">
            <seg>
              Det är klart, som flera har varit inne på, att bristerna i det
              svenska välfärdssystemet står i ganska bjärt kontrast till de
              vallöften som ledde fram till regeringsmakten. Rekordhöga kommunalskattehöjningar
              försvagar nu hushållens köpkraft men löser varken vårdkrisen eller
              den kommunala underskottsproblematiken.
            </seg>
          </u>
          <u xml:id="i-3350c3207c878c48-58" prev="i-3350c3207c878c48-48" who="Q571725">
            <seg>
              Frågan är om det måste vara så här. Nej, vi ser att utan tillväxt
              finns det egentligen bara nedskärningar att fördela. Men det finns
              ett antal länder, framför allt Irland och Danmark, som har visat
              att egentligen inget land är dömt att fortsätta en ekonomisk kräftgång.
            </seg>
          </u>
          <u xml:id="i-3350c3207c878c48-59" prev="i-3350c3207c878c48-48" who="Q571725">
            <seg>
              Det här vill vi, herr talman, åstadkomma även i Sverige genom
              strukturella reformer och strategiska skattesänkningar på arbete,
              sparande och företagande. Det krävs också en större satsning på
              forskning och en kvalitetsinriktad skola, gymnasie- och högskoleutbildning.
            </seg>
          </u>
          <u xml:id="i-3350c3207c878c48-60" prev="i-3350c3207c878c48-48" who="Q571725">
            <seg>
              Vad det handlar om är att ge Sverige förutsättningar för en uthållig
              ekonomisk tillväxt på i genomsnitt 3 % per år. Det är kanske en
              liten skillnad mot de ca 1,9 eller 1,8 % som vi historiskt haft.
              Men 3 % uthållig tillväxt ger en enorm, en dramatisk, förändring
              av levnadsvillkoren i Sverige och en dramatisk förändring av den
              offentliga sektorns finansiering. Därför måste man sätta upp ett
              sådant mål. Det vill vi kristdemokrater göra.
            </seg>
          </u>
          <u xml:id="i-3350c3207c878c48-61" prev="i-3350c3207c878c48-48" who="Q571725">
            <seg>
              Inriktningen för vår ekonomiska politik har vi därför lagt på
              att kraftsamla på de områden som vi tycker måste prioriteras högre:
              bättre vård, skola och omsorg, ökad valfrihet och köpkraft för
              barnfamiljerna samt ökat ekonomiskt utrymme för enskilda, familjer
              och pensionärer genom sänkt inkomstskatt.
            </seg>
          </u>
          <u xml:id="i-3350c3207c878c48-62" prev="i-3350c3207c878c48-48" who="Q571725">
            <seg>
              Det måste nu äntligen också tas krafttag mot den skyhöga sjukfrånvaron
              och det ökade antalet förtidspensioneringar genom en ny och samordnad
              rehabiliteringsförsäkring som redan från början sätter fokus på
              individens rehabiliteringsbehov.
            </seg>
          </u>
          <u xml:id="i-3350c3207c878c48-63" prev="i-3350c3207c878c48-48" who="Q571725">
            <seg>
              Företagsklimatet, som är en nyckelfaktor för att det här ska
              lyckas, måste därför kraftigt förbättras, liksom infrastrukturen
              och bostadspolitiken. Konkurrensen måste stärkas på ett flertal
              områden.
            </seg>
          </u>
          <u xml:id="i-3350c3207c878c48-64" prev="i-3350c3207c878c48-48" who="Q571725">
            <seg>
              Polisen och det övriga rättsväsendet måste också få avsevärt
              bättre möjligheter att bekämpa brottsligheten. Därför måste den
              ekonomiska politiken främja en uthållig tillväxt av den totala
              nationalförmögenheten.
            </seg>
          </u>
          <u xml:id="i-3350c3207c878c48-65" prev="i-3350c3207c878c48-48" who="Q571725">
            <seg>
              För att möjliggöra ett sådant tillväxtmål krävs det en politik
              som slår vakt om statsfinansiell stabilitet genom lägre utgifter,
              lägre skattetryck, sänkt skuldkvot och minskad statsskuld. Därigenom
              skulle den svenska ekonomins sårbarhet minska.
            </seg>
          </u>
          <u xml:id="i-3350c3207c878c48-66" prev="i-3350c3207c878c48-48" who="Q571725">
            <seg>
              Det krävs också bättre villkor för arbete och företagande genom
              konkurrenskraftiga skattenivåer, bättre utbildningssystem, reformerad
              lönebildning och, som sagt, krafttag mot ohälsa och sjukskrivningar.
            </seg>
          </u>
          <u xml:id="i-3350c3207c878c48-67" prev="i-3350c3207c878c48-48" who="Q571725">
            <seg>
              Det ger nämligen sammantaget effekten att den totala sysselsättningen
              skulle kunna öka kraftigt i Sverige. Men det krävs också bättre
              förutsättningar för att alla ska kunna växa och förverkliga sina
              ambitioner och på så sätt minska de regionala och sociala obalanserna.
              Man ökar valfriheten och säkrar både mäns och kvinnors kontroll
              över den egna tillvaron.
            </seg>
          </u>
          <u xml:id="i-3350c3207c878c48-68" prev="i-3350c3207c878c48-48" who="Q571725">
            <seg>
              Herr talman! Vi kristdemokrater har angett sex politik- och budgetområden
              som är prioriterade för oss i den ekonomiska politiken och där
              vi menar att det behövs reformer i ordets verkliga mening.
            </seg>
          </u>
          <u xml:id="i-3350c3207c878c48-69" prev="i-3350c3207c878c48-48" who="Q571725">
            <seg>
              Det gäller politiken för att skapa långsiktigt goda tillväxtförutsättningar
              genom ett bättre investerings- och företagsklimat med en fungerande
              infrastruktur och bostadsbyggande. Det gäller skattepolitiken
              för låg- och medelinkomsttagare, valfriheten för barnfamiljer,
              pensionärernas ekonomiska situation, vården, omsorgen, skolan
              och ett återupprättat rättssamhälle.
            </seg>
          </u>
          <u xml:id="i-3350c3207c878c48-70" prev="i-3350c3207c878c48-48" who="Q571725">
            <seg>
              När det gäller satsningarna på vård och omsorg tror vi att ohälsoutvecklingen
              bäst motverkas med en samlad rehabiliteringsförsäkring i enlighet
              med Rehabiliteringsutredningens förslag som har varit ute på remiss,
              som Gerhard Larsson var huvudansvarig för. Samtliga dessa förslag
              är fullt ut finansierade genom omprioriteringar inom statsbudgeten
              på både utgifts- och inkomstsidan.
            </seg>
          </u>
          <u xml:id="i-3350c3207c878c48-71" prev="i-3350c3207c878c48-48" who="Q571725">
            <seg>
              Man säger att det ska löna sig att arbeta och att utbilda sig.
              I Sverige är det alldeles för dålig avkastning på investeringar
              i humankapital. Värnskatten, till exempel, är ju en faktiskt en
              straffskatt på högre utbildning. En person som satsar på en forskarutbildning
              och kanske kommer ut i förvärvslivet i 30-årsåldern drabbas klockrent
              av denna straffskatt när man under en kortare tid än de flesta
              av oss ska ta ut sin livsinkomst. Detta är kontraproduktivt om
              Sverige ska kunna fortsätta att vara en välfärdsnation framöver.
            </seg>
          </u>
          <u xml:id="i-3350c3207c878c48-72" prev="i-3350c3207c878c48-48" who="Q571725">
            <seg>
              Herr talman! Dessa förslag finns samlade i våra olika reservationer.
              Jag yrkar bifall enbart till reservation nr 6. Dessutom yrkar
              jag bifall till reservation nr 1 om riktlinjer för den ekonomiska
              politiken som vi kristdemokrater, Moderata samlingspartiet, Folkpartiet
              och Centern gemensamt har lagt fram.
            </seg>
          </u>
          <u xml:id="i-3350c3207c878c48-73" prev="i-3350c3207c878c48-48" who="Q571725">
            <seg>
              Herr talman! Slutligen vill jag tacka Lena Ek för många års givande
              och framför allt trivsamt samarbete i finansutskottet. Jag önskar
              dig lycka till i ditt viktiga arbete i EU-parlamentet och också
              som ambassadör i Sverige för hur viktigt det europeiska arbetet
              är för allas vår välfärd och framtid.
            </seg>
          </u>
          <note type="speaker">
            Anf. 4 LENA EK (c):
          </note>
          <u xml:id="i-3350c3207c878c48-74" next="i-3350c3207c878c48-100" who="Q535342">
            <seg>
              Herr talman! Ärade ledamöter! Ärade åhörare! Häromdagen hörde
              jag en historia. Det var en stolt amerikan som sade: Well, här
              i USA har vi George Bush, här har vi Bob Hope och här har vi Johnny
              Cash. Då svarade den inte riktigt lika stolte, något nedslagne
              svensken: I Sverige har vi Göran Persson, no hope and no cash.
              Ungefär så skulle man kunna sammanfatta åtminstone en del av vår
              ekonomiska motion.
            </seg>
          </u>
          <u xml:id="i-3350c3207c878c48-75" prev="i-3350c3207c878c48-74" who="Q535342">
            <seg>
              Vi ser i Sverige i dag att den sociala och regionala klyvningen
              ökar. Väldigt många kvinnor som arbetar heltid i vården klarar
              i alla fall inte av sin dagliga försörjning. Rädda Barnen slår
              larm om att antalet fattiga barn ökar. Vi dras inför internationella
              domstolar därför att vi inte kan klara en anständig behandling
              av ensamma asylsökande barn eller av människor som har sökt skydd
              i Sverige undan tortyr och förföljelse. I många bygder i Sverige
              funderar man över om det egentligen finns någon framtid eller
              om det ska planteras gran över hela kommunen.
            </seg>
          </u>
          <u xml:id="i-3350c3207c878c48-76" prev="i-3350c3207c878c48-74" who="Q535342">
            <seg>
              Vi ser allvarliga tillväxtproblem. Det finns en djup förtroendeklyfta
              mellan Sveriges företagare och Sveriges regering. Vi har för få
              arbetade timmar. Om man ska förenkla väldigt grovt skapas tillväxten
              av produktiviteten multiplicerat med antalet arbetade timmar.
              Det här är extra allvarligt därför att trycket på våra trygghetssystem
              och vårt välfärdssystem ökar hela tiden i takt med att befolkningens
              ålderssammansättning förändras.
            </seg>
          </u>
          <u xml:id="i-3350c3207c878c48-77" prev="i-3350c3207c878c48-74" who="Q535342">
            <seg>
              Vi ser en utflyttning av arbetstillfällen till andra länder.
              Det vore kanske inte något stort problem om det skapades nya arbetstillfällen
              i samma takt i Sverige, om de små företag startades som kunde
              startas, om de människor anställdes som kunde anställas. Men så
              är det inte. Antalet nya företag minskar. Sysselsättningsmålet
              nås inte.
            </seg>
          </u>
          <u xml:id="i-3350c3207c878c48-78" prev="i-3350c3207c878c48-74" who="Q535342">
            <seg>
              Om vi tittar makroekonomiskt på den svenska ekonomin ser vi att
              pensionssystemet går rätt så bra. Det kommer att fortsätta att
              gå på plus inom den offentliga ekonomin. Inom parentes är jag
              väldigt glad över att vi inte kommer att plocka ut pengar ur AP-fonderna
              i den här situationen. Det vore en styrka att se till att bevara
              pensionssystemet stabilt.
            </seg>
          </u>
          <u xml:id="i-3350c3207c878c48-79" prev="i-3350c3207c878c48-74" who="Q535342">
            <seg>
              Vi ser att den kommunala ekonomin krackelerar runtom i landet.
              Människor funderar över hur det ska gå med vård, skola och omsorg.
            </seg>
          </u>
          <u xml:id="i-3350c3207c878c48-80" prev="i-3350c3207c878c48-74" who="Q535342">
            <seg>
              Vi ser framför oss en rad av år när regeringen lägger fram budgetförslag
              med minus i statsbudgeten. Man har under en följd av år haft underskott
              i statens finanser, och man planerar att fortsätta att ha det.
              Samtidigt ser vi att problemen tornar upp sig vid horisonten.
            </seg>
          </u>
          <u xml:id="i-3350c3207c878c48-81" prev="i-3350c3207c878c48-74" who="Q535342">
            <seg>
              Herr talman! Man kan fråga sig varför våra system inte fungerar.
              Vi har en otroligt hög skattenivå i Sverige. Vi har aldrig satsat
              så mycket pengar på sjukvården som vi gör i dag. Ändå upplever
              människor att det inte fungerar. Kanske ligger en del av lösningen
              i att vi har byggt system och lever med system i Sverige som är
              formade av tankar som tänktes av Gustav Vasa och Axel Oxenstierna,
              medan de nyaste tankarna tänktes av Per Albin Hansson.
            </seg>
          </u>
          <u xml:id="i-3350c3207c878c48-82" prev="i-3350c3207c878c48-74" who="Q535342">
            <seg>
              Man har byggt ett centralstyre och ett Sverige där man successivt
              skulle dra in mer makt till den centrala nivån. Detta baserades
              på att de som satt högst uppe i toppen på pyramiderna visste bäst.
            </seg>
          </u>
          <u xml:id="i-3350c3207c878c48-83" prev="i-3350c3207c878c48-74" who="Q535342">
            <seg>
              I dag är samhället annorlunda. Människor kan läsa. Det finns
              Internet och TV. Informationsflödet är oerhört kraftigt. Människor
              har självförtroende på ett helt annat sätt. De accepterar inte
              att det är kyrkoherden, godsherren eller den enda välutbildade
              människan i socknen som bestämmer.
            </seg>
          </u>
          <u xml:id="i-3350c3207c878c48-84" prev="i-3350c3207c878c48-74" who="Q535342">
            <seg>
              I dag vill alla vara med och bestämma, och de ekonomiska rörelsemönstren
              har i och med detta förändrats oerhört mycket. Det har vi inte
              förmått att mäta i Sverige. Vi har inte klarat av ett sådant förändrat
              samhälle.
            </seg>
          </u>
          <u xml:id="i-3350c3207c878c48-85" prev="i-3350c3207c878c48-74" who="Q535342">
            <seg>
              Det är som i en fabrik. Man kan laga, lappa och investera i en
              gammal maskin och en gammal produktionslinje, men till slut kommer
              man till vägs ände där det inte går, där man faktiskt måste byta
              maskin och förändra produktionslinjen. Jag tror att vi står vid
              ett sådant vägskäl när det gäller svensk ekonomi och svensk samhällsutveckling.
            </seg>
          </u>
          <u xml:id="i-3350c3207c878c48-86" prev="i-3350c3207c878c48-74" who="Q535342">
            <seg>
              Vi måste alltså klara av att tänka på det sätt som man gör i
              Gnosjö. Jag var där i våras när man presenterade Det globala Gnosjö.
              Det tycker jag är en oerhört kaxig och rolig devis för en hel
              bygd, Det globala Gnosjö. Det är det lilla samhället där man tar
              hand om varandra och försöker ordna det så bra som möjligt på
              det lokala planet, men där man samtidigt med fullt och stort självförtroende
              är beredd att delta på all världens marknader, är beredd att diskutera
              med all världens människor, är beredd att ta till sig all världens
              nya idéer. På något sätt måste vi få upp det tänkesättet också
              till den centrala nationella nivån, men det gör vi inte i dag.
            </seg>
          </u>
          <u xml:id="i-3350c3207c878c48-87" prev="i-3350c3207c878c48-74" who="Q535342">
            <seg>
              Vi i Centerpartiet formerar vår ekonomiska politik efter federalismens
              principer. Vi försöker att se på denna samhällsutveckling och
              visa att vi har tilltro till individen. Vi försöker att visa att
              det är viktigt med det lilla företagandet som skapas och uppmuntras
              och som sedan kan växa till det stora företagandet.
            </seg>
          </u>
          <u xml:id="i-3350c3207c878c48-88" prev="i-3350c3207c878c48-74" who="Q535342">
            <seg>
              Det är ett allvarligt varningstecken att Sverige har den lägsta
              investeringsnivån när det gäller företagsinvesteringar bland alla
              EU-länder. Vi har den lägsta investeringsnivån i företagandet.
              Det är en allvarlig varningssignal, och det borde vi fundera mera
              över och uppmuntra företagande. Systemen är inte ens neutrala,
              utan det är till och med så att en företagare diskrimineras, till
              exempel i föräldraförsäkringen. En småföretagare som har samma
              inkomst nedanför nedersta strecket i deklarationen som en arbetstagare
              får ändå bara två tredjedelar av den föräldrapenning som den som
              är arbetstagare får, därför att reglerna säger att inkomsten för
              den ena ska delas med årets arbetade dagar och för den andra med
              årets alla dagar. Vi har alltså till och med negativa signaler
              till de människor som vill starta företag, och det håller inte
              i den nya globala världen.
            </seg>
          </u>
          <u xml:id="i-3350c3207c878c48-89" prev="i-3350c3207c878c48-74" who="Q535342">
            <seg>
              Vi har från Centerpartiet anvisat reformer inom fyra områden,
              herr talman. Vi föreslår en inkomstskattereform för självbestämmande
              och tillväxt som ska ge människor möjlighet att leva på sin lön,
              en reform inom rättsväsendet, så att man ska våga vistas i och
              använda sina möjligheter i samhället, och ett fördubblat barnbidrag,
              för att ta några exempel.
            </seg>
          </u>
          <u xml:id="i-3350c3207c878c48-90" prev="i-3350c3207c878c48-74" who="Q535342">
            <seg>
              Vi har en hel rad reformförslag som handlar om företagande och
              tillväxt, bland annat att man skattefritt ska kunna spara ihop
              till startkapital för småföretag något som jag tror skulle betyda
              väldigt mycket. Vi föreslår också regler som underlättar för invandrare
              och för kvinnor. Vi har ett reformpaket som handlar om hälsa och
              tillväxt med en samordnad arbetslivsförsäkring och en finansiell
              samordning.
            </seg>
          </u>
          <u xml:id="i-3350c3207c878c48-91" prev="i-3350c3207c878c48-74" who="Q535342">
            <seg>
              När man står i talarstolen i riksdagen och säger finansiell samordning
              låter det oerhört tekniskt. Men om Sverige blev mera som Finspång,
              det vill säga om vi hade en finansiell samordning och samordning
              mellan de myndigheter som ska hjälpa människor att komma i arbete,
              så skulle vi, om vi bara överför Finspångs siffror till statsbudgeten,
              landa på en besparing på 30 miljarder. Det är ju oerhört mycket
              ur ett statsbudgetperspektiv. För mig är det omöjligt att förstå
              varför man inte direkt lägger fram de här förslagen. De är ju
              testade i verkligheten och går att genomföra. Det vore praktiskt
              vettigt och skulle gynna alla.
            </seg>
          </u>
          <u xml:id="i-3350c3207c878c48-92" prev="i-3350c3207c878c48-74" who="Q535342">
            <seg>
              Vi har också ett reformpaket för miljö och tillväxt.
            </seg>
          </u>
          <u xml:id="i-3350c3207c878c48-93" prev="i-3350c3207c878c48-74" who="Q535342">
            <seg>
              Herr talman! Politik är att vilja, och politik måste utgå från
              en vision om hur det framtida Sverige ska se ut. När man läser
              vårpropositionen om den långsiktiga ekonomiska politiken ser man
              att det kanske är det som är det största hålet i den här produkten,
              att visionen saknas för hur det framtida Sverige ska se ut. Vi
              har lagt fram ett budgetförslag för ett annat samhälle som ser
              på människor, företagande och solidaritet på ett annat sätt.
            </seg>
          </u>
          <u xml:id="i-3350c3207c878c48-94" prev="i-3350c3207c878c48-74" who="Q535342">
            <seg>
              Jag vill säga, herr talman, att jag är glad att vi också har
              en borgerlig reservation som samlar ihop mycket av det som skulle
              kunna kallas det företagsamma Sverige och som är en god grund
              för ett framtida politiskt samarbete och för en annan regering
              efter valet 2006.
            </seg>
          </u>
          <u xml:id="i-3350c3207c878c48-95" prev="i-3350c3207c878c48-74" who="Q535342">
            <seg>
              Slutligen, eftersom min talartid för det här anförandet är ute,
              skulle jag vilja tacka alla som jag har mött under mina sex år
              i riksdagen.
            </seg>
          </u>
          <u xml:id="i-3350c3207c878c48-96" prev="i-3350c3207c878c48-74" who="Q535342">
            <seg>
              När jag blev invald för sex år sedan hade jag aldrig varit inne
              i riksdagen en enda gång. Jag kom hit med en barnvagn. Det fjärde
              och sista barnet var två och en halv månad, och hon låg i vagnen.
              Under låg det blöjor och de första handlingarna som jag skulle
              läsa in.
            </seg>
          </u>
          <u xml:id="i-3350c3207c878c48-97" prev="i-3350c3207c878c48-74" who="Q535342">
            <seg>
              Jag möttes här av ett otroligt positivt klimat, oerhört kompetenta
              och trevliga människor. Det kanske är synd att inte så många av
              väljarna riktigt har förstått det. Jag möttes också av en otroligt
              kompetent personal, som i alla lägen har ställt upp, alltifrån
              de som sköter markservicen i huset till de som sköter utredningstjänsten
              och inte minst utskottskanslierna.
            </seg>
          </u>
          <u xml:id="i-3350c3207c878c48-98" prev="i-3350c3207c878c48-74" who="Q535342">
            <seg>
              Det har funnits en vilja från talmannen, först Birgitta Dahl
              och sedan Björn von Sydow, att försöka titta på jämställdhetsvillkoren
              i den här riksdagen. Och min erfarenhet är att det arbetet bör
              fortsätta med oförminskad kraft.
            </seg>
          </u>
          <u xml:id="i-3350c3207c878c48-99" prev="i-3350c3207c878c48-74" who="Q535342">
            <seg>
              Min första debatt var faktiskt den ekonomiska debatten på hösten.
              Då hade jag ännu inte stått i talarstolen. Debatten direktsändes
              i TV. Jag ammade då förstås fortfarande var fjärde timme. Det
              hela var ganska nervöst, kan jag säga. Eftersom jag inte visste
              hur det fungerade visste jag inte heller att man kunde höja och
              sänka talarstolen, så jag levererade hela anförandet på tå. Nu
              känner jag mig något mer hemma i detta.
            </seg>
          </u>
          <u xml:id="i-3350c3207c878c48-100" prev="i-3350c3207c878c48-74" who="Q535342">
            <seg>
              Min ambition är, när jag nu har blivit invald i Europaparlamentet,
              att försöka binda ihop den nationella politiska nivån med den
              europeiska politiska nivån. Det tror jag är oerhört viktigt för
              Sveriges framtid och för våra barns framtid.
            </seg>
          </u>
          <note>
            Tack, herr talman, och tack allihopa!
          </note>
          <note>
            Jag yrkar bifall till reservation 1 och reservation 7.
          </note>
          <note type="speaker">
            Anf. 5 SVEN-ERIK ÖSTERBERG (s):
          </note>
          <u xml:id="i-3350c3207c878c48-101" next="i-3350c3207c878c48-125" who="Q3370194">
            <seg>
              Herr talman! Jag ska göra en liten inledning.
            </seg>
          </u>
          <u xml:id="i-3350c3207c878c48-102" prev="i-3350c3207c878c48-101" who="Q3370194">
            <seg>
              När jag hörde oppositionspartiernas inledningar här och synpunkterna
              på Bosse Ringholm kom jag att tänka på barnboken av Astrid Lindgren,
              Emil i Lönneberga . När Emil skulle köpa sockerdricka och inte
              fick göra det sade han: När jag inte har pengar kan jag inte köpa
              sockerdricka, och när jag har pengar så får jag inte köpa sockerdricka.
              När i hundan ska jag köpa sockerdricka? Då kan man säga: När i
              hundan är Bosse Ringholm till lags egentligen? När han är här
              träts det på honom, och när han inte är här träts det för att
              han inte är här. Han har en ganska otacksam uppgift.
            </seg>
          </u>
          <u xml:id="i-3350c3207c878c48-103" prev="i-3350c3207c878c48-101" who="Q3370194">
            <seg>
              Jag skulle ändå vilja gå över till den seriösa delen och säga
              att det faktiskt har funnits två tillfällen att diskutera ekonomisk
              politik med finansministern denna vår, dels när budgetpropositionen
              avlämnades, dels i en särskild debatt som begärdes och som också
              beviljades av talmannen i den här frågan. Så man har kunnat föra
              de här diskussionerna med honom.
            </seg>
          </u>
          <u xml:id="i-3350c3207c878c48-104" prev="i-3350c3207c878c48-101" who="Q3370194">
            <seg>
              Bosse Ringholm är upptagen av andra uppdrag i dag och kunde därför
              inte vara här.
            </seg>
          </u>
          <u xml:id="i-3350c3207c878c48-105" prev="i-3350c3207c878c48-101" who="Q3370194">
            <seg>
              Jag tycker att det här är en viktig debatt där vi diskuterar
              de linjer som dras upp för den ekonomiska politiken framåt. Sverige
              lever i en synnerligen internationell värld. Vi blir alltmer beroende
              av vår omgivning.
            </seg>
          </u>
          <u xml:id="i-3350c3207c878c48-106" prev="i-3350c3207c878c48-101" who="Q3370194">
            <seg>
              Allt går snabbare, det vet vi också. När Gustav II Adolf avled
              på ett slagfält i Lützen tog det några veckor innan man visste
              om det i Stockholm. När de första utvandrarna reste till Amerika
              1840 och 1850 gjorde man det i förvissning om att man aldrig kunde
              återvända. Det fanns ingen återvändo. 50 år senare kunde man återvända.
              Ytterligare 50 senare kunde man ta sig ganska enkelt till USA.
              I dag handlar det om en resa, om inte över en dag, så i varje
              fall två dagar. Våra barn och barnbarn har mejlkompisar runt hela
              världen. De rör sig på ett sätt som var otänkbart under det tidsperspektiv
              som jag kan överblicka från den tid jag växte upp. Då var det
              anmärkningsvärt när någon reste långt utomlands. Det talades det
              om i bygden, och det var sensationellt. Det är helt annorlunda
              i dag. Det är klart att det här påverkar politiken.
            </seg>
          </u>
          <u xml:id="i-3350c3207c878c48-107" prev="i-3350c3207c878c48-101" who="Q3370194">
            <seg>
              Varför pratar han om det där? kan någon undra. Men det påverkar
              politiken och vilka riktlinjer vi drar upp. Vi ser också i de
              dagliga nyhetssändningarna vad som händer ute i världen och som
              får omedelbar effekt också på den svenska politiken. Det betyder
              att vi är utsatta för vår omvärld. Icke desto mindre viktigt är
              det då för Sveriges väl och ve vad vi beslutar och vilka riktlinjer
              vi drar upp.
            </seg>
          </u>
          <u xml:id="i-3350c3207c878c48-108" prev="i-3350c3207c878c48-101" who="Q3370194">
            <seg>
              Det här budgetförslaget, som har tillkommit i samverkan mellan
              socialdemokrater, Miljöpartiet och Vänsterpartiet, vilar på det
              manifest som grundlades efter valet 2002, det så kallade 121-punktsprogrammet,
              där vi tre samverkande partier har föresatt oss att det programmet
              ska vi genomföra under den här perioden. Vi har betat av det stegvis.
              Det finns ett antal punkter kvar. Ambitionen är att vi naturligtvis
              ska kunna hantera även de delar som återstår.
            </seg>
          </u>
          <u xml:id="i-3350c3207c878c48-109" prev="i-3350c3207c878c48-101" who="Q3370194">
            <seg>
              När jag lyssnar på oppositionspartierna är det inte nog med elände
              i den situation som Sverige befinner sig i. Hur uppfattar då svenska
              folket den ekonomiska politiken och den politik som förs i landet?
              Ja, det kan man mäta på olika sätt. Vi fick en avkänning genom
              den djuplodade väljarundersökning som SCB gjorde. Den visade att
              regeringsunderlaget faktiskt fick ett bra förtroende från väljarna.
              Däremot finns det andra partier som backar, kanske till förmån
              för andra. Men man kan inte se att den förtroendekris som man
              försöker lyfta fram från oppositionspartierna i denna kammare
              faktiskt är verklighet ute i samhället med tanke på vad väljarna
              faktiskt tycker och hur Sverige utvecklas.
            </seg>
          </u>
          <u xml:id="i-3350c3207c878c48-110" prev="i-3350c3207c878c48-101" who="Q3370194">
            <seg>
              Jag tycker att det är en indikation på att vi tre samverkande
              partier och den politik vi fört ändå har ett stöd i det svenska
              samhället. Man tycker att det är en utveckling som går i rätt
              riktning och ligger väl i linje med vad man anser är rätt.
            </seg>
          </u>
          <u xml:id="i-3350c3207c878c48-111" prev="i-3350c3207c878c48-101" who="Q3370194">
            <seg>
              Jag tycker att det här är viktigt.
            </seg>
          </u>
          <u xml:id="i-3350c3207c878c48-112" prev="i-3350c3207c878c48-101" who="Q3370194">
            <seg>
              Det andra är att Sverige under det senaste året har fått den
              högsta ratingen när det gäller ekonomi. Den gick upp nu senast.
              Det rimmar också väldigt illa med vad oppositionen här säger.
              Skulle man lyssna på det och dra slutsatser av det skulle vi säga
              att vi står på ruinens brant. Det är inte sanningen i den internationella
              jämförelsen. I jämförelse med Europa ligger vi bra till i fråga
              om i princip alla mål. I jämförelse med våra grannländer står
              vi också väl stärkta.
            </seg>
          </u>
          <u xml:id="i-3350c3207c878c48-113" prev="i-3350c3207c878c48-101" who="Q3370194">
            <seg>
              Det här tycker jag också är viktigt.
            </seg>
          </u>
          <u xml:id="i-3350c3207c878c48-114" prev="i-3350c3207c878c48-101" who="Q3370194">
            <seg>
              Det betyder inte att det inte finns problem i det svenska samhället.
              Det kan jag vara den första att stryka under. Å andra sidan kan
              vi fråga vilket land som kan stoltsera med att man inte har några
              bekymmer som behöver lösas. Jag tycker att det vore förmätet att
              säga att det inte är på det viset. Så är det naturligtvis också
              för oss.
            </seg>
          </u>
          <u xml:id="i-3350c3207c878c48-115" prev="i-3350c3207c878c48-101" who="Q3370194">
            <seg>
              Vi har ett antal mål för den gemensamma politiken, dels överskottsmålet,
              dels sysselsättningsmålet. Det har gjorts en ganska stor affär
              av att de inte nåtts vid de tidpunkter som fastställts. Vi vet
              att vi har varit i en ganska besvärlig lågkonjunktur som har dragit
              fram över Europa. Sverige har fått känna av den också men har
              i många avseenden klarat sig bättre än många andra europeiska
              länder. Det vet vi. Det måste hanteras så att vi också kan ta
              oss ur den. Vi vet att det är viktigt att föra en balanserad politik
              och ha ett mål så att man kan peka på vart man vill nå.
            </seg>
          </u>
          <u xml:id="i-3350c3207c878c48-116" prev="i-3350c3207c878c48-101" who="Q3370194">
            <seg>
              Vi kan tycka att sysselsättningsgraden är för låg i Sverige.
              Vi har ett mål på 80 %, men vi ligger på drygt 77 %. Vi kan tycka
              att arbetslösheten är för hög, vilket den är. Men den är låg i
              en internationell jämförelse, och i jämförelse med Europa kan
              vi se att den svenska sysselsättningsgraden står sig väl, även
              om vi måste höja den framöver för att klara målen.
            </seg>
          </u>
          <u xml:id="i-3350c3207c878c48-117" prev="i-3350c3207c878c48-101" who="Q3370194">
            <seg>
              Det här är viktigt att peka på.
            </seg>
          </u>
          <u xml:id="i-3350c3207c878c48-118" prev="i-3350c3207c878c48-101" who="Q3370194">
            <seg>
              Jag tycker att man kan säga att svensk ekonomi står sig stark.
              Dels visas detta av den rating som gjorts, dels för vi en ansvarsfull
              utgiftspolitik där vi ser till att de utgifter som vi tar på oss
              också finansieras och att vi långsiktigt tar ett ansvar för den
              ekonomiska politiken.
            </seg>
          </u>
          <u xml:id="i-3350c3207c878c48-119" prev="i-3350c3207c878c48-101" who="Q3370194">
            <seg>
              Det är några problem som jag nämnde och som jag tycker att det
              finns anledning att peka på och där vi måste ta nya tag. Det som
              kanske bekymrar mig mest är arbetslösheten. Vi vet att den är
              ett gissel för den enskilda människan, men den är också ett gissel
              för samhället. Ju längre tid en arbetslöshet får vara, desto svårare
              är det också att få ned arbetslösheten och få ut människor i arbete
              igen. Därför gör vi en kraftig satsning i den budget vi lägger
              just på sysselsättningsskapande åtgärder i storleksordningen 10
              miljarder i olika former arbetsmarknadsutbildningar, ROT-avdrag
              och sysselsättningsstöd.
            </seg>
          </u>
          <u xml:id="i-3350c3207c878c48-120" prev="i-3350c3207c878c48-101" who="Q3370194">
            <seg>
              Jag är rädd för att det här kanske inte räcker, utan det är en
              fråga som vi bör återkomma till i höstens budget. Vi bör se närmare
              på och fundera vidare på hur den framtida inriktningen bör vara
              för att få upp sysselsättningen.
            </seg>
          </u>
          <u xml:id="i-3350c3207c878c48-121" prev="i-3350c3207c878c48-101" who="Q3370194">
            <seg>
              Det andra som man kan känna lite oro för är kommunernas och landstingens
              ekonomi. Vi vet att mycket av välfärden produceras i kommuner
              och landsting. Där finns det inte något stort missnöje. Jag såg
              att Landstingsförbundet hade gjort en undersökning som pekade
              på att de som var mest missnöjda med sjukvården var de som aldrig
              behövde den. De som behövde den tyckte att den fungerade ganska
              hyggligt. Det är faktiskt viktigt att påpeka detta. Vi vet att
              sjukvården står inför enormt stora utmaningar; vi kan göra så
              mycket mer. Allt där vi kan göra mer kostar pengar. Det fordras
              apparater och apparatur, och det kommer nya kostsamma mediciner.
              Men alltihop ökar välfärden. Därför kommer kommunsektorn och landstingen
              att vara en prioriterad del i regeringens politik även framöver
              så att vi kan klara välfärden i den delen.
            </seg>
          </u>
          <u xml:id="i-3350c3207c878c48-122" prev="i-3350c3207c878c48-101" who="Q3370194">
            <seg>
              Till sist, herr talman! När jag läser den samlade borgerliga
              reservationen tycker jag att den påminner mig mycket om sådana
              instruktioner som brukar finnas längst bak när man till exempel
              köper en gräsklippare felsökningskatalog. Det står: Startar inte
              motorn, kontrollera att det finns bensin. Finns inte bensin, fyll
              på. Det där är man väldigt betjänt av när man åker bil och står
              någonstans mellan bensinstationerna! Det är ungefär likadant här.
              Vid låg sysselsättning åtgärd: öka sysselsättningen. Men det beskrivs
              ingenstans hur man ska åstadkomma det. Jag förstår att det har
              varit svårt på den borgerliga sidan att få ihop det till en gemensam
              politik när man ska finansiera utgifterna.
            </seg>
          </u>
          <u xml:id="i-3350c3207c878c48-123" prev="i-3350c3207c878c48-101" who="Q3370194">
            <seg>
              Jag tycker att reservationen är synnerligen tunn för väljarna
              att läsa om man vill ha en indikation på vad de borgerliga partierna
              faktiskt vill. Man har en massa högt stående mål, och jag kan
              hålla med om en hel del i de delarna. Men det blir väldigt tunt
              sedan när man ska förklara hur man faktiskt ska åstadkomma det
              här.
            </seg>
          </u>
          <u xml:id="i-3350c3207c878c48-124" prev="i-3350c3207c878c48-101" who="Q3370194">
            <seg>
              Vill man vara regeringsduglig och vara ett ordentligt alternativ
              i valet 2006 tror jag faktiskt att det måste till en allmän skärpning
              i oppositionspolitiken. Klarar man inte av att vara sams när man
              är i opposition så kommer det inte att vara lättare om man skulle
              hamna i regeringsställning. Det skulle jag bara vilja understryka.
            </seg>
          </u>
          <u xml:id="i-3350c3207c878c48-125" prev="i-3350c3207c878c48-101" who="Q3370194">
            <seg>
              Allra sist ska jag ställa mig i kön bland dem som gratulerar
              Lena Ek. Lena Ek lämnar ju utskottet för att börja i EU-parlamentet,
              som vi har hört. Vi har inte haft någon möjlighet att tacka av
              i finansutskottet eftersom sammanträdena har legat på det sätt
              som de har gjort. Jag ska i stället be att få göra det härifrån
              talarstolen i kammaren och tacka för samarbetet i utskottet med
              Lena Ek. Det tycker jag har varit stimulerande och trevligt. Jag
              vill också önska dig lycka till och det allra bästa i arbetet
              i EU-parlamentet. Jag kan understryka det Mats Odell sade: EU-parlamentet
              och arbetet där är också viktigt för Sverige. Det finns en koppling
              däremellan. Så lycka till och tack för tiden i finansutskottet,
              Lena Ek!
            </seg>
          </u>
          <note type="speaker">
            Anf. 6 MATS ODELL (kd) replik:
          </note>
          <u xml:id="i-3350c3207c878c48-126" next="i-3350c3207c878c48-128" who="Q571725">
            <seg>
              Herr talman! Sven-Erik Österberg är en sällsynt godhjärtad person.
              Han tycker att utvecklingen går i rätt riktning och att det finns
              andra länder som har det värre. Ja, det är klart, översvämningarna
              i Bangladesh och sådant slipper vi ju. Men det har gått radikalt
              utför om man tittar i offentlig statistik, som ju inte kan vara
              helt främmande för finansutskottets ordförande. Han säger att
              vi har satt upp ett antal mål, men dem når vi inte. Sedan ser
              vi oss om i världen: Finns det de som har det sämre? Ja, det gör
              det fortfarande. Och så är vi mer eller mindre nöjda med detta.
            </seg>
          </u>
          <u xml:id="i-3350c3207c878c48-127" prev="i-3350c3207c878c48-126" who="Q571725">
            <seg>
              Jag tycker att det är en lite lättsam inställning mot bakgrund
              av att man ju inte når något av de mål som man har ställt upp.
              Sysselsättningsmålet nås inte. Arbetslöshetsmålet nås inte, vilket
              erkänns av Sven-Erik Österberg. Ohälsomålet nås inte med den nuvarande
              politiken. Socialbidragsmålet nås inte. Överskottsmålet för offentlig
              sektor på 2 % över en konjunkturcykel nås inte heller.
            </seg>
          </u>
          <u xml:id="i-3350c3207c878c48-128" prev="i-3350c3207c878c48-126" who="Q571725">
            <seg>
              Jag tycker väl ändå, Sven-Erik Österberg, att vi måste fundera
              på vad regeringen har föreslagit för åtgärder i denna vårproposition,
              som ju ändå ska handla om inriktningen av den ekonomiska politiken
              för att främja tillväxt. Nämn några av de åtgärder som ska få
              Sverige att lyfta från den plats som vi nu har! Jag nämnde i mitt
              anförande att Sveriges utveckling framöver kommer att vara sämre
              än den i världen i stort. Den kommer att vara sämre än den i USA,
              sämre än den i Norden, sämre än den i Storbritannien. Den kommer
              bara att vara något, 0,3 %, bättre än den i EU:s 15 nuvarande
              medlemsländer, som ju som vi alla vet har oerhört stora problem.
              Vilka åtgärder är det nu som ska lyfta detta, Sven-Erik Österberg?
            </seg>
          </u>
          <note type="speaker">
            Anf. 7 SVEN-ERIK ÖSTERBERG (s) replik:
          </note>
          <u xml:id="i-3350c3207c878c48-129" next="i-3350c3207c878c48-132" who="Q3370194">
            <seg>
              Herr talman! Det är sant som Mats Odell säger att vi inte behöver
              vara rädda för översvämningarna i Bangladesh. Däremot kan vi få
              egna översvämningar om vi nu ska vara oroliga för den delen. När
              det däremot gäller hela tillväxtdelen har det väl inte undgått
              Mats Odell att det under våren, och även tidigare, har förts ganska
              breda tillväxtsamtal. Jag tycker att det är viktigt att ett regeringsparti
              ska kunna föra ett slags dialog. Nu är inte alla nöjda. Det är
              klart att förväntningarna har varit väldigt högt ställda. Det
              är klart att Svenskt Näringsliv trodde att det var deras agenda
              som nu skulle betas av.
            </seg>
          </u>
          <u xml:id="i-3350c3207c878c48-130" prev="i-3350c3207c878c48-129" who="Q3370194">
            <seg>
              Mats Odell vet lika väl som jag att det är en inriktningsproposition
              på våren när det gäller de här delarna. Vi tar bland annat inte
              med skattedelarna över huvud taget på våren, utan de kommer till
              hösten. Detta ligger i röret bland det som samverkanspartierna
              också kommer att ta upp i höstens budgetdiskussioner. Det kommer
              också att lämnas förslag i en rad olika delar som kommer i höstens
              budget. Det är det viktigt att peka på.
            </seg>
          </u>
          <u xml:id="i-3350c3207c878c48-131" prev="i-3350c3207c878c48-129" who="Q3370194">
            <seg>
              Förmögenhetsskatten är den del. Där har Bosse Ringholm varit
              ganska tydlig och sagt att det på många sätt är en godtycklig
              skatt som man faktiskt kan peka på. Det diskuteras utbildningssatsningar
              och ökningar av de delarna. Vi gör också en rad stimulanser av
              arbetsmarknaden i storleksordningen 10 miljarder. Det gäller inte
              minst sysselsättningsdelen. Det finns en linje i de så kallade
              3:12-reglerna, som nämndes av Mikael Odenberg i hans inledningsanförande.
              Vi har där tagit ett steg. Meningen är att vi ska gå vidare. Vi
              har avsatt drygt en miljard till detta, som ska följas upp.
            </seg>
          </u>
          <u xml:id="i-3350c3207c878c48-132" prev="i-3350c3207c878c48-129" who="Q3370194">
            <seg>
              Utifrån den dialog som har varit om tillväxtfaktorerna i samhället
              finns det alltså också en agenda som vi ska fortsätta diskutera.
              Det här är alltså, som jag sade, en inriktningsbudget på våren.
              Till hösten handlar det om att mer detaljerat staka ut vägen för
              2005 och 2006. Så jag tycker faktiskt att vi har en ganska bra
              agenda när det gäller det här.
            </seg>
          </u>
          <note type="speaker">
            Anf. 8 MATS ODELL (kd) replik:
          </note>
          <u xml:id="i-3350c3207c878c48-133" next="i-3350c3207c878c48-136" who="Q571725">
            <seg>
              Herr talman! Om det nu är en inriktningsproposition hade det
              ju varit lämpligt att tala om att vår inriktning är att avlägsna
              de straffskatter som vi har exempelvis vad gäller svenskt ägande
              i Sverige, dubbelbeskattningen av svenska investeringar som inte
              drabbar utländska investerare som därmed får 30 % rabatt om de
              ska köpa svenska företag. Det gör att det utländska ägandet ökar.
              Man kunde ändå ha haft något litet ord om att vi tycker att detta
              är ett bekymmer och att vi skulle vilja ändra på det.
            </seg>
          </u>
          <u xml:id="i-3350c3207c878c48-134" prev="i-3350c3207c878c48-133" who="Q571725">
            <seg>
              När det gäller ett antal andra saker är det ju ändå så att ni
              nu själva ser även om Sven-Erik Österberg till skillnad från Margot
              Wallström tycker att det här utvecklas åt rätt håll och att det
              fungerar bra att det ute i kommuner och landsting, där människorna
              har detta närmast inpå skinnet, inte finns pengar till de mest
              angelägna saker. Vi läser om cancervården i Stockholms läns landsting,
              där Socialdemokraterna vann regeringsmakten förra valet på löften
              om att det nu skulle vara slut med nedskärningarna. Det har blivit
              precis tvärtom.
            </seg>
          </u>
          <u xml:id="i-3350c3207c878c48-135" prev="i-3350c3207c878c48-133" who="Q571725">
            <seg>
              Är inte detta ändå en signal till att raska på lite med tillväxtpolitiken?
              Ni har nu hållit på och möljat med det här i nio år. Ni har haft
              enkäter och samlingar och samtal. Men var finns de konkreta förslagen?
              Har det inte varit aktuellt att faktiskt säga Skott kommer! nu
              har vi insett det här och nu ska vi försöka göra någonting till
              hösten? Nej, ingenting. Detta är ynkedom, Sven-Erik Österberg!
              Erkänn att ni socialdemokrater saknar visioner, att den starkaste
              visionen och det starkaste målet är att behålla regeringsmakten!
              Och det är ni faktiskt ganska bra på.
            </seg>
          </u>
          <u xml:id="i-3350c3207c878c48-136" prev="i-3350c3207c878c48-133" who="Q571725">
            <seg>
              Jag tror att svenska folket, till skillnad från vad Sven-Erik
              Österberg tycks identifiera i SCB-undersökningar, börjar inse
              att detta inte längre går. Det är dags att göra ett lagbyte, att
              sätta den socialdemokratiska regeringen på avbytarbänken under
              en period framöver och pröva ett nytt lag. Jag tror, Sven-Erik
              Österberg, att detta är en utveckling som har stor sannolikhet
              för sig.
            </seg>
          </u>
          <note type="speaker">
            Anf. 9 SVEN-ERIK ÖSTERBERG (s) replik:
          </note>
          <u xml:id="i-3350c3207c878c48-137" next="i-3350c3207c878c48-140" who="Q3370194">
            <seg>
              Herr talman! Mats Odell vet ju lika väl som jag att enda sättet
              att behålla regeringsmakten är att också behålla väljarnas förtroende.
              Och det är vi ganska bra på, sade Mats Odell här. Det kan man
              endast göra om man för en politik som faktiskt också väljarna
              tycker ligger i linje med hur de själva uppfattar saken. Det finns
              inget för evigt givet med detta. Väljarnas förtroende prövas återkommande.
              Hittills har vi dock kunnat föra en politik som faktiskt har uppfattats
              som bra av majoriteten av svenska folket de senaste sex åren tillsammans
              med samverkanspartierna.
            </seg>
          </u>
          <u xml:id="i-3350c3207c878c48-138" prev="i-3350c3207c878c48-137" who="Q3370194">
            <seg>
              Jag kan inte låta bli att peka på en sak när Mats Odell bland
              annat nämner cancervården i Stockholms läns landsting. Mats Odell
              vill ha ordning och reda när det gäller ekonomin, åtminstone när
              han står i kammarens talarstol. Det är lite annorlunda att vara
              i ansvarsställning. Han kan ju ta sina egna partikamrater i Stockholms
              läns landsting lite grann i örat. De har medverkat till att gräva
              ett underskottshål som nästan är omöjligt att överbrygga. Det
              är klart att det där också i grunden ligger ett problem när man
              byter majoritet. Det går inte att fortsätta gräva detta underskottshål.
              Det är det Mats Odell hela tiden predikar i denna kammare: Vi
              måste ha ordning på ekonomin. Det gäller ju både landsting och
              kommuner. Det gäller även landsting där Mats Odell, eller åtminstone
              hans parti, har varit med och tagit ansvar för de här delarna
              i majoritetsställning.
            </seg>
          </u>
          <u xml:id="i-3350c3207c878c48-139" prev="i-3350c3207c878c48-137" who="Q3370194">
            <seg>
              Jag tycker att Mats Odell ska lugna sig lite grann med den här
              agendalistan. Höstens budget kommer att handla om hur inriktningen
              kommer att se ut mer i detalj. Tillväxtsamtalen är en del i det
              här. Det finns en rad saker som diskuteras i de delar som föreligger.
              Det är klart att man inte ska diskutera hur länge som helst, men
              jag tycker ändå att det är viktigt med ett samtal och ett bra
              samtalsklimat med arbetsmarknadens parter, de intresseorganisationer
              som finns, för att försöka få en sammanhållen bild och åtminstone
              mejsla ut de delar som kan vara viktiga i det här.
            </seg>
          </u>
          <u xml:id="i-3350c3207c878c48-140" prev="i-3350c3207c878c48-137" who="Q3370194">
            <seg>
              Skattesänkningar är inte allt. Det vet Mats Odell också. Själv
              talar han om tillväxt i de här delarna. Då kan jag bara peka på
              att i den kristdemokratiska motionen i de här delarna tas faktiskt
              80 % av de skattesänkningar som Mats Odell föreslår tillbaka genom
              avgifter. Om nu skattesänkningar skulle vara stimulerande så är
              väl avgifter minst lika mycket hämmande? Det bör också analyseras
              i en framtida diskussion.
            </seg>
          </u>
          <note type="speaker">
            Anf. 10 KARIN PILSÄTER (fp) replik:
          </note>
          <u xml:id="i-3350c3207c878c48-141" next="i-3350c3207c878c48-144" who="Q4972961">
            <seg>
              Herr talman! Jag har nu stått här några år och hört Mats Odell
              säga: Skott kommer, skott kommer, men det kommer inget skott.
              Frågan är om regeringen någonsin, som det heter, ska komma till
              skott. Det är mer så att man uttrycker en allmän oro för de yttre
              omständigheterna när det går dåligt och en allmän förhoppning
              om att det sedan likt försommarsol ska komma goda konjunkturer.
              Det håller man tummarna för.
            </seg>
          </u>
          <u xml:id="i-3350c3207c878c48-142" prev="i-3350c3207c878c48-141" who="Q4972961">
            <seg>
              Vi fick nu höra att vi kanske ska vara oroliga för andra översvämningar
              än de i Bangladesh, för det kan ju komma översvämningar också
              här i Sverige. Men det är med det precis som med de andra ekonomisk-politiska
              frågorna, att det faktiskt finns chanser att göra någonting åt
              dem. Det handlar om växthuseffekten och den förtida avvecklingen
              av kärnkraften, där ni med berått mod för att tillfredsställa
              era stödpartier är på väg att skärpa miljöhoten och öka risken
              för översvämningar genom växthuseffekten. Denna är verkligen vår
              tids ödesfråga, där ni med öppna ögon går in för att tillfredsställa
              era stödpartier. Sanningen är att detta också är, om än i betydligt
              mindre omfattning, ett hot mot statsfinanserna.
            </seg>
          </u>
          <u xml:id="i-3350c3207c878c48-143" prev="i-3350c3207c878c48-141" who="Q4972961">
            <seg>
              Den typ av radikala förändringar som vi i Folkpartiet vill se
              är en vettig ekonomisk politik som är bra för statskassan och,
              vilket i det här fallet är betydligt mycket viktigare, ett stopp
              för den förtida avvecklingen av kärnkraften.
            </seg>
          </u>
          <u xml:id="i-3350c3207c878c48-144" prev="i-3350c3207c878c48-141" who="Q4972961">
            <seg>
              Jag skulle kunna fortsätta längre men vill bara säga att kraven
              på oppositionen som vanligt är mycket högre ställda. Vi ska vara
              väldigt konkreta, men ni ska återkomma till hösten. Jag skulle
              ändå vilja ställa en fråga. Sverige är sämst på integration av
              invandrare på arbetsmarknaden. Skulle jag kunna få höra några
              förslag om hur ni vill få bort den sistaplatsen i Europa?
            </seg>
          </u>
          <note type="speaker">
            Anf. 11 SVEN-ERIK ÖSTERBERG (s) replik:
          </note>
          <u xml:id="i-3350c3207c878c48-145" next="i-3350c3207c878c48-148" who="Q3370194">
            <seg>
              Herr talman! Man kan ju säga att det här har varit utredningstjänstens
              vår. Man har inte minst från oppositionspartiernas sida passat
              på att analysera sina egna budgetar. Jag sade lite skämtsamt vid
              något tillfälle att man hade kunnat lyssna på finansdebatten och
              läsa vad som har sagts i den, för det är ungefär detsamma som
              vi tidigare har sagt i kammaren när vi har analyserat de borgerliga
              budgetarna.
            </seg>
          </u>
          <u xml:id="i-3350c3207c878c48-146" prev="i-3350c3207c878c48-145" who="Q3370194">
            <seg>
              Inte minst kritisk har riksdagens utredningstjänst varit mot
              den folkpartistiska budgeten. Ni underkänner ju egentligen också
              vad utredningstjänsten säger. Ni tycker att ni står över utredningstjänsten
              utredningsmässigt och menar att det inte är så som den säger,
              men det här är ändå en indikation på att allt inte hänger ihop.
            </seg>
          </u>
          <u xml:id="i-3350c3207c878c48-147" prev="i-3350c3207c878c48-145" who="Q3370194">
            <seg>
              Folkpartiet är vidare när det gäller kärnkraften ett parti som
              inte har svårt att vid behov ändra uppfattning. Det har vi sett
              vid många tillfällen. Karin Pilsäter vet att det här är en synnerligen
              besvärlig fråga. Det behövs bara minsta lilla läcka eller skakning
              på andra sidan Östersjön i något kärnkraftverk för att kärnkraftsdebatten
              i Sverige skulle ta fart som en brasa som man kastar bensin på.
              Oron i svenska folket skulle växa och opinionsundersökningarna
              skulle visa hur många som tycker att kärnkraften omedelbart måste
              avskaffas. Vi vet hur känslig den här frågan är.
            </seg>
          </u>
          <u xml:id="i-3350c3207c878c48-148" prev="i-3350c3207c878c48-145" who="Q3370194">
            <seg>
              Om man i ett sådant läge ska ha en ansvarsfull långsiktig energipolitik
              och vi vet att det på sikt är problem med kärnkraften måste ändå
              problemet hanteras av en regering i en ansvarsfull ställning.
              Jag är helt övertygad om att ifall en sådan här störning skulle
              inträffa skulle Karin Pilsäter och Folkpartiet ganska omedelbart
              ha en helt annan uppfattning om kärnkraften än den som framförs
              i kammaren i dag.
            </seg>
          </u>
          <note type="speaker">
            Anf. 12 KARIN PILSÄTER (fp) replik:
          </note>
          <u xml:id="i-3350c3207c878c48-149" next="i-3350c3207c878c48-154" who="Q4972961">
            <seg>
              Herr talman! När det gäller kärnkraften tycker vi att det är
              betydligt mera angeläget att Sverige hjälper till med att säkra
              eller avveckla de riktigt farliga kärnkraftverk som finns på andra
              sidan av Östersjön än att vi ska använda 8 miljarder av skattebetalarnas
              pengar till att prioritera en avveckling av väl fungerande kärnkraftverk
              i Sverige, särskilt som det statliga företaget Vattenfall köper
              kärnkraftverk i andra länder. Energipolitiken hänger ju inte på
              något sätt ihop, tvärtom.
            </seg>
          </u>
          <u xml:id="i-3350c3207c878c48-150" prev="i-3350c3207c878c48-149" who="Q4972961">
            <seg>
              Det är dessutom också så att växthuseffekten är garanterat farlig.
              Det största miljöhot som vi står inför är just växthuseffekten.
            </seg>
          </u>
          <u xml:id="i-3350c3207c878c48-151" prev="i-3350c3207c878c48-149" who="Q4972961">
            <seg>
              Den andra frågeställningen gällde här RUT. Jag blir lite beklämd
              när jag hör att även en så seriös politiker som Sven-Erik Österberg
              drar in riksdagens hederliga, oförvitliga och neutrala tjänstemän
              i den här politiska slagträdebatten. Vad riksdagens utredningstjänst
              har gjort, precis som man också kunde ha bett någon annan att
              göra, är att den har kört vissa förslag i en speciell modell,
              ur vilken det kommer vissa resultat. Däremot har en politisk motståndare
              till Sven-Erik Österberg skickat ut pressmeddelanden där han kritiserar
              Folkpartiet.
            </seg>
          </u>
          <u xml:id="i-3350c3207c878c48-152" prev="i-3350c3207c878c48-149" who="Q4972961">
            <seg>
              Det är klart att detta är ett halmstrå för er att gripa tag i,
              men det är inte på det vis som du säger. Vi ska självklart gå
              igenom alla våra punkter, men den här metoden går inte ut på någon
              sorts kontrollräkning av ett budgetalternativ. Detsamma gäller
              även ifall vi skulle skicka in majoritetens budgetförslag. Det
              kommer också då att fattas något eftersom det inte är en kontrollräkning.
            </seg>
          </u>
          <u xml:id="i-3350c3207c878c48-153" prev="i-3350c3207c878c48-149" who="Q4972961">
            <seg>
              Vi kan väl vara lite mer seriösa och framför allt inte hålla
              på att dra in oförvitliga tjänstemän i debatten. Jag har dock
              noterat att jag nu i utskottsbetänkandets text inte kan hitta
              de påståenden om genomförda granskningar av utskottet som fanns
              när vi justerade betänkandet. Det är möjligt att ni efter det
              påpekandet har fått kalla fötter.
            </seg>
          </u>
          <u xml:id="i-3350c3207c878c48-154" prev="i-3350c3207c878c48-149" who="Q4972961">
            <seg>
              Jag noterar också att vi inte får några svar på frågorna om vilka
              förslag ni har för att förbättra integrationen på arbetsmarknaden
              och i övrigt när det gäller sysselsättningen, men det finns ju
              två minuter till förfogande för att återkomma till det.
            </seg>
          </u>
          <note type="speaker">
            Anf. 13 SVEN-ERIK ÖSTERBERG (s) replik:
          </note>
          <u xml:id="i-3350c3207c878c48-155" next="i-3350c3207c878c48-159" who="Q3370194">
            <seg>
              Herr talman! Jag tar först upp integrationen på arbetsmarknaden.
              Karin Pilsäter vet lika väl som jag att det är en stor uppgift,
              som man inte kan lösa enbart från denna kammare. Vi behöver en
              fullständig attitydförändring i hela samhället. När jag var arbetsmarknadsutskottets
              ordförande reste jag mycket omkring i landet och träffade arbetslösa,
              även många arbetslösa invandrare. Jag sade då i några debatter
              att när en invandrare ringer och söker jobb är ofta arbetsgivaren
              inte intresserad när han eller hon uppger sitt namn, men om samma
              person ringer och uppger sig ha ett svenskt namn, får vederbörande
              komma på anställningsintervju.
            </seg>
          </u>
          <u xml:id="i-3350c3207c878c48-156" prev="i-3350c3207c878c48-155" who="Q3370194">
            <seg>
              Det finns väldigt många sådana exempel. Det visar att fördomarna
              sitter djupt i det svenska samhället. Man måste faktiskt hjälpas
              åt i arbetet med detta, dels från riksdagens sida, dels från näringslivets
              sida. Den fördomsfulla inställning som finns måste motarbetas.
              Det vilar ett stort ansvar på hela samhället att hantera det här.
            </seg>
          </u>
          <u xml:id="i-3350c3207c878c48-157" prev="i-3350c3207c878c48-155" who="Q3370194">
            <seg>
              Det är vidare inte jag som har dragit in RUT i debatten. Det
              är ni själva som har gjort det och som har velat att RUT skulle
              göra denna analys. När sedan resultatet kommer tycker ni inte
              om det. Jag har inte sagt något annat i det här sammanhanget,
              och jag har inte tänkt dra in Anders Borg från det moderata kansliet,
              som har skrivit det här, för jag tycker att det ligger under min
              nivå. Det var Karin Pilsäter själv som gjorde det. Vi har också
              avstått från detta i majoritetstexterna.
            </seg>
          </u>
          <u xml:id="i-3350c3207c878c48-158" prev="i-3350c3207c878c48-155" who="Q3370194">
            <seg>
              Det är väl däremot intressant att se att man inte tycker om resultatet
              av de analyser som gjorts, men jag har bara konstaterat detta.
            </seg>
          </u>
          <u xml:id="i-3350c3207c878c48-159" prev="i-3350c3207c878c48-155" who="Q3370194">
            <seg>
              Vad gäller energipolitiken står jag fast vid det som sagts. Jag
              tycker att Sverige har ett ansvar för kärnkraften, men jag kan
              också hålla med Karin Pilsäter om att vi tillsammans med det övriga
              Europa har ett ansvar för att se till vad som kan hända med de
              betydligt farligare kärnkraftverk som finns på andra sidan av
              Östersjön. Kanske kan också Lena Ek medverka i det Europasamarbetet.
              I det sammanhanget kan vi väl hjälpas åt. Här finns en risk för
              allas vår hälsa eftersom dessa kärnkraftverk ligger i vårt närområde.
            </seg>
          </u>
          <note type="speaker">
            Anf. 14 MIKAEL ODENBERG (m) replik:
          </note>
          <u xml:id="i-3350c3207c878c48-160" next="i-3350c3207c878c48-162" who="Q719015">
            <seg>
              Herr talman! Jag vill säga att den omständigheten att Bosse Ringholm
              som finansminister har en otacksam uppgift inte beror på att vi
              som företrädare för de borgerliga partierna är ovänliga mot honom
              när han kommer hit till kammaren. Det beror i stället på att hans
              uppgift är omöjlig. Han samarbetar med två i grunden tillväxtfientliga
              partier, och då blir det väldigt svårt att leverera.
            </seg>
          </u>
          <u xml:id="i-3350c3207c878c48-161" prev="i-3350c3207c878c48-160" who="Q719015">
            <seg>
              Det var ju oerhört högstämda proklamationer som gjordes av statsministern
              i regeringsförklaringen förra hösten, när inbjudan till tillväxtsamtalen
              utfärdades. Som flera talare har varit inne på hände ingenting
              därefter. Förmögenhetsskatten är ett utmärkt exempel på det. Det
              är en central fråga för näringslivet. Det är en beskattning som
              vi vet är skadlig för Sverige och som drar kapital till fel sorts
              investeringar. Den drar kapital ut ur landet och kostar statskassan
              mer än den smakar. Den har dessutom inte ens någon fördelningspolitisk
              träffsäkerhet att tala om utan slår godtyckligt. Den blir i realiteten
              en extra fastighetsskatt för folk som råkar ha ett hus på fel
              ställe, samtidigt som välbeställt folk kan komma undan skatten
              genom att köpa mångmiljongods med skogs- och jordbrukstillgångar.
            </seg>
          </u>
          <u xml:id="i-3350c3207c878c48-162" prev="i-3350c3207c878c48-160" who="Q719015">
            <seg>
              Ingenting händer i den frågan, trots långdragna samtal med företrädare
              för näringslivet. Ni klarar inte att leverera ens om ni skulle
              vilja.
            </seg>
          </u>
          <note type="speaker">
            Anf. 15 SVEN-ERIK ÖSTERBERG (s) replik:
          </note>
          <u xml:id="i-3350c3207c878c48-163" next="i-3350c3207c878c48-165" who="Q3370194">
            <seg>
              Herr talman! Jag kan ge samma svar till Mikael Odenberg som jag
              tidigare gav till Mats Odell. När det gäller tillväxtsamtalen
              och vad som ska komma ut av dem ligger det en agenda för beredning
              just nu. Förmögenhetsskatten är en del av den. Det har levererats
              lite olika synpunkter på den också från andra håll. Erik Åsbrink
              har haft vissa synpunkter i sin utredning. Detta bereds just nu.
            </seg>
          </u>
          <u xml:id="i-3350c3207c878c48-164" prev="i-3350c3207c878c48-163" who="Q3370194">
            <seg>
              Vi tycker att det kan vara intressant att diskutera förmögenhetsskatten
              därför att den på många sätt är en godtycklig skatt. Den betalas
              ibland av dem som accepterar att betala den, och andra slingrar
              sig undan. Ett totalt avskaffande slår ju blint, som Mikael Odenberg
              vet. Det gör att många slipper undan den på ett sätt som kan vara
              alarmerande också fördelningspolitiskt. Det kan vara sådana som
              i högsta grad har råd att betala förmögenhetsskatten.
            </seg>
          </u>
          <u xml:id="i-3350c3207c878c48-165" prev="i-3350c3207c878c48-163" who="Q3370194">
            <seg>
              Agendan föreligger alltså, och detta kommer att diskuteras också
              till hösten. Det var oppositionspartierna som tyckte att vårbudgeten
              skulle vara smal och inte så detaljerad. Själva för de fram skattefrågorna
              som en av de viktigaste delarna, men dem ska vi ju egentligen
              inte diskutera på våren. De tillhör hösten. Vi har valt att hålla
              oss till den agenda som faktiskt Mikael Odenbergs parti var med
              och satte upp tillsammans med andra och som man fick majoritet
              i kammaren för. Den agendan har vi hållit oss till när det gäller
              budgeten. Vi återkommer som sagt på hösten med de delar som gäller
              här. Jag tycker att vi ska diskutera delen med leveransen från
              tillväxtsamtalen till hösten. En del har varit ute redan nu, men
              det finns beredning som ligger väl så långt framme.
            </seg>
          </u>
          <note type="speaker">
            Anf. 16 MIKAEL ODENBERG (m) replik:
          </note>
          <u xml:id="i-3350c3207c878c48-166" next="i-3350c3207c878c48-168" who="Q719015">
            <seg>
              Herr talman! Låt mig i de delar som är hålla med om att energipolitiken
              är oerhört viktig för företagsklimatet i Sverige. För oss är det
              självklart att man ska utnyttja de investeringar som vi har gjort
              i de svenska kärnkraftsreaktorerna och inte inleda en gigantisk
              kapitalförstöring. Alla energislag har sina fördelar och sina
              nackdelar. Vår värdering av kärnkraften är att dess nackdelar
              kan bemästras. Hade vi inte trott det så hade vi föreslagit avveckling
              av tolv reaktorer i Sverige. Nu tror vi att de går att bemästra,
              och då borde vi i stället som en signal ta bort förbudet mot att
              bygga nya reaktorer i Sverige även om ingen i dag har det ringaste
              intresse av att göra detta.
            </seg>
          </u>
          <u xml:id="i-3350c3207c878c48-167" prev="i-3350c3207c878c48-166" who="Q719015">
            <seg>
              Moderata samlingspartiet var länge förnuftets ensamma röst i
              energipolitiken. Folkpartiet ställde sig tillsammans med Socialdemokraterna
              bakom linje 2 i folkomröstningen 1980 och beslutet att avveckla
              den svenska kärnkraften till 2010. Så sent som 1995 ville Energikommissionen
              inleda den förtidsavvecklingen. Folkpartiet reserverade sig då
              inte mot det beslutet. Jag lyckades inte ens få med Folkpartiets
              representant i Energikommissionen på kravet att slopa det så kallade
              tankeförbudet i kärntekniklagen. Jag är glad att vi inte längre
              är ensamma om att tala för förnuftet, utan att det nu finns en
              vidgad insikt om att vi måste utnyttja den kärnkraft vi har investerat
              i i Sverige.
            </seg>
          </u>
          <u xml:id="i-3350c3207c878c48-168" prev="i-3350c3207c878c48-166" who="Q719015">
            <seg>
              Jag tror att det skulle vara välgörande för den energipolitiska
              debatten om vi ägnade mindre tid åt att hypotetiskt älta morgondagens
              kärnkraft och mer omsorg åt att ta hand om den vi redan har, exempelvis
              genom att slopa den skadliga effektskatt på kärnkraften som i
              dag försvårar investeringar i de elva svenska reaktorer som är
              i drift. Vi har i det moderata budgetförslaget förordat en avveckling
              av den skatten. Jag hoppas att fler partier på ömse sidor om blockgränsen
              kommer att ansluta sig till den politiken.
            </seg>
          </u>
          <note type="speaker">
            Anf. 17 SVEN-ERIK ÖSTERBERG (s) replik:
          </note>
          <u xml:id="i-3350c3207c878c48-169" next="i-3350c3207c878c48-171" who="Q3370194">
            <seg>
              Herr talman! Om jag antydde att Folkpartiet kunde ändra sig när
              det gäller energipolitiken och kärnkraften så tror jag inte för
              ett ögonblick att Mikael Odenbergs parti skulle ändra sig även
              om vi fick ett kärnkraftshaveri. Jag tror att ni sitter ganska
              fast i kärnkraftspolitiken. Det bekräftas också genom det inlägg
              som Mikael Odenberg gör.
            </seg>
          </u>
          <u xml:id="i-3350c3207c878c48-170" prev="i-3350c3207c878c48-169" who="Q3370194">
            <seg>
              Jag tycker att man ska ha respekt för kärnkraft och för vilken
              fara den kan utgöra. Det är en viktig energikälla, men den måste
              också hanteras med förnuft. Om vi däremot lyfter blicken när det
              gäller energipolitiken kan vi säga att ett område där det verkligen
              skulle behövas insatser och där vi skulle behöva göra mer, i Sverige
              likaväl som internationellt, är att fortsätta utveckla alternativa
              energikällor. Det vet vi. Vi vet att den energi som mycket av
              världens välfärd baseras på inte är oändlig. Vi har fått en känning
              av det alldeles nyss när det har varit oljekris. Många forskare
              pekar på att det enorma energibehov som har utvecklats i Kina
              kan vara svårt att mätta med de energitillgångar som finns i dag.
              Det här är en oro för hela tillväxten i världen i de delar som
              är. Vi har ett oljepris som har varit uppe och pendlat väldigt
              högt och som även har kunnat störa tillväxten i Sverige och Europa.
              Det är bra att du lyfter fram energifrågorna, Mikael Odenberg,
              för det är någonting som jag tror att vi kommer att återkomma
              till i den framtida debatten. Det gäller inte bara finansdebatten
              utan naturligtvis andra debatter också eftersom mycket av välfärd
              och ekonomisk tillväxt ligger i hur vi kan hantera energifrågorna
              framgent.
            </seg>
          </u>
          <u xml:id="i-3350c3207c878c48-171" prev="i-3350c3207c878c48-169" who="Q3370194">
            <seg>
              Jag tycker att man ska ha mer respekt för kärnkraften än vad
              Mikael Odenberg säger här. Men framför allt ska man satsa mer
              på alternativa källor och se vad vi kan få fram för att kunna
              få ett långsiktigt och hållbart samhälle även in i framtiden.
            </seg>
          </u>
          <note type="speaker">
            Anf. 18 LENA EK (c) replik:
          </note>
          <u xml:id="i-3350c3207c878c48-172" next="i-3350c3207c878c48-174" who="Q535342">
            <seg>
              Herr talman! Jag delar den oro som Sven-Erik Österberg uttrycker
              för arbetslösheten. Siffrorna går inte ned och människor kommer
              inte i arbete. Det är klart att det är personliga tragedier, och
              i ett större perspektiv är det ekonomiskt oerhört besvärligt.
              Det tar oss tillbaka till frågan om företagande och synen på företagandet.
              Jag kan konstatera att Bosse Ringholm i en intervju i ett nyhetsprogram
              fick frågan om hur han skulle öka tillväxten. Han sade då att
              han skulle anställa fler i offentlig sektor. Det kanske inte är
              riktigt så jag ser på möjligheten att öka tillväxten.
            </seg>
          </u>
          <u xml:id="i-3350c3207c878c48-173" prev="i-3350c3207c878c48-172" who="Q535342">
            <seg>
              Jag vill fråga rent konkret om synen på företagandet. Vad anser
              Sven-Erik Österberg om att småföretagare diskrimineras i föräldraförsäkringen?
              Det finns också en annan fråga när det gäller företagandet. Vi
              har diskuterat initiativkraft och om det ska hända någonting.
              I dagens läge finns det 5 950 miljoner kronor på ett konto hos
              Riksgälden. De nästan sex miljarderna var tänkta för livslångt
              lärande och kompetenssparande. Skatten har tagits ut, men ingenting
              har hänt. Det är bara den här högen med pengar som växer minut
              för minut.
            </seg>
          </u>
          <u xml:id="i-3350c3207c878c48-174" prev="i-3350c3207c878c48-172" who="Q535342">
            <seg>
              Jag vill också ställa två frågor om miljön. Vi står inför allvarliga
              miljöproblem när det gäller växthuseffekten. Även om vi har frågan
              om utsläppsrätter så hanterar vi bara en del av den tredjedel
              som näringslivet står för. Är det rimligt att en fastighetsägare
              som investerar i bättre miljöteknik ska få betala det med kraftigt
              höjda taxeringsvärden? Vore det inte rimligt och bra att skattebefria
              de alternativa drivmedlen så att vi på den tredjedel som transporterna
              står för får ned CO2-utsläppen? Dessutom skulle vi skapa sysselsättning
              i Sverige genom sådana beslut, och som extra bonuseffekt skulle
              vi stabilisera landets läge säkerhetspolitiskt.
            </seg>
          </u>
          <note type="speaker">
            Anf. 19 SVEN-ERIK ÖSTERBERG (s) replik:
          </note>
          <u xml:id="i-3350c3207c878c48-175" next="i-3350c3207c878c48-178" who="Q3370194">
            <seg>
              Herr talman! När det gäller företagande så tror jag att Lena
              Ek till och med antydde i sitt huvudanförande att vi på något
              sätt skulle ha en nedlåtande syn på företagare. Det är någonting
              som är totalt främmande för mig i den värld jag lever i och med
              de kontakter jag har i de här delarna. Jag känner inte igen det
              från vårt parti över huvud taget.
            </seg>
          </u>
          <u xml:id="i-3350c3207c878c48-176" prev="i-3350c3207c878c48-175" who="Q3370194">
            <seg>
              Däremot har vi vid upprepade tillfällen inte minst på vår tillväxtkongress
              under våren sagt att en del i nyckeln till framtiden ligger i
              ökad sysselsättning och ett ökat företagande. Jag tror att vi
              delar den uppfattning som Lena Ek har om att den sysselsättningstillväxt
              som kommer i framtiden förmodligen kommer att ske i de mindre
              och medelstora företagen. Då kommer de att vara en viktig resurs
              när det gäller hur tillväxten och välfärden kan utvecklas i Sverige.
              Jag tycker att vi har en samsyn när det gäller detta.
            </seg>
          </u>
          <u xml:id="i-3350c3207c878c48-177" prev="i-3350c3207c878c48-175" who="Q3370194">
            <seg>
              Sedan kan man alltid diskutera hur man når det och hur detta
              når fram när det gäller företagandet. Det finns väldigt många
              synpunkter och väldigt mycket gnäll från olika håll över att det
              är så besvärligt att vara i Sverige. Det finns säkert besvärligheter
              som kan förenklas. Det finns en stor erfarenhet man kan dra när
              man är utomlands. Jag träffade en svensk företagare i Paris som
              berättade hur förskräckligt eländigt det var att vara företagare
              i Paris med hela deras byråkrati. Han sade att det var väldigt
              enkelt i Sverige i förhållande till detta. Jag hade det stora
              nöjet att vara med talmannen nere i Bratislava tidigare i vår,
              och där träffade jag svenska företagare. Visserligen hade man
              låg skatt i Slovakien, men det var ett elände med en massa andra
              saker när man skulle driva företag där. De lyfte fram Sverige
              som ett bra exempel på hur man hanterar detta. Det var korruption
              och en rad andra saker som var väldigt besvärliga där. Allt är
              inte svart eller vitt när man jämför Sverige med andra länder.
            </seg>
          </u>
          <u xml:id="i-3350c3207c878c48-178" prev="i-3350c3207c878c48-175" who="Q3370194">
            <seg>
              Det finns säkert saker som vi kan åstadkomma för företagandet,
              men ibland tycker jag faktiskt att det är befogat med lite balans
              i diskussionen när man jämför företagandet i Sverige och i andra
              länder.
            </seg>
          </u>
          <note type="speaker">
            Anf. 20 LENA EK (c) replik:
          </note>
          <u xml:id="i-3350c3207c878c48-179" next="i-3350c3207c878c48-184" who="Q535342">
            <seg>
              Herr talman! Det är ganska roligt. Jag fick svar på en massa
              frågor som jag inte ens har ställt men däremot inte på de frågor
              som jag har ställt.
            </seg>
          </u>
          <u xml:id="i-3350c3207c878c48-180" prev="i-3350c3207c878c48-179" who="Q535342">
            <seg>
              När är det dags att se till att företagare får likvärdig ersättning
              i föräldraförsäkringssystemet vid samma beskattade inkomst som
              en arbetstagare? När ska ni behandla den här gruppen människor
              likadant som andra i Sverige?
            </seg>
          </u>
          <u xml:id="i-3350c3207c878c48-181" prev="i-3350c3207c878c48-179" who="Q535342">
            <seg>
              Min andra fråga är: Är det inte pinsamt att de här pengarna finns
              hos Riksgälden? Vi hoppas väl i och för sig att de drar in en
              del ränta, men de skulle ju vara till något väldigt bra och sysselsättningsskapande,
              nämligen människors kompetensutveckling så att de kan få arbete
              eller förkovra sig och behålla sitt arbete.
            </seg>
          </u>
          <u xml:id="i-3350c3207c878c48-182" prev="i-3350c3207c878c48-179" who="Q535342">
            <seg>
              På miljösidan finns det två saker som också har en väldigt tydlig
              signaleffekt. Det är inte lönt att miljöinvestera i sitt hus trots
              att boendet står för en tredjedel av CO2-utsläppen. Om man gör
              det åker taxeringsvärdena upp och det blir knalldyrt.
            </seg>
          </u>
          <u xml:id="i-3350c3207c878c48-183" prev="i-3350c3207c878c48-179" who="Q535342">
            <seg>
              Är det inte rimligt, när transporterna står för den sista tredjedelen
              av CO2-utsläppen, att med hjälp av skatteinstrumentet, som ju
              har varit så bra när det gäller koldioxidskatten, skattebefria
              de alternativa drivmedlen? Det skulle också skapa sysselsättning,
              och det är ju det som är vårt gemensamma bekymmer. Det skulle
              skapa företagande och fler arbetstillfällen, och det skulle ge
              en oerhört bra miljöeffekt.
            </seg>
          </u>
          <u xml:id="i-3350c3207c878c48-184" prev="i-3350c3207c878c48-179" who="Q535342">
            <seg>
              Detta var fyra korta frågor.
            </seg>
          </u>
          <note type="speaker">
            Anf. 21 SVEN-ERIK ÖSTERBERG (s) replik:
          </note>
          <u xml:id="i-3350c3207c878c48-185" next="i-3350c3207c878c48-188" who="Q3370194">
            <seg>
              Herr talman! Jag skulle vilja säga att det också är väldigt komplicerade
              frågor att besvara på två minuter.
            </seg>
          </u>
          <u xml:id="i-3350c3207c878c48-186" prev="i-3350c3207c878c48-185" who="Q3370194">
            <seg>
              En sak kan jag säga när det gäller miljöinvesteringar. Det är
              också en komplicerad sak. Det är inte så enkelt som Lena Ek säger.
              Det finns en annan relevans i detta. Om man gör miljöinvesteringar
              pekar också mäklarna på miljöinvesteringarna som ett sätt ta ut
              en ökad försäljningssumma när man ska sälja huset. Det skapar
              ett värde på huset. Ska vi ha en fastighetsbeskattning som reflekterar
              värdet på fastigheten kan man inte blunda för att också miljöinvesteringar
              har ett värde för den köpare som kommer sedan. Man kan säga att
              den delen inte ska beskattas, men samtidigt måste man ju ha något
              slags transparens och rakhet i systemet. Det är väl det som har
              legat till grund för att man har en fundering på detta. Jag vet
              att det också har diskuterats här. Det har till och med diskuterats
              i budgetförhandlingarna hur man skattemässigt ska behandla miljöinvesteringar.
              Jag tror att den diskussionen inte är slutförd helt och hållet.
            </seg>
          </u>
          <u xml:id="i-3350c3207c878c48-187" prev="i-3350c3207c878c48-185" who="Q3370194">
            <seg>
              När det gäller kompetenssparande ska jag vara fullständigt ärlig
              och säga så här till Lena Ek: Det finns ett ordentligt fördelningsbekymmer
              med kompetenssparandet. Den utredning och den modell som togs
              fram innebär faktiskt att det gynnar de grupper som redan tjänar
              riktigt bra. Det gynnar dessutom de grupper som redan får en väldigt
              bra kompetensutveckling genom sitt arbete. De grupper, kvinnor
              som jobbar med vård, fastighetsskötsel, städning eller vad kan
              vara, som också skulle behöva ett kompetenslyft har väldigt svårt
              att få råd till detta och även att tillgodogöra sig det. Det har
              en fördelningsprofil som jag, med min värdering när det gäller
              politik, har väldigt svårt att acceptera rakt över. Att göra om
              modellen är inte heller helt enkelt i det här läget. Det är om
              detta som diskussionen förs. Finansdepartementet funderar också
              på detta, och det är Jens Henriksson som har ansvar för den här
              frågan numera. Han var förresten senast i går i arbetsmarknadsutskottet
              och berättade om lägessituationen när det gäller kompetenssparandet.
            </seg>
          </u>
          <u xml:id="i-3350c3207c878c48-188" prev="i-3350c3207c878c48-185" who="Q3370194">
            <seg>
              Vi har faktiskt skattebefriat alternativa bränslen till vissa
              delar. Det är en fråga om hur mycket det ska vara. Vi behöver
              också skatteinkomster. Det vet också Lena Ek.
            </seg>
          </u>
          <note type="speaker">
            Anf. 22 LARS BÄCKSTRÖM (v):
          </note>
          <u xml:id="i-3350c3207c878c48-189" next="i-3350c3207c878c48-207" who="Q5591718">
            <seg>
              Herr talman! Det finns ingen vårbudget. Vi i riksdagen har ju
              klokt nog avskaffat systemet att ta budget två gånger om året.
              Det var ett dumt system. Nu ska vi bara diskutera riktlinjer och
              mål för budgetpolitiken. Men på en punkt har riksdagen faktiskt
              beslutat att man ska vara lite mer precis redan på våren, och
              det är när det gäller den kommunala ekonomin.
            </seg>
          </u>
          <u xml:id="i-3350c3207c878c48-190" prev="i-3350c3207c878c48-189" who="Q5591718">
            <seg>
              Herr talman! Jag ska också erkänna en sak. Vi i de tre samverkanspartierna
              har ju lyckats följa det här beslutet när det gäller skattepolitiken,
              men jag tycker inte att vi har lyckats helt när det gäller utgiftspolitiken.
              Där har vi gått ganska långt med att lägga ut nya åtaganden för
              2005 och 2006 redan på våren. Där är jag lite självkritisk. Jag
              hade nog väntat mig att få kritik för detta från riksdagens sida,
              men när den nu inte kommer får jag väl kritisera mig själv så
              att vi får den här kritiken framförd i kammaren. Det är riktigt
              att vi måste få tid att diskutera långsiktigt. Det är väldigt
              viktigt att vi gör det i riksdagen. Vi måste ta en långsiktig
              debatt och våga göra de vägval som det kräver. Vi har jättelika
              problem framför oss.
            </seg>
          </u>
          <u xml:id="i-3350c3207c878c48-191" prev="i-3350c3207c878c48-189" who="Q5591718">
            <seg>
              Vi kan titta på detta med befolkningsförändringarna. Statistiken
              visar att mellan 2002 och 2050 ökar antalet personer över 65 år
              med 60 %, och de över 80 år ökar med 90 %. Det är oerhört dramatiskt.
              Samtidigt kommer antalet personer i yrkesverksam ålder bara att
              öka marginellt och under vissa år också att sjunka. Det är lätt
              att inse att detta kommer att ställa till oerhörda problem för
              den offentliga ekonomin och vår gemensamt finansierade välfärd.
              Och än värre är att problemen inte bara finns långt i framtiden,
              utan de är faktiskt redan här.
            </seg>
          </u>
          <u xml:id="i-3350c3207c878c48-192" prev="i-3350c3207c878c48-189" who="Q5591718">
            <seg>
              I den här ekonomiska vårpropositionen tar vi upp kommunerna.
              För kommande år kommer vi nog att öka på statsbidragen till kommunerna
              med 7 miljarder. Historiskt sett är det en ganska rejäl höjning.
              Den är i alla fall inte dålig. Den är inte låg. Men trots det
              fick vi bara några veckor efter det att vi hade lagt fram den
              här ekonomiska vårpropositionen rapporter från Kommunförbundet
              och Landstingsförbundet som visar att de befinner sig i en väldigt
              bekymmersam situation. De redovisar att de jobbar på i takt med
              åldersförändringar och gör det som de har blivit ålagda att göra.
              Då räknar de med att få ett underskott 2006 på 12 miljarder, och
              det efter det att de har fått det här tillskottet på 7 miljarder.
              Detta är mycket besvärligt att hantera. Det ska erkännas.
            </seg>
          </u>
          <u xml:id="i-3350c3207c878c48-193" prev="i-3350c3207c878c48-189" who="Q5591718">
            <seg>
              Detta beror på att skatteunderlaget ökar svagt, på pris- och
              löneökningar, på utgiftsökningar för åldersförändringar, på finansieringsprincip
              och på medicinsk-teknisk utveckling. Det beror alltså inte på
              något reformpaket. Det är besvärligt att de redan nu har det så
              svårt. Hur ska vi hantera det?
            </seg>
          </u>
          <u xml:id="i-3350c3207c878c48-194" prev="i-3350c3207c878c48-189" who="Q5591718">
            <seg>
              Jag gick bort från riksdagen och lyssnade på Kommunal som hade
              kongress. Jag blev lite imponerad av dem. De talade kanske inte
              så mycket och länge, men de var väldigt klara i sin prioriteringar.
              De krävde alltså inte mer. De krävde inte högre ersättningsnivåer
              än 80 %, men de ville bevara det och se till att man verkligen
              får 80 % i a-kassa. De sade: Prioritera nu satsningar till kommunsektorn!
              Det var vad de krävde. De hade till och med startat en supporterklubb.
              Det är klart att jag gick med i den och fick det här märket som
              man kan bära från och med nu. Man kan gå med i den klubben. Det
              går att kontakta Kommunal eller gå in på hemsidan www.kommunal.se.
              Där kan man anmäla sig. Det har jag gjort. Man får en tröja också.
            </seg>
          </u>
          <u xml:id="i-3350c3207c878c48-195" prev="i-3350c3207c878c48-189" who="Q5591718">
            <seg>
              Det är viktigt att vi säger ifrån. Vi i Vänstern anser att vi
              måste göra allt vi kan för att få loss mer pengar till kommunerna
              innan vi tar den skarpa höstbudgeten. Men vad säger den borgerliga
              oppositionen? I går fick vi i majoriteten kritik för att vi är
              drakoniska och slår mot kommunerna. Nu ställer jag frågan till
              alla de fyra borgerliga partierna. Gå upp och ta en replik och
              svara på om ni vill ge mer eller mindre än de 7 miljarder som
              vi redan har anvisat. Vill ni ge mer eller mindre? Det är en oerhört
              enkel fråga att svara på. Och om ni vill ge mer, hur mycket? Det
              här svaret måste vi få i den här debatten. Det inte meningsfullt
              att ha debatter om man aldrig får några svar.
            </seg>
          </u>
          <u xml:id="i-3350c3207c878c48-196" prev="i-3350c3207c878c48-189" who="Q5591718">
            <seg>
              Vi måste också ha ett lite längre perspektiv än bara de här åren.
              Jag skrev ihop en rapport tillsammans med medarbetare. Jag kallar
              den för Utmaningar inför framtiden . Den kan man också få på nätet,
              på Vänsterpartiets hemsida. Läs och fundera, och ge era svar.
              Jag har inte alla svar där, men några har jag. Vi måste våga diskutera.
              Jag tog upp i några kalkyler om ni inte tror på vad jag och mina
              medarbetare har kommit fram till vad Kommunförbundets och Finansdepartementets
              tjänstemän har redovisat och en långtidskalkyl. Givet i stort
              sett oförändrade skattenivåer kan den offentliga sektorn klara
              oförändrad nivå, alltså den standard vi har i dag.
            </seg>
          </u>
          <u xml:id="i-3350c3207c878c48-197" prev="i-3350c3207c878c48-189" who="Q5591718">
            <seg>
              Men då kommer återigen frågan: Ni i de borgerliga partierna vill
              ju sänka skatten kraftigt. Hur löser ni den ekvationen? De här
              kalkylerna bygger faktiskt på att man tar till vara de arbetskraftsreserver
              som finns i samhället. Hur ska ni klara det genom att sänka skatten,
              som ni vill? Ni är ju inte nöjda ens med dagens standard. Ni kritiserar
              ju den här sektorn så stenhårt. Och så vill ni sänka skatten.
              Redan nu har vi stora problem, och efterfrågan på välfärdstjänster
              kommer att öka i takt med stigande BNP och i takt med medicinsk-teknisk
              utveckling som nu gör det möjligt att bota det som förr knappt
              var möjligt att behandla.
            </seg>
          </u>
          <u xml:id="i-3350c3207c878c48-198" prev="i-3350c3207c878c48-189" who="Q5591718">
            <seg>
              Enligt de här kalkylerna skulle den privata konsumtionen öka
              med 140 % mellan 2002 och 2005. Det betyder stigande reallöner.
              Då ska ni sänka skatterna från de grupper som får denna privata
              inkomstökning med 140 % och sänka det totala skatteuttaget. Hur
              går det då med välfärdstjänsterna? Svara på den frågan!
            </seg>
          </u>
          <u xml:id="i-3350c3207c878c48-199" prev="i-3350c3207c878c48-189" who="Q5591718">
            <seg>
              Är ert standardrecept, sänkt skatt, ett rimligt svar på den här
              utmaningen inför framtiden? Är det verkligen ert svar?
            </seg>
          </u>
          <u xml:id="i-3350c3207c878c48-200" prev="i-3350c3207c878c48-189" who="Q5591718">
            <seg>
              Lena Ek, jag vill gratulera till platsen i Bryssel, och jag kan
              i någon mening beklaga att Lena lämnar oss här. Men Lena Ek: no
              cash i Sverige i förhållande till USA? Lena Ek, det är en väldigt,
              väldigt gammal historia!
            </seg>
          </u>
          <u xml:id="i-3350c3207c878c48-201" prev="i-3350c3207c878c48-189" who="Q5591718">
            <seg>
              Sanningen är ju att det finns cash i Sverige, och inte i USA.
              Ja, möjligtvis har de rika miljonärerna cash , men den offentliga
              ekonomin är ju ett moras. Det är ju det som hotar att driva upp
              världsräntorna och hålla tillbaka de globala konjunkturerna. Det
              är no cash i USA. Nej, det finns pengar i Sverige, men de är mer
              jämnt fördelade.
            </seg>
          </u>
          <u xml:id="i-3350c3207c878c48-202" prev="i-3350c3207c878c48-189" who="Q5591718">
            <seg>
              Man talar om klyftor och jämn fördelning. Och ni ska sänka skatterna,
              för sådana värden behövs inte. Sänkta skatter skapar ökad frihet.
              Ja, det skapar ökad frihet. Man har en massa frihet i USA för
              dem som har slantar! Men tänk på kvinnornas situation! Kvinnorna
              i Sverige har 68 % av männens disponibla inkomst, det vill säga
              lön och företagarinkomster. Så kommer skattefinansierade åtgärder
              in, och då går kvinnornas disponibla inkomst upp till 77 %. Den
              omfördelningen klarar vi av med skatterna, men när man sänker
              skatterna så kommer ju klyftorna att öka.
            </seg>
          </u>
          <u xml:id="i-3350c3207c878c48-203" prev="i-3350c3207c878c48-189" who="Q5591718">
            <seg>
              Jag tror inte att ni har som mål det förutsätter jag att det
              är bra med ökade inkomstklyftor, men ni tror att man måste ha
              det. Vi i Vänstern tror att det är bra med minskade klyftor, och
              vi tror att det är en fördel med minskade klyftor. Jag tror att
              det är en väg till tillväxt. Jag tror att fler arbetade timmar
              är den bästa vägen att lösa offentlig sektors ekonomi, och vi
              sätter jobben i centrum.
            </seg>
          </u>
          <u xml:id="i-3350c3207c878c48-204" prev="i-3350c3207c878c48-189" who="Q5591718">
            <seg>
              Men jag vet, och jag vågar säga som det är: Staten kan inte kommendera
              fram jobben. Jag vet och vågar säga som det är: Ingen politiker
              kan lova eller garantera nya jobb. Det är omöjligt. Jobb skapas
              inte av politiker utan av anställda, forskare och företag i samverkan
              och av människor som vågar handla lokalt utifrån insikten om att
              ekonomin i dag är global.
            </seg>
          </u>
          <u xml:id="i-3350c3207c878c48-205" prev="i-3350c3207c878c48-189" who="Q5591718">
            <seg>
              Jag tror att det var Lena Ek som också tog upp Gnosjö. Jag har
              också varit i Gnosjö. Jag har varit i Värnamo och träffat de här
              företagarna. De är jätteduktiga. De har kontakter och konkurrerar
              med kineser och tar kontrakt från dem. Det är duktigt gjort. Men
              det finns inte bara där. Hemma i mitt Uddevalla har vi också starka
              och duktiga företagare som har tagit kontrakt i Kina. Vi har duktiga
              företagare och anställda löntagare i Sverige, och det finns en
              gryende optimism. Jag fick ett pressmeddelande i går från Västsvenska
              handelskammaren. Det går bra, skriver de, liksom att optimismen
              är allt starkare i västsvenska företag. Ja, optimismen finns överallt
              utom i den borgerliga oppositionen. Där finns det bara pessimism
              tyvärr.
            </seg>
          </u>
          <u xml:id="i-3350c3207c878c48-206" prev="i-3350c3207c878c48-189" who="Q5591718">
            <seg>
              Vi ska ju heja på Sverige i dag allihop och vara optimistiska.
              Det är en tuff match vi ska ha. Jag är med i välfärdens supporterklubb,
              och vi är nog allihop med i Sveriges supporterklubb. Men se på
              Italien! Där har de ju ett sådant styre som satsar på sänkt skatt
              för tillväxt, och hur ser det ut där? Ja, gå in på RUT:s hemsida
              det finns på vår hemsida också och titta. Det finns lite kalkyler
              där. Då ser vi: När det gäller inkomstskillnader ligger Italien
              i ligans topp. Man redovisar 17 länder. Italien låg etta vad gäller
              inkomstskillnader. Sverige låg i botten, fyra, så vi hade lite
              inkomstskillnader. När det däremot gäller tillväxt redovisas 31
              länder. Då låg Italien i botten, på fjärde plats, men Sverige
              i topp på tjugonde plats. Där ser vi vilken politik som är bäst.
            </seg>
          </u>
          <u xml:id="i-3350c3207c878c48-207" prev="i-3350c3207c878c48-189" who="Q5591718">
            <seg>
              Det finns ett undantag i Italien. Det är där kommunisterna dominerade
              en gång i världen. Nu kallar de sig vänstersocialister. Jag är
              också vänstersocialist och kommer från gamla vpk. Där har de stärkt
              en samverkan. Löntagare och politiker har drivit fram en samverkan
              mellan företagen och hetsat dem till samverkan med offentlig sektor,
              bland annat i Emilia-Romagna. De har också bra daghem! De har
              det bra på båda sidor där. Det är den delen i Italien som fungerar.
              Det är där Vänstern driver på tillväxtpolitiken. Vänstern är för
              tillväxt!
            </seg>
          </u>
          <note>
            Därför, herr talman, yrkar jag bifall till förslaget i utskottets
            betänkande och avslag på samtliga reservationer.
          </note>
          <note type="speaker">
            Anf. 23 MATS ODELL (kd) replik:
          </note>
          <u xml:id="i-3350c3207c878c48-208" next="i-3350c3207c878c48-211" who="Q571725">
            <seg>
              Herr talman! Det är alltid intressant att diskutera med Lars
              Bäckström, och nu ställde han en direkt fråga till den borgerliga
              oppositionen: Hur mycket mer vill ni ge utöver de 7 miljarder
              som vi i majoriteten lägger till kommunsektorn under de kommande
              två åren?
            </seg>
          </u>
          <u xml:id="i-3350c3207c878c48-209" prev="i-3350c3207c878c48-208" who="Q571725">
            <seg>
              Svaret för Kristdemokraternas del, som finns redovisat i en motion,
              är att vi lägger 2,6 miljarder ytterligare i resurser under de
              två närmaste åren jämfört med regeringen. De fördelas på följande
              sätt: För det första avsätter vi 500 miljoner per år till psykiatrin
              i en riktad satsning dock icke öronmärkt som exempelvis Wärnerssonpengarna,
              utan det ska stå kommuner och landsting fritt att disponera, men
              det ska gå till psykiatrin. För det andra avsätter vi 500 miljoner
              mer till en tvåårig utbildningssatsning för personal inom äldreomsorgen.
              Jag tror att vi kan vara överens över alla partigränser om att
              detta är en av de mest angelägna åtgärderna för närvarande inom
              vården. För det tredje satsar vi 300 miljoner kronor årligen på
              missbrukarvården. Vi har talat om hur alkoholkonsumtionen har
              stigit, men vi har alltså en total resursbrist när det gäller
              att ta hand om de absolut mest utslagna människorna på detta område,
              och där satsar vi 300 miljoner kronor per år i vårt budgetalternativ.
            </seg>
          </u>
          <u xml:id="i-3350c3207c878c48-210" prev="i-3350c3207c878c48-208" who="Q571725">
            <seg>
              Sedan var Lars Bäckström inne på att oppositionen bara ser elände.
              Men sedan har oppositionen inte upptäckt ett elände som finns
              i den proposition som Lars Bäckström står bakom, så han var tvungen
              att själv lyfta fram dessa problem, och det är naturligtvis klädsamt.
            </seg>
          </u>
          <u xml:id="i-3350c3207c878c48-211" prev="i-3350c3207c878c48-208" who="Q571725">
            <seg>
              Låt mig bara göra en kommentar beträffande att Lars Bäckström
              säger att det finns cash i Sverige. I går presenterade Statistiska
              centralbyrån en undersökning om hushållens ekonomi, och där jämförde
              man de disponibla inkomsterna med bland annat EU:s tidigare 15
              medlemsländer. Där hamnar Sverige på tionde plats med ett medelvärde
              på 14 040 euro om året, och en Gini-koefficient, som visar hur
              spridningen av inkomsterna ser ut, som visar att vi ingalunda
              ligger särskilt bra till. Danmark ligger på 17 823 euro och med
              bättre spridning än Sverige. Det finns mycket att göra på det
              här området, Lars Bäckström!
            </seg>
          </u>
          <note type="speaker">
            Anf. 24 LARS BÄCKSTRÖM (v) replik:
          </note>
          <u xml:id="i-3350c3207c878c48-212" who="Q5591718">
            <seg>
              Herr talman! Det var ett bra svar som Odell lämnade, tydligt
              och redigt! Tänk om man fick sådana rediga och tydliga svar från
              Folkpartiet, Moderata samlingspartiet och Centerpartiet! Jag tackar
              för detta! Det är nästan så man skulle kunna tro att Mats Odell
              skulle vilja bära den här knappen
            </seg>
          </u>
          <note type="speaker">
            (MATS ODELL (kd):
          </note>
          <u who="Q571725" xml:id="i-469dfeee4ed197d7-0" next="i-3350c3207c878c48-216">
            <seg>
              Jag har ingenting emot den!)
            </seg>
          </u>
          <u xml:id="i-3350c3207c878c48-213" prev="i-469dfeee4ed197d7-0" who="Q571725">
            <seg>
              men jag lämnar inte ifrån mig den. Den går att beställa!
            </seg>
          </u>
          <u xml:id="i-3350c3207c878c48-214" prev="i-469dfeee4ed197d7-0" who="Q571725">
            <seg>
              Men då kommer vi till nästa steg: Om man ger till någon så måste
              man finansiera det på något sätt, och det gör Kristdemokraterna.
              Man ger till kommunsektorn och tar från de arbetslösa. Det är
              ju lysande! Det är det vi undviker. Kd plockar bort ungefär 3,6
              eller 3,9 miljarder från anslaget Bidrag till arbetslöshetsersättning
              från en rättighetslagstiftning. Om jag satt i opposition så skulle
              kanske någon i mitt parti föreslå åtgärder av den här typen, men
              då skulle jag säga nej. Man kan inte plocka bort resurser från
              regelstyrda system. Vi har nu i tilläggsbudgeten fått lägga till
              7 miljarder till rättighetssystem. Det är de här reptricken som
              vi hade uppe i gårdagens debatt som inte fungerar.
            </seg>
          </u>
          <u xml:id="i-3350c3207c878c48-215" prev="i-469dfeee4ed197d7-0" who="Q571725">
            <seg>
              AU skriver också att utskottet kan inte se hur ökningen på anslaget
              som Kristdemokraterna föreslår, skulle kunna begränsas med nästan
              4 miljarder kronor i förhållande till regeringens förslag och
              därmed tro att man kan göra en neddragning bara för att man ger
              mer pengar till kommunsektorn. Kommunerna kan ju inte anställa
              mer folk. De behöver de här pengarna i så fall för att kunna behålla
              den personal de har. Arbetslösheten går alltså inte ned. Kommunerna
              kan inte börja anställa. De har ju underskott det var det jag
              tog upp. De har ett underskott på 12 miljarder. Ett tillskott
              betyder inte att de kan anställa fler, utan det betyder att de
              klarar sig.
            </seg>
          </u>
          <u xml:id="i-3350c3207c878c48-216" prev="i-469dfeee4ed197d7-0" who="Q571725">
            <seg>
              Sedan gällde det frågan hur vi har det med pengar. Ja, ute i
              Europa har många hushåll mer pengar att röra sig med på grund
              av att de har lägre skatter och gigantiska underskott. Prata om
              budgettricksande i de EU-staterna, alla som nu åker till EU-parlamentet!
              Vi klarar kriterierna med råge, medan underskottet i dessa länder
              är otroligt Italien, Frankrike, Tyskland, Belgien. Underskott,
              underskott!
            </seg>
          </u>
          <note type="speaker">
            Anf. 25 MATS ODELL (kd) replik:
          </note>
          <u xml:id="i-3350c3207c878c48-217" next="i-3350c3207c878c48-219" who="Q571725">
            <seg>
              Herr talman! Lars Bäckström ser väldiga bekymmer i utlandet.
              Att Sverige har ett överskott på 0,2 % i offentlig sektor beror
              på att vi har ett överskott på drygt 2 % i pensionssystemet. Lars
              Bäckström och Bosse Ringholm i skön förening lånar i dag 5 miljoner
              kronor i timmen till de löpande utgifterna i kungariket Sverige.
              191 miljoner kronor per dygn är vad du och din koalition lånar
              för närvarande, Lars Bäckström.
            </seg>
          </u>
          <u xml:id="i-3350c3207c878c48-218" prev="i-3350c3207c878c48-217" who="Q571725">
            <seg>
              Lars Bäckström tar upp vår tilläggsbudgetmotion. Nu talar jag
              om det som ligger i riktlinjerna för 2005 och 2006. Där får nog
              Lars Bäckström hålla in hästarna något innan han skopar ut vår
              finansiering. Vi har i en tabell på s. 9 i vår motion redovisat
              att vi finansierar de nya resurser som vi ger genom att skjuta
              upp skattesänkningar som vi föreslog tidigare, i höstas. De pengarna
              kommer alltså inte att gå till skattesänkningar. Vi senarelägger
              till exempel avvecklingen av dubbelbeskattningen, liksom ett antal
              andra skattesänkningar som vi tidigare föreslagit.
            </seg>
          </u>
          <u xml:id="i-3350c3207c878c48-219" prev="i-3350c3207c878c48-217" who="Q571725">
            <seg>
              Sedan kan man alltid diskutera hållbarheten i olika alternativ,
              och det har vi gjort länge och väl. Vi har dock en ambition, herr
              talman, att se till att kommuner och landsting, som står närmast
              människorna, ska få resurser för att kunna ge en anständig vård
              och omsorg samt att skolan ska fungera bättre för våra barn och
              ungdomar.
            </seg>
          </u>
          <note type="speaker">
            Anf. 26 LARS BÄCKSTRÖM (v) replik:
          </note>
          <u xml:id="i-3350c3207c878c48-220" next="i-3350c3207c878c48-223" who="Q5591718">
            <seg>
              Fru talman! Jag ifrågasätter naturligtvis inte ambitionen. Det
              finns ingen anledning att göra det. Jag förutsätter att människor
              menar väl. Men ni har tänkt fel när det gäller finansieringen.
              Däremot har ni tänkt rätt när det gäller utgiftssidan, nämligen
              att kommunerna behöver mer pengar, och då måste man göra tydlig
              frågan: Kommer ni att ta bort era förslag om neddragningar på
              kontot för arbetsmarknadspolitik av de satsningar vi angivit?
              Kommer ni att ta bort de finansieringar ni haft tidigare när ni
              går mot hösten? Ja, i så fall har jag fel i min kritik, men då
              måste ni säga det. Nu har inte Mats Odell någon replik kvar, men
              jag tror inte att Moderaterna tar bort de besparingar som de tidigare
              föreslagit. Det är det som är det väsentliga.
            </seg>
          </u>
          <u xml:id="i-3350c3207c878c48-221" prev="i-3350c3207c878c48-220" who="Q5591718">
            <seg>
              Frågan är vad vi nu ska göra när vi ser de andra länderna i Europa.
              Vi har överskott i pensionssystemet. Ja, hela idén är ju att vi
              ser detta samlat, och till och med EU-reglerna är så utformade.
              Men det borgerliga Europa klarar inte detta, inte ens de socialiststyrda
              länderna, på samma sätt som vi klarar det i Sverige tack vare
              att vi inser att för en uthållig tillväxt krävs en sund offentlig
              ekonomi.
            </seg>
          </u>
          <u xml:id="i-3350c3207c878c48-222" prev="i-3350c3207c878c48-220" who="Q5591718">
            <seg>
              Det vi är överens om är att vi behöver fler arbetade timmar i
              den icke-skattefinansierade sektorn. Det är helt sant. Vi måste
              också satsa mer på forskningsinsatser. Vi ska jobba med det som
              kallas lärarundantagandet för att få ut forskningen mer i produktionen.
              Det är viktigt.
            </seg>
          </u>
          <u xml:id="i-3350c3207c878c48-223" prev="i-3350c3207c878c48-220" who="Q5591718">
            <seg>
              Vi ska lätta på beskattningen och underlätta generationsskiften
              i företag, vilket kommer att betyda mycket på tillväxtsidan. Däremot
              kommer vi aldrig att släppa kravet att de satsningar som vi gör
              på kommunerna ska vara finansierade men de ska inte vara finansierade
              med förhoppningar.
            </seg>
          </u>
          <note>
            Föredrogs
          </note>
          <note>
            Överläggningen var härmed avslutad.
          </note>
          <note>
            9 § Ändring av utgiftsområden
          </note>
          <note>
            Föredrogs
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            10 § Ett stärkt Green Cargo AB för hållbara transportlösningar
          </note>
          <note type="speaker">
            Anf. 27 ANNE-MARIE PÅLSSON (m):
          </note>
          <u xml:id="i-3350c3207c878c48-224" next="i-3350c3207c878c48-236" who="Q4768099">
            <seg>
              Fru talman! Staten är ingen bra företagare. Staten är inte heller
              någon bra ägare. Vi har mängder av exempel på hur det brukar gå:
              ineffektivitet, svag lönsamhet, inte sällan förluster. Slöseri
              med skattebetalarnas pengar skulle vissa kalla det. Inte ens när
              staten har monopol hjälper det alltid, utan även i sådana fall
              redovisas förluster. Det är väl egentligen bara när det gäller
              verksamheter som spel, dobbel och sprit som man lyckas visa på
              positiva resultat. Å andra sidan har i de branscherna och företagen
              på senare tid uppdagats andra problem.
            </seg>
          </u>
          <u xml:id="i-3350c3207c878c48-225" prev="i-3350c3207c878c48-224" who="Q4768099">
            <seg>
              Varför blir det på det viset? Ja, det är väl helt enkelt så att
              det är lätt att vara generös med andra människors pengar. Det
              är lätt att slarva, om än bara lite, med andra människors pengar.
              Det är lätt att med andra människors pengar vara överoptimistisk
              i sina kalkyler. Det är lätt att av personliga skäl snarare än
              av effektivitetsskäl utdela tjänster när det är andra människors
              pengar som finansierar det hela. Man kan också misstänka, fast
              det naturligtvis inte går att leda i bevis, att statliga bolag
              ibland används som ett slags modern förläning åt särskilt förtjänta
              personer framför allt från den politiska sfären. Kort sagt finns
              det en rad omständigheter som pekar på att staten inte ska äga
              och driva företag.
            </seg>
          </u>
          <u xml:id="i-3350c3207c878c48-226" prev="i-3350c3207c878c48-224" who="Q4768099">
            <seg>
              Det ärende vi nu har att debattera är ännu ett i raden av exempel
              på att denna tes i stort sett alltid håller. Vi moderater har
              länge drivit tesen att staten inte ska äga och driva företag.
              Staten ska inte ägna sig åt företagande annat än i yttersta undantagsfall.
            </seg>
          </u>
          <u xml:id="i-3350c3207c878c48-227" prev="i-3350c3207c878c48-224" who="Q4768099">
            <seg>
              Att ägna sig åt att transportera gods på järnvägsspår är inget
              sådant undantagsfall, men det är precis vad man försöker göra.
              Företaget Green Cargo, som nu har vissa problem, bildades i samband
              med att affärsverket SJ ombildades och bolagiserades för ett par
              tre år sedan. Ur det gamla affärsverket föddes tre separata bolag
              SJ AB, Green Cargo AB och Swedcarrier AB. Syftet med konstruktionen
              var förstås att öka effektiviteten, renodla verksamheten och öka
              fokus på det man skulle göra.
            </seg>
          </u>
          <u xml:id="i-3350c3207c878c48-228" prev="i-3350c3207c878c48-224" who="Q4768099">
            <seg>
              Men så blev det inte riktigt. SJ AB fick snabbt problem och har
              redan fått tillskott, mer pengar, från sin ägare för att kunna
              redovisa en effektiv drift. Och nu är det alltså dags för Green
              Cargo. Under de tre år som Green Cargo funnits får man säga att
              framgångarna varit klena. De sammanlagda förlusterna, 350 miljoner
              kronor, är mycket pengar i det sammanhanget. Investeringarna är
              för låga för att medge effektiv drift. Man har underinvesterat
              ett par hundra miljoner kronor.
            </seg>
          </u>
          <u xml:id="i-3350c3207c878c48-229" prev="i-3350c3207c878c48-224" who="Q4768099">
            <seg>
              Det egna kapitalet har minskat med sisådär 400 miljoner kronor
              sedan starten i januari 2001. Visst, bolaget var underkapitaliserat
              i början, men den fråga som varje skattebetalare bör ställa sig
              är hur mycket bättre resultat en privat aktör hade kunnat åstadkomma
              under samma förutsättningar. Om detta vet vi ingenting, för ingen
              privat aktör har drivit detta företag. Det är staten som ägare
              som försökt driva det.
            </seg>
          </u>
          <u xml:id="i-3350c3207c878c48-230" prev="i-3350c3207c878c48-224" who="Q4768099">
            <seg>
              Det må vara hur det vill med den saken, men företaget står nu
              inför en kris. Som sagt, soliditeten är låg, förlusterna ihållande.
              Det är särskilt tre områden som företaget nu måste ta tag i för
              att kunna bli ett vinstdrivande företag. Det måste kunna erbjuda
              transportlösningar över hela Europa. Varje gång man passerar en
              gräns uppstår problem, lokbyte och liknande, som sammanlagt gör
              transporterna långsamma. Företaget behöver kunna erbjuda kombinerade
              lösningar, bilbåttåg, och det måste bli kostnadseffektivt. Nya
              investeringar måste göras för att kunna bygga ut där så behövs.
            </seg>
          </u>
          <u xml:id="i-3350c3207c878c48-231" prev="i-3350c3207c878c48-224" who="Q4768099">
            <seg>
              Mot denna bakgrund har regeringen vänt sig till riksdagen med
              begäran om att få vidta vissa åtgärder; man vill så att säga få
              carte blanche . Man säger sig vilja få möjlighet att sälja hela
              företaget, eller delar av det, och alltså med köpeskilling få
              betalt i form av aktier i det företag som köper Green Cargo, alternativt
              få rättighet att förvärva andelar i företaget som förvärvar Green
              Cargo. Man vill också kunna förse Green Cargo med mera pengar,
              så att säga pynta bruden för att göra bruden mer attraktiv på
              marknaden. För detta ändamål vill man kunna använda ett konto
              i Riksgälden. Om det har vi moderater sagt: Nja.
            </seg>
          </u>
          <u xml:id="i-3350c3207c878c48-232" prev="i-3350c3207c878c48-224" who="Q4768099">
            <seg>
              Vi är klart positiva till att staten, regeringen, nu vill sälja
              Green Cargo. Vi har sagt att det gärna får ske dock under en förutsättning,
              nämligen att den sammanlagda konkurrensen inte ska få minska.
              Vi tror på konkurrens. Vi tror att konkurrens är bra för priserna.
              Den håller priserna nere. Vi tror att konkurrens är bra därför
              att den håller vinster uppe för ägande. Den gör företagande lönsamt.
            </seg>
          </u>
          <u xml:id="i-3350c3207c878c48-233" prev="i-3350c3207c878c48-224" who="Q4768099">
            <seg>
              Men vi motsätter oss å det bestämdaste att man ska få betalt
              i form av aktier i det företag som förvärvar Green Cargo. Vi anser
              det inte lämpligt att staten på det sättet blir delägare kanske
              i ett internationellt bolag och därmed bara får en liten andel
              i bolaget med små möjligheter att påverka bolaget och små möjligheter
              att kunna sälja sina andelar därför att marknaden helt enkelt
              är likvid.
            </seg>
          </u>
          <u xml:id="i-3350c3207c878c48-234" prev="i-3350c3207c878c48-224" who="Q4768099">
            <seg>
              Vi säger också nej till att kapitalisera upp företaget med nya
              pengar, åtminstone så här rakt av. I det fall Green Cargo skulle
              behöva mer pengar för att därmed göra den totala affären bättre,
              motsätter vi oss inte detta helt och hållet. Men vi säger att
              om så ska ske får regeringen återkomma till riksdagen med en begäran
              om medel. I samband med detta måste regeringen ge en ordentlig
              kalkyl på vad regeringen försöker göra och varför. Det underlag
              vi har fått i dag medger inte den typen av noggrann analys.
            </seg>
          </u>
          <u xml:id="i-3350c3207c878c48-235" prev="i-3350c3207c878c48-224" who="Q4768099">
            <seg>
              Vi får också tillägga att vi inte är helt rabiata när det gäller
              vår syn på hur betalningen ska ske. Under en övergångsperiod det
              är en kort period vi talar om här kan man tänka sig att få betalt
              i form av andelar i det förvärvande företaget. Det ska ske under
              uttrycklig överenskommelse att dessa andelar snarast ska avyttras
              till annan part så att vi helt enkelt inte blir fast i en sådan
              position till nytta för få.
            </seg>
          </u>
          <u xml:id="i-3350c3207c878c48-236" prev="i-3350c3207c878c48-224" who="Q4768099">
            <seg>
              Med dessa ord, fru talman, ställer jag mig bakom samtliga moderata
              reservationer i näringsutskottets betänkande 15, men för tids
              vinnande nöjer jag mig att yrka bifall till reservation 2 under
              punkt 2.
            </seg>
          </u>
          <note type="speaker">
            Anf. 28 NYAMKO SABUNI (fp):
          </note>
          <u xml:id="i-3350c3207c878c48-237" next="i-3350c3207c878c48-241" who="Q241851">
            <seg>
              Fru talman! Vi har fått ett dåligt underlag. Inget vet exakt
              vad detta kommer att kosta. Regeringen vet inte vad den helst
              vill göra. Det går inte att prata om det egentligen för att det
              är hemligt. Det är vad som genomsyrar Green Cargo AB-affären.
            </seg>
          </u>
          <u xml:id="i-3350c3207c878c48-238" prev="i-3350c3207c878c48-237" who="Q241851">
            <seg>
              Det är vida känt att Folkpartiet liberalerna inte anser det lämpligt
              att staten agerar som företagare. Green Cargo är ännu ett i raden
              av statligt ägda bolag som illustrerar detta med stor tydlighet.
              Det har sagts förr, också i denna kammare, men tål att upprepas:
              Staten kan inte vara både spelare och domare på en gång. Men när
              det nu fungerar så kan vi se att det antingen leder till, eller
              riskerar att leda till, konkurrenssnedvridning, risk för inoptimala
              investeringsbeslut samt svårigheter att tillföra kapital till
              företag som behöver kapital för expansion. Detta drabbar det svenska
              folket, både som konsumenter, arbetstagare och skattebetalare.
              Grundprincipen måste vara att konkurrensutsatt verksamhet ska
              bedrivas i privat regi.
            </seg>
          </u>
          <u xml:id="i-3350c3207c878c48-239" prev="i-3350c3207c878c48-237" who="Q241851">
            <seg>
              Utan en tydlig redovisning av problemen, konsekvenser och alternativ
              ges riksdagen inte några reella möjligheter att värdera regeringens
              förslag. Regeringen vill ha riksdagens tillåtelse att ge Green
              Cargo ett kapitaltillskott men redogör inte för storleken på tillskottet.
            </seg>
          </u>
          <u xml:id="i-3350c3207c878c48-240" prev="i-3350c3207c878c48-237" who="Q241851">
            <seg>
              Fru talman! Vi är inga riskkapitalister som skriver checkar in
              blanko och säger go for it . Regeringen vill också ha riksdagens
              tillåtelse att antingen sälja Green Cargo till en internationell
              transportör eller slå samman Green Cargo med en internationell
              aktör. Regeringen specificerar inte vilken lösning man främst
              strävar efter eller vilket slags aktör det kan bli frågan om.
              Regeringen vill också ha riksdagens tillåtelse att köpa aktier
              eller andra andelar i det företag som köper eller slås samman
              med Green Cargo AB. Inte heller här går regeringen närmare in
              på vilken bolagsform man eftersträvar och hur stort statligt ägande
              det kan bli fråga om. Oavsett hur gärna man vill bifalla propositionen
              går det inte att komma ifrån att regeringen inte har gett oss
              tillräckligt med underlag för att fatta ett annat beslut än att
              avslå propositionen. Jag yrkar därför avslag på propositionen.
            </seg>
          </u>
          <u xml:id="i-3350c3207c878c48-241" prev="i-3350c3207c878c48-237" who="Q241851">
            <seg>
              Den största bristen i propositionen är dock att den inte innehåller
              några som helst argument om varför staten ska fortsätta att äga
              Green Cargo. Godstransportmarknaden är både avreglerad och i högsta
              grad utsatt för konkurrens. Konkurrensen blir också allt skarpare
              i och med att de gränsöverskridande transporterna växer. Vi menar
              att i stället för att skjuta till kapital till Green Cargo bör
              regeringen förbereda en försäljning av företaget till en lämplig
              aktör som kan skjuta till det nödvändiga kapital som Green Cargo
              AB behöver för att utvecklas. Det anges inte heller av vilket
              skäl staten ska vara delägare sannolikt minoritetsdelägare i det
              företag som regeringen tänkt sig som nu huvudägare av Green Cargo.
              Staten bör därför inte heller använda försäljningsintäkterna till
              att köpa in sig i detta företag utan bör i stället avveckla hela
              sitt ägande i bolaget.
            </seg>
          </u>
          <note type="speaker">
            Anf. 29 MARIA LARSSON (kd):
          </note>
          <u xml:id="i-3350c3207c878c48-242" next="i-3350c3207c878c48-264" who="Q447542">
            <seg>
              Fru talman! En försäljning av Green Cargo är en stor affär. Men
              till detta ärende hör ändå bara en ynkligt liten proposition på
              16 luftiga sidor. Propositionen är inte bara kort den är helt
              undermålig. Regeringen underlåter att göra konsekvensanalyser
              och presentera olika alternativ, vilket man själv har bestämt
              att man ska göra i varje proposition.
            </seg>
          </u>
          <u xml:id="i-3350c3207c878c48-243" prev="i-3350c3207c878c48-242" who="Q447542">
            <seg>
              Till ärendet hör också sex proppfulla A 4-pärmar med hemligstämplat
              material. Detta material har endast ett fåtal partier tagit del
              av. Vi kristdemokrater har gjort det, och vi är lite förvånande
              över att inte alla partier har sett det som angeläget.
            </seg>
          </u>
          <u xml:id="i-3350c3207c878c48-244" prev="i-3350c3207c878c48-242" who="Q447542">
            <seg>
              Det man har läst i materialet får man dock inte använda sig av.
              Frågan är om det är relevant att väcka motioner när det är så
              mycket man har fått veta som man inte får skriva. Frågan är om
              det i dag är lönt att debattera frågan när det är så mycket man
              har hört och läst men som man inte får säga. Är det rimligt att
              riksdagen ska arbeta under sådana villkor? Vad tycker talmannen?
            </seg>
          </u>
          <u xml:id="i-3350c3207c878c48-245" prev="i-3350c3207c878c48-242" who="Q447542">
            <seg>
              Dager efter det att Förtroendekommissionen presenterade ett förslag
              om mer öppenhet gentemot ägarna lades ett förslag fram för riksdagen
              om att ge regeringen total handlingsfrihet vad gäller Green Cargo.
              Det skulle vara otänkbart för varje bolagsstämma att uppdra åt
              styrelsen att göra vad de finner för gott med bolaget och dess
              kapital. Om någon bolagsstyrelse inom privata sektorn skulle föreslå
              något liknande är jag övertygad om att statsråden skulle stå på
              rad för att uttrycka sin vrede över den bristande moral som ett
              sådant agerande innebär. Ändå är detta precis vad regeringen med
              samarbetspartier gör.
            </seg>
          </u>
          <u xml:id="i-3350c3207c878c48-246" prev="i-3350c3207c878c48-242" who="Q447542">
            <seg>
              Fru talman! Näringsministern är inte här i dag för att debattera
              detta ärende. Tystnad råder från näringsministern. Det är samma
              tystnad som när han stod på Mynttorget för någon vecka sedan för
              att ta emot synpunkter från ett par tusen småföretagare som hade
              rest hit från hela landet för att förklara varför de tycker att
              näringsklimatet är uselt. Då tiger vår näringsminister. Det är
              en talande tystnad. Samma tystnad, men utan närvaro, råder i dag.
              Inte heller den fackliga organisationen SEKO:s representanter
              får ens träffa Pagrotsky, trots att de har begärt det. En stum
              och osynlig minister är inte till någon större nytta för Sverige.
            </seg>
          </u>
          <u xml:id="i-3350c3207c878c48-247" prev="i-3350c3207c878c48-242" who="Q447542">
            <seg>
              Fru talman! Att propositionen ligger på bordet beror på att Green
              Cargo har problem. En av anledningarna till att Green Cargo har
              problem är att när affärsverket Statens järnvägar bolagiserades
              2001 underfinansierades bolaget genom dyra leasingavtal. Trots
              att verksamheten har drivits alltmer effektivt har det inte lyckats
              att få lönsamhet därför att vagnsleasingen hela tiden utgör en
              belastning. Nu står alltså regeringen med samarbetspartier med
              skägget i brevlådan. Då väljer man att i stället för att göra
              en långsiktig lösning som skapar god konkurrens på godstrafiken
              på järnväg göra en snabb försäljning som kommer att få en rad
              negativa konsekvenser.
            </seg>
          </u>
          <u xml:id="i-3350c3207c878c48-248" prev="i-3350c3207c878c48-242" who="Q447542">
            <seg>
              Fru talman! Låt mig för säkerhets skull intyga och betyga att
              vi kristdemokrater inte är emot strukturaffärer och utförsäljning
              av statliga bolag. Tvärtom! Vi förordar att sådana görs. Men de
              ska göras med gott ekonomiskt hushållande. Det är skattebetalarnas
              pengar vi hanterar. De ska göras så att konkurrensen ökar och
              så att de anställdas och det lokala näringslivets intressen tas
              till vara och miljön värnas.
            </seg>
          </u>
          <u xml:id="i-3350c3207c878c48-249" prev="i-3350c3207c878c48-242" who="Q447542">
            <seg>
              Fru talman! Vi kristdemokrater känner en djup oro av flera skäl
              för den affär som Socialdemokraterna, Vänsterpartiet och Miljöpartiet
              nu föreslår.
            </seg>
          </u>
          <u xml:id="i-3350c3207c878c48-250" prev="i-3350c3207c878c48-242" who="Q447542">
            <seg>
              För det första oroar det oss att miljön kommer att vara den stora
              förloraren. Det troliga med den föreskrivna affären är att minst
              1520 % av transporterna på järnväg kommer att flyttas över till
              landsvägstrafik. Vissa bedömare säger att det kan bli hela 50
              %. Det ökar utsläppen av koldioxid, kväveoxid och svaveloxid.
            </seg>
          </u>
          <u xml:id="i-3350c3207c878c48-251" prev="i-3350c3207c878c48-242" who="Q447542">
            <seg>
              Vi har gjort en kalkyl på det med hjälp av siffror som bygger
              på uppgifter från Naturvårdsverket, Sveriges åkeriföretag och
              Vattenfall. Om vi räknar med att 20 % av transporterna sker på
              lastbil i stället för tåg ökar koldioxidutsläppen med 1,5 % i
              Sverige eller 760 000 ton varje år.
            </seg>
          </u>
          <u xml:id="i-3350c3207c878c48-252" prev="i-3350c3207c878c48-242" who="Q447542">
            <seg>
              Det blir ytterligare 7 200 ton kväveoxid och 5 000 fler lastbilar
              på de dåligt underhållna och underdimensionerade svenska vägarna.
              Om oljekraftverket i Stenungsund skulle startas oh, hädiska tanke
              ökar kväveoxiderna med 1 300 000 ton. Denna affär som nu är tänkt
              att göras motsvarar alltså att starta halva Stenungssundsverket.
            </seg>
          </u>
          <u xml:id="i-3350c3207c878c48-253" prev="i-3350c3207c878c48-242" who="Q447542">
            <seg>
              Satsningen på lastbilstrafik har redan börjat. Nu har vi lagt
              grunden för en expansiv bilverksamhet, förkunnade Green Cargo
              i ett pressmeddelande i onsdags. Hur kan ni i Socialdemokraterna,
              Vänsterpartiet och Miljöpartiet som säger er vara miljöivrare
              godkänna och stå bakom en sådan försäljning som går tvärs emot
              de miljöpolitiska mål som riksdagen har beslutat? För mig är det
              obegripligt.
            </seg>
          </u>
          <u xml:id="i-3350c3207c878c48-254" prev="i-3350c3207c878c48-242" who="Q447542">
            <seg>
              Fru talman! För det andra oroar vi kristdemokrater oss för att
              den konkurrens som redan i dag är ganska liten på järnvägsgodstrafiken
              kommer att slås ihjäl fullständigt om denna affär fullföljs. De
              aktörer som finns på svensk marknad utöver Green Cargo kommer
              troligen att utraderas. Gagnas Sverige av ett monopol på godstrafikmarknaden?
            </seg>
          </u>
          <u xml:id="i-3350c3207c878c48-255" prev="i-3350c3207c878c48-242" who="Q447542">
            <seg>
              Här kommer helt klart jobb att försvinna. I dag säger SEKO:s
              ordförande Janne Ruden i Dagens Nyheter att de är emot affären.
              Hur många jobb blir det som försvinner? Det skulle jag vilja ha
              svar på i den här debatten. Ni måste ju har gjort en beräkning,
              även om vi inte har fått se den.
            </seg>
          </u>
          <u xml:id="i-3350c3207c878c48-256" prev="i-3350c3207c878c48-242" who="Q447542">
            <seg>
              För det tredje oroar jag mig för ett vårdslöst handhavande av
              de 2,6 miljarder som ska läggas i årets bemyndigande. Detta görs
              utan att missförhållandena med orimliga leasingkontrakt på fordon
              åtgärdas. Då kvarstår grundproblemet. När kommer nästa propå om
              mer pengar? Eller kan Socialdemokraterna, Miljöpartiet och Vänsterpartiet
              garantera att inga mer pengar kommer att behövas?
            </seg>
          </u>
          <u xml:id="i-3350c3207c878c48-257" prev="i-3350c3207c878c48-242" who="Q447542">
            <seg>
              Ett ansvarslöst hanterande är också att regeringen gräver ned
              pengar i statliga utredningar när man över huvud taget inte bryr
              sig om att sedan använda de kunskaper som framkommer via utredningsväsendet.
              Järnvägsutredningen föreslår en rad förbättrade förutsättningar
              för godstrafiken. Den struntar man i att ta hänsyn till i nämnda
              affär.
            </seg>
          </u>
          <u xml:id="i-3350c3207c878c48-258" prev="i-3350c3207c878c48-242" who="Q447542">
            <seg>
              En annan utredning, Godstransportdelegationen, ska lämna förslag
              till åtgärder för konkurrensneutralitet. Man bryr sig inte ens
              om att invänta att den utredningen ska bli färdig innan man rusar
              i väg och desarmerar framtidsmöjligheterna. Det är också ansvarslöst.
            </seg>
          </u>
          <u xml:id="i-3350c3207c878c48-259" prev="i-3350c3207c878c48-242" who="Q447542">
            <seg>
              Fru talman! Det är inte bara vi kristdemokrater som är oroliga.
              I går fick jag i min hand följande mejl: Vi är ett stort antal
              anställda i Green Cargo som är mycket oroade av vad en eventuell
              försäljning av Green Cargo kan komma att innebära.
            </seg>
          </u>
          <u xml:id="i-3350c3207c878c48-260" prev="i-3350c3207c878c48-242" who="Q447542">
            <seg>
              De är oroliga för jobben på järnvägssidan. De är oroliga för
              att det miljövänliga goda alternativet minskar. De kräver att
              man inte säljer ut företagen från Sverige utan vill i stället
              att man tillför mer kapital till Green Cargo som på sikt kan ge
              en hälsosam ekonomisk utveckling.
            </seg>
          </u>
          <u xml:id="i-3350c3207c878c48-261" prev="i-3350c3207c878c48-242" who="Q447542">
            <seg>
              Fru talman! Det är ungefär samma lösning som Kristdemokraterna
              tillsammans med Centerpartiet har lagt fram som förslag. Vi föreslår
              åtgärder som är konkurrensneutrala och som eliminerar några av
              de stora affärsrisker som Green Cargo i dag dras med. Vi skapar
              en ökad konkurrens på den svenska marknaden för godstransporter
              på järnväg. Vi främjar socialt och ekologiskt hållbara transportlösningar.
            </seg>
          </u>
          <u xml:id="i-3350c3207c878c48-262" prev="i-3350c3207c878c48-242" who="Q447542">
            <seg>
              Konkret innebär det att vi föreslår att de dyra leasingavtalen
              lyfts tillbaka till affärsverket SJ och att TGOJ Trafik AB samt
              andelarna i Cargo Net avyttras till olika köpare. Vidare föreslår
              vi att Green Cargo avyttras till en tredje köpare och att regeringen
              bereder förslagen från Järnvägsutredningen och Godstransportdelegationen
              innan man över huvud taget agerar och låser fast sig i en affär
              som får stora sociala och ekologiska konsekvenser.
            </seg>
          </u>
          <u xml:id="i-3350c3207c878c48-263" prev="i-3350c3207c878c48-242" who="Q447542">
            <seg>
              Fru talman! Socialdemokrater, vänsterpartister och miljöpartister
              har lagt ut en räls för Green Cargo som bara kommer att skapa
              förlorare. Man försämrar för miljön, man medverkar till att många
              kommer att mista sina jobb, man undergräver fri konkurrens och
              man försöker att mörka sina egna beslut. Det är tvärtemot det
              spår som vi kristdemokrater kör på.
            </seg>
          </u>
          <u xml:id="i-3350c3207c878c48-264" prev="i-3350c3207c878c48-242" who="Q447542">
            <seg>
              Jag står självklart bakom alla våra reservationer men nöjer mig
              med att yrka bifall till reservation 1.
            </seg>
          </u>
          <note type="speaker">
            Anf. 30 ÅSA TORSTENSSON (c):
          </note>
          <u xml:id="i-3350c3207c878c48-265" next="i-3350c3207c878c48-281" who="Q271235">
            <seg>
              Fru talman! Vi har i dag att ta ställning till ytterligare ett
              statligt bolag med problem, eller som det står i propositionen:
              Green Cargo har trots genomförda åtgärder redovisat nya negativa
              resultat.
            </seg>
          </u>
          <u xml:id="i-3350c3207c878c48-266" prev="i-3350c3207c878c48-265" who="Q271235">
            <seg>
              Fru talman! Utifrån detta vill regeringen ha en oinskränkt fullmakt
              att göra vad den önskar och utföra den lämpliga hantering som
              regeringen utan riksdagens delaktighet önskar göra.
            </seg>
          </u>
          <u xml:id="i-3350c3207c878c48-267" prev="i-3350c3207c878c48-265" who="Q271235">
            <seg>
              Centerpartiet yrkar avslag på detta och tycker att det är oförskämt
              att den socialdemokratiska regeringen återigen har glömt att den
              endast har att förvalta de statliga bolagen på ägarens, alltså
              riksdagens, uppdrag. Som ägare har riksdagen rättighet att ta
              ställning till ett mer konkret affärsupplägg än det som vi har
              i vår hand i dag.
            </seg>
          </u>
          <u xml:id="i-3350c3207c878c48-268" prev="i-3350c3207c878c48-265" who="Q271235">
            <seg>
              Fru talman! För det första saknas de konsekvensanalyser som behövs
              för att kunna bedöma riktigheten i regeringens förslag.
            </seg>
          </u>
          <u xml:id="i-3350c3207c878c48-269" prev="i-3350c3207c878c48-265" who="Q271235">
            <seg>
              För det andra begär regeringen i princip rätt att göra vad den
              vill med företaget. Vilket annat bolags styrelse som helst ber
              sina ägare om lov att fritt genomföra stora strukturaffärer. Det
              hade varit på sin plats att regeringen bett riksdagen om att slå
              fast en viljeinriktning för hur en försäljning av statens godstransportföretag
              skulle kunna gå till.
            </seg>
          </u>
          <u xml:id="i-3350c3207c878c48-270" prev="i-3350c3207c878c48-265" who="Q271235">
            <seg>
              För det tredje tvingas vi konstatera att regeringen återigen
              går till riksdagen för att begära skattemedel för att rädda ett
              misskött statligt bolag.
            </seg>
          </u>
          <u xml:id="i-3350c3207c878c48-271" prev="i-3350c3207c878c48-265" who="Q271235">
            <seg>
              För det fjärde är det hemligt, hemligt och hemligt med underlag
              som vi inte kan hantera här i riksdagens kammare.
            </seg>
          </u>
          <u xml:id="i-3350c3207c878c48-272" prev="i-3350c3207c878c48-265" who="Q271235">
            <seg>
              Fru talman! Konkurrensen på den svenska marknaden för godstrafik
              på järnväg är starkt begränsad. Propositionen i sig visar heller
              inte på några förslag som skulle förbättra den situationen. Man
              måste fundera på riskerna att den snarare kommer att starkt försämras.
            </seg>
          </u>
          <u xml:id="i-3350c3207c878c48-273" prev="i-3350c3207c878c48-265" who="Q271235">
            <seg>
              Det skulle vara mycket intressant att höra hur majoriteten i
              riksdagen ser på hur framtida godstrafik på järnväg ser ut. Att
              kalla propositionen för Ett stärkt Green Cargo för hållbara transportlösningar
              är intressant men inte sant. Det är det inte utifrån järnvägsaspekter
              och aspekter för en hållbar miljö.
            </seg>
          </u>
          <u xml:id="i-3350c3207c878c48-274" prev="i-3350c3207c878c48-265" who="Q271235">
            <seg>
              Jag måste fråga Miljöpartiet var i propositionen eftersom ni
              uppenbarligen står bakom det jag kan få information om lösningar
              som har karaktären just av ekologiskt hållbara transportlösningar
              framöver. Jag och Maria Larsson från Kristdemokraterna ser snarare
              att Vänsterpartiets, Miljöpartiets och Socialdemokraternas förslag
              kommer att leda till att andelen gods som transporteras på järnväg
              kommer att minska. Det framtida Green Cargo ska endast verka på
              attraktiva segment.
            </seg>
          </u>
          <u xml:id="i-3350c3207c878c48-275" prev="i-3350c3207c878c48-265" who="Q271235">
            <seg>
              Majoritetens förslag och det underlag vi har att hantera kan
              inte leda till annat än att mer gods kommer att transporteras
              på landsväg med ytterligare ökad miljöpåverkan som följd.
            </seg>
          </u>
          <u xml:id="i-3350c3207c878c48-276" prev="i-3350c3207c878c48-265" who="Q271235">
            <seg>
              Det hade varit mycket naturligt ifall regeringen hade inväntat
              Godstransportdelegationens arbete för att just långsiktigt kunna
              finna ett hållbart transportsystem.
            </seg>
          </u>
          <u xml:id="i-3350c3207c878c48-277" prev="i-3350c3207c878c48-265" who="Q271235">
            <seg>
              Fru talman! Danmark har gjort något liknande det som regeringen,
              Vänsterpartiet och Miljöpartiet förordar. Danska staten sålde
              sitt godstrafikbolag till en stor internationell aktör innan man
              genomfört nödvändiga strukturförvandlingar vad gäller kostnadsneutralitet
              mellan olika trafikslag, tillträde till terminaler, säkerställande
              av sunda konkurrensförhållanden och så vidare. Mellan 1999 och
              2002 har godstrafiken nationellt minskat med 2,3 miljoner ton
              på järnväg till 1,4 miljoner ton per år. Vi kan aldrig stödja
              en sådan utveckling som skulle innebära katastrofala följder för
              miljön när stora delar av transportvolymen flyttas över från järnväg
              till landsväg. Det skulle vara intressant att höra Miljöpartiets
              argument för att ytterligare genomföra förändringar som återigen
              drabbar miljön negativt.
            </seg>
          </u>
          <u xml:id="i-3350c3207c878c48-278" prev="i-3350c3207c878c48-265" who="Q271235">
            <seg>
              Fru talman! Mot bakgrund av vår inställning till statligt ägda
              företag kan vi i sig inte invända emot att regeringen skulle bemyndigas
              avyttra det statliga innehavet i Green Cargo. Men affärsuppgörelsen
              i regeringens proposition verkar syfta i helt fel riktning. Den
              har inte gett oss möjlighet att ställa oss bakom en sådan avyttring.
            </seg>
          </u>
          <u xml:id="i-3350c3207c878c48-279" prev="i-3350c3207c878c48-265" who="Q271235">
            <seg>
              Centerpartiet vill sätta försäljningen av Green Cargo i ett större
              transportpolitiskt sammanhang. Därför anser vi att staten ska
              invänta transportpolitiska delegationens arbete. Vi har ett antal
              punkter som det är värdefullt att man tar hänsyn till vid försäljning.
              Det är vikten av att öka konkurrensen, att trygga fordonsförsörjningen
              som just garanterar de mindre konkurrenternas tillträde till marknaden
              och att vi har ett ekologiskt hållbart transportsystem som inte
              påverkar miljön i negativ riktning. Det är också värdefullt i
              det här sammanhanget att när vi har beslut på bordet vi vet om
              detta är förenligt med EU:s konkurrens- och statsstödsregler.
            </seg>
          </u>
          <u xml:id="i-3350c3207c878c48-280" prev="i-3350c3207c878c48-265" who="Q271235">
            <seg>
              Sammantaget är underlaget i propositionen undermåligt och bristfälligt
              i sak. Det går inte att använda som underlag för riksdagsbeslut
              denna dag.
            </seg>
          </u>
          <u xml:id="i-3350c3207c878c48-281" prev="i-3350c3207c878c48-265" who="Q271235">
            <seg>
              Fru talman! Jag yrkar bifall till reservation 1 om avslag på
              förslaget i propositionen. Naturligtvis ställer jag mig bakom
              de övriga reservationerna men jag anser det vara tillräckligt
              att ställa mig bakom reservation nr 1 om avslag på förslaget i
              propositionen.
            </seg>
          </u>
          <note type="speaker">
            Anf. 31 KARL GUSTAV ABRAMSSON (s):
          </note>
          <u xml:id="i-3350c3207c878c48-282" next="i-3350c3207c878c48-302" who="Q5541652">
            <seg>
              Fru talman! Jag ska börja med att ge jag tror det var Maria Larsson
              en upplysning om näringsministern. Han är på utrikes resa i Brasilien
              på en främjarresa. Han kommer inte tillbaka förrän i morgon. I
              annat fall tror jag att Leif Pagrotsky hade varit i kammaren i
              dag. Det är en förklaring.
            </seg>
          </u>
          <u xml:id="i-3350c3207c878c48-283" prev="i-3350c3207c878c48-282" who="Q5541652">
            <seg>
              Fru talman! Jag vill ta avstånd ifrån det som opposition säger,
              den svartmålning som ni utsätter både Green Cargo och staten för
              i era inlägg. Det känner vi igen sedan många debatter tidigare
              när vi till exempel diskuterat regeringens skrivelse om de statliga
              företagen. Ni läser upp samma meningar. Det är samma visa: Staten
              är en dålig företagsägare. Det har ni hållit på med jag har tittat
              bakåt i tiden i 1520 år. Variationen är väldigt liten. Det är
              samma slags retorik undermåligt underbyggd och naturligtvis med
              tydliga ideologiska och också dogmatiska förtecken. Det tycker
              jag är väldigt trist.
            </seg>
          </u>
          <u xml:id="i-3350c3207c878c48-284" prev="i-3350c3207c878c48-282" who="Q5541652">
            <seg>
              Till skillnad från er tycker jag att staten är en mycket duglig
              företagsägare som sköter förvaltningen på ett professionellt sätt
              och går före när det gäller att reformera regelsystemet för hur
              rejäla företag ska agera på en konkurrensutsatt marknad. Men det
              vill ni inte se. Ni vill inte erkänna att det är så. Ni har målat
              in er i föreställningen, eller kanske rättare sagt vanföreställningen,
              att staten inte kan driva företag och att staten inte får driva
              företag. Argumenten är desamma: inte domare och spelare samtidigt,
              inte ta skattebetalarnas pengar och använda dem på ett oförnuftigt
              sätt, mörka med information, göra dåliga affärer, bedriva illojal
              konkurrens.
            </seg>
          </u>
          <u xml:id="i-3350c3207c878c48-285" prev="i-3350c3207c878c48-282" who="Q5541652">
            <seg>
              Listan kan göras nästan hur lång som helst, och allt detta är
              enligt min mening mycket ovederhäftigt. Man skulle till och med
              kunna säga att det är dumt och dessutom i många stycken osant.
              Det statliga företagandet har haft och har stor betydelse för
              samhällsutvecklingen och företagandet i det här landet. Så kommer
              det också att vara i fortsättningen.
            </seg>
          </u>
          <u xml:id="i-3350c3207c878c48-286" prev="i-3350c3207c878c48-282" who="Q5541652">
            <seg>
              Fru talman! Nu går jag tillbaka till ämnet Green Cargo. Till
              skillnad från oppositionen anser vi, och det är också väl dokumenterat,
              att Green Cargo är ett numera mycket välskött företag, kanske
              det mest välskötta järnvägstransportföretaget i Europa. Kvaliteten
              på bolagets tjänster har successivt förbättrats under de senaste
              åren för att nu ha nått en väldigt hög kvalitet. Kunderna är dokumenterat
              mycket nöjda men som också oppositionen har påpekat brottas Green
              Cargo med ett antal problem som måste åtgärdas. De internationella
              transporterna, bland annat, måste kunna utföras på ett mer kostnadseffektivt
              och för kunderna godtagbart sätt.
            </seg>
          </u>
          <u xml:id="i-3350c3207c878c48-287" prev="i-3350c3207c878c48-282" who="Q5541652">
            <seg>
              Kunderna kräver i dag att deras logistikproblem löses snabbt
              från dörr till dörr och dessutom till konkurrenskraftiga priser.
              Många kunder har som bekant sin marknad ute i Europa. Därför måste
              godstrafiken fungera med minsta möjliga störningar vid gränspassager
              till exempel. I dag uppstår det väldigt ofta störningar i samband
              med att man ska genomföra gränsöverskridande transporter. Det
              är inte hållbart i längden. Det förlorar företaget pengar på,
              förlorar effektivitet, och kundnyttan minskar alldeles avsevärt.
            </seg>
          </u>
          <u xml:id="i-3350c3207c878c48-288" prev="i-3350c3207c878c48-282" who="Q5541652">
            <seg>
              Vidare räcker bolagets kassa inte till i dag för att göra de
              nödvändiga investeringarna, investeringar i lok och vagnar och
              i annan materiel. Det är ett bekymmer som delvis kan spåras till
              bolagiseringen, som en del redan har varit inne på. Vid bolagiseringen
              av SJ skilde man ut godstransportdelen. Det är väl ett inte alltför
              djärvt påstående att säga att Green Cargo blev underkapitaliserat.
              Men jag tror att det inte är enbart pengar som gäller. Det räcker
              inte med att fylla på Green Cargos kassa.
            </seg>
          </u>
          <u xml:id="i-3350c3207c878c48-289" prev="i-3350c3207c878c48-282" who="Q5541652">
            <seg>
              För att klara ett ökat åtagande, ett effektivare internationellt
              transportarbete, krävs det samarbete med andra godstransportföretag.
              Det är den operationen som regeringen nu begär bemyndigande att
              genomföra. Olika alternativ ska kunna studeras. Den för bolaget
              och svenskt näringsliv bästa lösningen ska så småningom kunna
              tas fram. Det är en mycket komplicerad process. Det är förenat
              med krav på kompetens och dessutom, vilket jag tror inte oppositionen
              riktigt har förstått, krav på att man är försiktig med den information
              som lämnas ut. I affärsverksamhet finns det många frågor och uppgifter
              som man inte kan sprida till offentligheten.
            </seg>
          </u>
          <u xml:id="i-3350c3207c878c48-290" prev="i-3350c3207c878c48-282" who="Q5541652">
            <seg>
              Fru talman! Nu har oppositionen tydligt låtit oss förstå att
              beslutsunderlaget är under all kritik. Det har upprepats gång
              på gång: mera papper på bordet, mera uppgifter. För egen del vill
              jag nog påstå att de papper som vi behöver för att ta ställning
              till den här propositionen har vi fått i näringsutskottet. Vi
              har haft full tillgång till allt det material som regeringen förfogar
              över för att för sin del kunna arbeta med den här frågan.
            </seg>
          </u>
          <u xml:id="i-3350c3207c878c48-291" prev="i-3350c3207c878c48-282" who="Q5541652">
            <seg>
              Men nej, det räcker inte. Vad jag förstår av det resonemang som
              bland andra Maria Larsson för ska alla de här papperen offentliggöras.
              Det finns mycket uppenbart en stor risk att bolaget skadas av
              ett sådant offentliggörande. Dessutom kan inte ägaren agera på
              ett vettigt sätt, och det innebär i förlängningen, enligt min
              mening, att svenska folket kommer att göra en dålig affär. De
              kommer att förlora på ett sådant agerande.
            </seg>
          </u>
          <u xml:id="i-3350c3207c878c48-292" prev="i-3350c3207c878c48-282" who="Q5541652">
            <seg>
              Mycket av den information som hanteras är affärskritisk, och
              den typen av information får vi inte offentliggöra. Det är alldeles
              klart.
            </seg>
          </u>
          <u xml:id="i-3350c3207c878c48-293" prev="i-3350c3207c878c48-282" who="Q5541652">
            <seg>
              Jag kunde i KU:s förhör med näringsministern för några veckor
              sedan läsa att det fanns en tvist om huruvida man skulle tillämpa
              aktiebolagslag eller grundlag när man hanterade sådana här frågor.
              Om jag inte minns fel tyckte näringsministern att det var svårt
              att välja på vilket sätt man skulle bli kriminell: Antingen bryter
              man mot grundlagen eller också mot aktiebolagslagen.
            </seg>
          </u>
          <u xml:id="i-3350c3207c878c48-294" prev="i-3350c3207c878c48-282" who="Q5541652">
            <seg>
              Eller också fungerar de faktiskt ihop. Det är ju i denna kammare
              vi har beslutat både grundlag och aktiebolagslag, och de fungerar
              väl ihop. Jag tror att långt över majoriteten i konstitutionsutskottet
              insåg att regeringen hade löst detta problem på ett tillfredsställande
              sätt. Det var affärer med SJ, Teracom och så vidare som man då
              hanterade.
            </seg>
          </u>
          <u xml:id="i-3350c3207c878c48-295" prev="i-3350c3207c878c48-282" who="Q5541652">
            <seg>
              Här antyds att vi skulle vara på samma spår nu. Nej, jag tror
              inte att ni har förstått det här, eller också försöker ni slå
              blå dunster i ögonen på allmänheten, som inte på samma sätt har
              anledning att hålla sig informerad om regelverket och förstå de
              här problemen.
            </seg>
          </u>
          <u xml:id="i-3350c3207c878c48-296" prev="i-3350c3207c878c48-282" who="Q5541652">
            <seg>
              Många av de påståenden som kan läsas i Centerns och Kristdemokraternas
              motion stämmer inte heller med verkligheten. Jag kan ge några
              exempel på vad man skriver i motionen.
            </seg>
          </u>
          <u xml:id="i-3350c3207c878c48-297" prev="i-3350c3207c878c48-282" who="Q5541652">
            <seg>
              Till exempel skulle konkurrerande bolag inte ha möjlighet att
              hyra fordon av Green Cargo, och därigenom skulle man så att säga
              klippa av konkurrensen. Det är ju helt fel. Verkligheten är den
              att Green Cargos fordon behövs för deras egna långsiktiga åtaganden.
              Dessutom finns det marknad för att hyra både lok och vagnar. Vad
              jag vet är det också i väldigt liten omfattning som operatörer
              hyr utrustning av Green Cargo.
            </seg>
          </u>
          <u xml:id="i-3350c3207c878c48-298" prev="i-3350c3207c878c48-282" who="Q5541652">
            <seg>
              Man säger också att leasade fordon skulle stå för 45 % av balansomslutningen.
              Det är mer än dubbelt så mycket som rätt siffra, 22 %. Leasade
              fordon skulle stå för 510 % av bolagets kostnader. Den riktiga
              siffran är mindre än 3 %.
            </seg>
          </u>
          <u xml:id="i-3350c3207c878c48-299" prev="i-3350c3207c878c48-282" who="Q5541652">
            <seg>
              Sedan jämför också Kristdemokraterna och Centern med hur situationen
              har blivit i Danmark. Danmark gjorde inte sin hemläxa innan man
              gjorde strukturaffärerna. I Sverige har vi gjort det, Green Cargo
              har gjort det, och därför är vi i ett helt annat läge.
            </seg>
          </u>
          <u xml:id="i-3350c3207c878c48-300" prev="i-3350c3207c878c48-282" who="Q5541652">
            <seg>
              Fru talman! Om Green Cargo fortsätter som i dag kommer det att
              innebära sämre kvalitet, sämre ekonomi och sjunkande marknadsandelar,
              vilket i förlängningen innebär att Green Cargo kommer att slås
              ut från marknaden och att en massa jobb skulle gå förlorade.
            </seg>
          </u>
          <u xml:id="i-3350c3207c878c48-301" prev="i-3350c3207c878c48-282" who="Q5541652">
            <seg>
              En operation som innebär att Green Cargo skulle ge sig ut på
              egen hand i Europa är enligt min mening inte genomförbar vare
              sig praktiskt eller ekonomisk. De investeringar som skulle krävas
              för detta är av den kalibern att vi inte skulle klara av dem.
              Och även om vi gjorde det tror inte jag att en sådan operation
              långsiktigt skulle leda till att vi klarade ut de problem som
              Green Cargo har i dag.
            </seg>
          </u>
          <u xml:id="i-3350c3207c878c48-302" prev="i-3350c3207c878c48-282" who="Q5541652">
            <seg>
              De alternativ som ni har förordat är orealistiska. Jag efterlyser
              mer påtagliga, konkreta förslag och alternativ som är genomförbara.
              Jag tycker att ni ska redovisa dem.
            </seg>
          </u>
          <note>
            Fru talman! Avslutningsvis yrkar jag bifall till utskottets förslag
            till beslut och avslag på reservationerna.
          </note>
          <note type="speaker">
            Anf. 32 ANNE-MARIE PÅLSSON (m) replik:
          </note>
          <u xml:id="i-3350c3207c878c48-303" next="i-3350c3207c878c48-309" who="Q4768099">
            <seg>
              Fru talman! Ibland är Moderaterna eniga med Socialdemokraterna.
              När det gäller det här ärendet är vi så att säga eniga till femtio
              procent. På vilka punkter vi är eniga har väl framgått tidigare,
              så det behöver jag inte upprepa här.
            </seg>
          </u>
          <u xml:id="i-3350c3207c878c48-304" prev="i-3350c3207c878c48-303" who="Q4768099">
            <seg>
              Däremot är vi djupt oeniga i en fråga som är väldigt viktig här,
              och det är synen på staten som ägare. Ja, vi kanske är tjatiga
              från den borgerliga oppositionen, men vi är övertygade om att
              staten inte är någon bra ägare.
            </seg>
          </u>
          <u xml:id="i-3350c3207c878c48-305" prev="i-3350c3207c878c48-303" who="Q4768099">
            <seg>
              Jag tror att det är rätt viktigt att här titta på vad Förtroendekommissionen
              har kommit fram till och de problem man pekar på när det gäller
              dubbla lojaliteter, intressekonflikter och sammanblandning av
              intressen. De problemen är synliga i privata företag, men de finns
              också i de statliga företagen och kanske än mer där.
            </seg>
          </u>
          <u xml:id="i-3350c3207c878c48-306" prev="i-3350c3207c878c48-303" who="Q4768099">
            <seg>
              Det som är så svårt med de statliga företagen är att det väldigt
              lätt blir en sammanblandning mellan politik och ekonomi. Intressekonflikterna
              är tydliga, lojalitetskonflikterna likaså. Därför vill vi från
              Moderaterna och från borgerligheten inte se staten som ägare.
            </seg>
          </u>
          <u xml:id="i-3350c3207c878c48-307" prev="i-3350c3207c878c48-303" who="Q4768099">
            <seg>
              Vi tycker däremot att staten har en oerhört viktig roll att spela
              som den som anger reglerna. Det har sagts tidigare, men det förtjänar
              att upprepas gång på gång: Staten ska ange reglerna. Staten ska
              måla upp hur spelplanen ska se ut. Men sedan ska staten inte agera
              själv. Det är en fullständigt uppenbar sak.
            </seg>
          </u>
          <u xml:id="i-3350c3207c878c48-308" prev="i-3350c3207c878c48-303" who="Q4768099">
            <seg>
              Om nu staten vore en så bra ägare tycker jag att det är ganska
              egendomligt att man inte från regeringens och Socialdemokraternas
              sida aktiverar de gamla kraven på att förstatliga bolag. Det vore
              väl en naturlig följd av detta. I stället säljer man ju företag.
              Här finns ett förslag om att man vill sälja Green Cargo, och jag
              tycker att det är bra att man vill det. Jag tycker att det är
              bra att man privatiserar. Det är formerna för detta som vi moderater
              inte är så förtjusta i.
            </seg>
          </u>
          <u xml:id="i-3350c3207c878c48-309" prev="i-3350c3207c878c48-303" who="Q4768099">
            <seg>
              Min fråga kvarstår: Varför vill man inte förstatliga privata
              bolag om man tycker att staten är en bra ägare?
            </seg>
          </u>
          <note type="speaker">
            Anf. 33 KARL GUSTAV ABRAMSSON (s) replik:
          </note>
          <u xml:id="i-3350c3207c878c48-310" next="i-3350c3207c878c48-315" who="Q5541652">
            <seg>
              Fru talman! Egentligen upprepar vi nog mycket av den debatt vi
              har haft under många år när vi diskuterar det statliga företagsägandet.
              Vi är av olika uppfattning. Jag och Socialdemokraterna anser att
              staten är en duglig företagsägare och i vissa fall absolut har
              anledning att vara företagsägare och driva företag. Vi har företag
              med samhälleliga intressen. Detta har väl i och för sig inte oppositionen
              ifrågasatt särskilt mycket, annat än nu på senare tid i fråga
              om Systembolaget.
            </seg>
          </u>
          <u xml:id="i-3350c3207c878c48-311" prev="i-3350c3207c878c48-310" who="Q5541652">
            <seg>
              När det gäller de företag som staten driver enligt svensk lagstiftning
              på en kommersiell marknad har staten enligt min mening gjort väldigt
              bra ifrån sig. Vi sysselsätter väldigt många människor i de statliga
              företagen, och jag är inte alldeles säker på att vi skulle öka
              den volymen särskilt mycket om vi skulle sälja dessa företag till
              privata företagsägare.
            </seg>
          </u>
          <u xml:id="i-3350c3207c878c48-312" prev="i-3350c3207c878c48-310" who="Q5541652">
            <seg>
              Staten har ett mycket mer långtgående ansvar för sina företag
              än vad de privata företagen har. Långsiktighet präglar det statliga
              företagsägandet.
            </seg>
          </u>
          <u xml:id="i-3350c3207c878c48-313" prev="i-3350c3207c878c48-310" who="Q5541652">
            <seg>
              Sedan drar ju de statliga företagen de facto in ganska mycket
              pengar till statskassan. Det gör man varje år. Det är fråga om
              1015 miljarder, kanske upp till 20 miljarder vissa år beroende
              på konjunktur och sådant.
            </seg>
          </u>
          <u xml:id="i-3350c3207c878c48-314" prev="i-3350c3207c878c48-310" who="Q5541652">
            <seg>
              De flesta av de statliga företagen sköts bra. De flesta av de
              statliga företagen ger bra avkastning. Att några statliga företag
              har problem måste man väl ändå tillåta eftersom det tillåts även
              på den privata marknaden.
            </seg>
          </u>
          <u xml:id="i-3350c3207c878c48-315" prev="i-3350c3207c878c48-310" who="Q5541652">
            <seg>
              Jag tror inte, oavsett hur länge vi står här och diskuterar,
              att Anne-Marie Pålsson och jag skulle komma överens om att staten
              inte skulle vara företagsägare. Jag hävdar att detta är bra. Vi
              utför det på ett bra sätt, och vi får också pengar in i statskassan.
              Bara det tycker jag skulle vara ett hyggligt motiv för att acceptera
              detta.
            </seg>
          </u>
          <note type="speaker">
            Anf. 34 ANNE-MARIE PÅLSSON (m) replik:
          </note>
          <u xml:id="i-3350c3207c878c48-316" next="i-3350c3207c878c48-320" who="Q4768099">
            <seg>
              Fru talman! Om detta sköts bra eller ej är det svårt att uttala
              sig om. Benchmark är ju inte de siffror som redovisas; benchmark
              är hur det skulle ha sett ut om man haft en annan ägare. En privat
              ägare kanske skulle kunna ha skött det väldigt mycket bättre och
              därigenom faktiskt kunnat leverera än mer skattepengar till staten
              genom vinsterna och därmed kanske kunnat bereda sysselsättning
              åt än flera. Om detta vet vi faktiskt inget. Det förloppet har
              vi än så länge inte kunnat studera.
            </seg>
          </u>
          <u xml:id="i-3350c3207c878c48-317" prev="i-3350c3207c878c48-316" who="Q4768099">
            <seg>
              Sedan har jag bara några korta kommentarer.
            </seg>
          </u>
          <u xml:id="i-3350c3207c878c48-318" prev="i-3350c3207c878c48-316" who="Q4768099">
            <seg>
              Det här med sysselsättning är naturligtvis inte målet för ett
              företag. Det finns inget företag som strävar efter maximal sysselsättning.
              Företagen strävar efter maximal vinst till sina ägare, till dem
              som faktiskt riskerar sitt kapital. Är man framgångsrik i detta
              levererar man vinst till sina ägare, sysselsättning till individer
              och skattepengar till staten. De som inte är tydliga i den här
              uppgiften gör inte vare sig det ena eller det andra, utan de företagen
              går i konkurs.
            </seg>
          </u>
          <u xml:id="i-3350c3207c878c48-319" prev="i-3350c3207c878c48-316" who="Q4768099">
            <seg>
              Detta är drivkraften. Det är det som är garantin för att vi får
              en effektiv, god ekonomisk utveckling, välfärd till landet och
              till de svenska skattebetalarna. Det får vi inte genom att vi
              har en stat som är ägare och som har diffusa politiska mål som
              man blandar samman med de kommersiella.
            </seg>
          </u>
          <u xml:id="i-3350c3207c878c48-320" prev="i-3350c3207c878c48-316" who="Q4768099">
            <seg>
              Jag förmodar att den här debatten kommer att fortsätta. Jag kan
              bara upprepa det jag har sagt tidigare om Green Cargo. Det är
              utmärkt att regeringen har kommit på den lysande idén att man
              kanske ska avyttra företag som hitintills inte rosat marknaden.
              Det har för övrigt inte heller SJ gjort.
            </seg>
          </u>
          <note type="speaker">
            Anf. 35 KARL GUSTAV ABRAMSSON (s) replik:
          </note>
          <u xml:id="i-3350c3207c878c48-321" next="i-3350c3207c878c48-323" who="Q5541652">
            <seg>
              Fru talman! Jag har inte sagt att staten har som främsta mål
              att skapa sysselsättning med sitt företagsinnehav. De statliga
              företagen jobbar efter exakt samma regler som de privata företagen,
              och det är att skapa ett mervärde som kommer svenska staten till
              del, alltså svenska medborgare.
            </seg>
          </u>
          <u xml:id="i-3350c3207c878c48-322" prev="i-3350c3207c878c48-321" who="Q5541652">
            <seg>
              För varje företag finns det ett mål beskrivet, dels av staten
              som ägare, dels av de statliga bolagsstyrelserna, som själva har
              uppfattningar om hur man ska öka sitt värdeskapande. Det finns
              avkastningskrav väldigt tydligt angivna.
            </seg>
          </u>
          <u xml:id="i-3350c3207c878c48-323" prev="i-3350c3207c878c48-321" who="Q5541652">
            <seg>
              Det är inte fråga om att man ska driva företag bara för att driva
              företag, utan det ska ske någonting med de svenska statliga företagen.
              Jag tycker att resultatet har varit genomgående gott. Vi kan gå
              många år bakåt i tiden.
            </seg>
          </u>
          <note type="speaker">
            Anf. 36 MARIA LARSSON (kd) replik:
          </note>
          <u xml:id="i-3350c3207c878c48-324" next="i-3350c3207c878c48-328" who="Q447542">
            <seg>
              Fru talman! K G Abramsson tycker att vi svartmålar för mycket
              och att det är trist. Jag kan bara berätta att det är fler än
              vi som tycker att de statliga bolagen inte sköts exceptionellt
              bra. Titta gärna på vad Riksrevisionen har sagt! Titta på vad
              Förtroendekommissionen säger om statligt bolagsägande! Det vore
              väldigt bra om K G Abramsson någon gång gjorde avsteg från sin
              lojala och trogna medarbetarroll och vågade se sanningen i vitögat.
            </seg>
          </u>
          <u xml:id="i-3350c3207c878c48-325" prev="i-3350c3207c878c48-324" who="Q447542">
            <seg>
              Vi har väckt en motion där vi har försökt ta in marknaden. Vi
              har samtalat med massor av aktörer och lagt ett ganska konkret
              förslag. Vi har tagit in de sex hemligstämplade pärmarna med handlingar
              för att skapa oss så bra beredskap som möjligt. Vi har lagt ett
              förslag som har vunnit mångas gillande, om än inte K G Abramssons.
            </seg>
          </u>
          <u xml:id="i-3350c3207c878c48-326" prev="i-3350c3207c878c48-324" who="Q447542">
            <seg>
              Jag tycker att det är fräckt att ha mage att säga att vi ingenting
              vet. Nej, vi kanske inte har samma tillgång. Men K G Abramsson
              har väl inte ens tagit del av de sex pärmarna med hemligstämplade
              handlingar, om jag har förstått saken rätt. Lite får man anstränga
              sig också, och inte bara kritisera andra i generella termer.
            </seg>
          </u>
          <u xml:id="i-3350c3207c878c48-327" prev="i-3350c3207c878c48-324" who="Q447542">
            <seg>
              Jag skulle vilja fråga K G Abramsson något, utifrån den tillväxtkongress
              som Socialdemokraterna hade nu i vår, där man också diskuterade
              hur man skulle stärka tågens konkurrenskraft för internationella
              godstransporter. Där fanns det ett förslag till beslut om att
              ni skulle säga så här: Vi vill att staten ska medverka till internationella
              allianser eller strukturaffärer för att öka effektiviteten i det
              internationella transportsystemet. På kongressen bestämde man
              sig för att stryka eller strukturaffärer. Det betyder att ni på
              kongressen tog avstånd från att medverka till internationella
              strukturaffärer.
            </seg>
          </u>
          <u xml:id="i-3350c3207c878c48-328" prev="i-3350c3207c878c48-324" who="Q447542">
            <seg>
              Några dagar senare läggs den här propositionen på riksdagens
              bord. Det var kort hållbarhet på det kongressbeslutet. Känns det
              inte lite tveksamt för K G Abramsson att stå här i dag och agera
              tvärtemot ett kongressbeslut? Åtminstone för oss är kongressen
              högsta beslutande organ.
            </seg>
          </u>
          <note>
            Hur mycket kommer godstrafiken på järnväg att minska, enligt
            K G Abramssons synsätt?
          </note>
          <note type="speaker">
            Anf. 37 KARL GUSTAV ABRAMSSON (s) replik:
          </note>
          <u xml:id="i-3350c3207c878c48-329" next="i-3350c3207c878c48-332" who="Q5541652">
            <seg>
              Fru talman! Jag har inte lusläst Riksrevisionens alla synpunkter
              på hur statliga företag drivs. Jag känner till Förtroendekommissionen,
              och jag tror att de som riktmärke har tagit en del av de beslut
              som regeringen redan har fattat om hur statliga företag ska drivas.
              Jag tror att Maria Larsson kan se det om hon läser vad Förtroendekommissionen
              har skrivit och de riktlinjer som regeringen har beslutat om när
              det gäller att driva statliga företag.
            </seg>
          </u>
          <u xml:id="i-3350c3207c878c48-330" prev="i-3350c3207c878c48-329" who="Q5541652">
            <seg>
              Jag har inte läst A 4-pärmarna det ska jag villigt erkänna. Däremot
              har jag haft tillgång till den informationen direkt från dem som
              hanterar den här frågan. Jag tror att den kan vara lika värdefull.
              Den bygger under vårt ställningstagande minst lika bra som det
              som står i pärmarna. Sedan är det frågan om vilket material man
              lämnar när man ska fatta beslut. Här har vi kritiserats, inte
              minst av Centern och Kristdemokraterna.
            </seg>
          </u>
          <u xml:id="i-3350c3207c878c48-331" prev="i-3350c3207c878c48-329" who="Q5541652">
            <seg>
              Här har jag den proposition som regeringen har lämnat. Sedan
              har jag tagit fram en proposition som Per Westerberg skrev och
              skickade till riksdagen 1991/92 om att sälja ut 35 statliga företag.
              Det är nästan exakt lika många sidor i de här propositionerna.
              Det finns inte motiv till ett enda av de förslag som man lägger,
              varför man ska avyttra dessa företag. Det är rätt upp och ned
              ett bemyndigande. Tala om carte blanche !
            </seg>
          </u>
          <u xml:id="i-3350c3207c878c48-332" prev="i-3350c3207c878c48-329" who="Q5541652">
            <seg>
              Jag skulle gärna vilja överlämna den här propositionen till Maria
              Larsson, så kan hon själv studera hur det ser ut när de borgerliga
              partierna redovisar förslag till riksdagen när det gäller statliga
              företag. Vi har ingenting att skämmas för i Socialdemokraterna.
            </seg>
          </u>
          <note type="speaker">
            Anf. 38 MARIA LARSSON (kd) replik:
          </note>
          <u xml:id="i-3350c3207c878c48-333" next="i-3350c3207c878c48-335" who="Q447542">
            <seg>
              Fru talman! Tack för det. Jag kan lova K G Abramsson att om jag
              någon gång får möjlighet att bli näringsminister ska jag lämna
              så fullödiga propositioner att också K G Abramsson kommer att
              bli nöjd. Det som har hänt i historien kan jag tyvärr inte ta
              ansvar för. Jag fanns inte i riksdagen då och inte heller i regeringen.
            </seg>
          </u>
          <u xml:id="i-3350c3207c878c48-334" prev="i-3350c3207c878c48-333" who="Q447542">
            <seg>
              Jag fick inte svar på mina två frågor. Den första gällde kongressbeslutet.
              Hur kommer det sig att Socialdemokraterna några dagar efter att
              ett kongressbeslut har fattats lägger en proposition som går stick
              i stäv med det som var ett aktivt beslut på kongressen? Jag är
              väldigt angelägen om att få svar på den frågan.
            </seg>
          </u>
          <u xml:id="i-3350c3207c878c48-335" prev="i-3350c3207c878c48-333" who="Q447542">
            <seg>
              Den andra frågan var: Hur mycket bedömer K G Abramsson att godstrafiken
              kommer att minska på järnväg? Hur stor blir den del som i stället
              kommer att föras över till lastbil, med allt vad det inenbär av
              miljöförorenande utsläpp, ökad belastning på våra vägar och så
              vidare?
            </seg>
          </u>
          <note type="speaker">
            Anf. 39 KARL GUSTAV ABRAMSSON (s) replik:
          </note>
          <u xml:id="i-3350c3207c878c48-336" next="i-3350c3207c878c48-338" who="Q5541652">
            <seg>
              Fru talman! Tillväxtkongressen: Den proposition som riksdagen
              nu behandlar innehåller ett bemyndigande att söka sig fram enligt
              olika alternativ. Jag kan inte, som Maria Larsson, säga i dag
              att det finns en framförhandlad affär som skulle peka på att vi
              ska gå i den ena eller den andra riktningen. Jag tror att det
              är ganska mycket tid kvar innan det finns ett klart förslag som
              regeringen kan fatta beslut om. Jag tror att jag kan säga det
              väldigt sanningsenligt. Så pass mycket har jag följt de här förhandlingarna.
            </seg>
          </u>
          <u xml:id="i-3350c3207c878c48-337" prev="i-3350c3207c878c48-336" who="Q5541652">
            <seg>
              I fråga om ordalydelsen i tillväxtriktlinjerna kan jag dessvärre
              inte säga om det är fel eller rätt. Jag har dem inte med mig.
              Jag kan inte säga att det exakt följer ordalydelsen. Jag tror
              att det ändå måste finnas utrymme för regeringen att fatta de
              beslut som är bra för Sverige, som är bra för Green Cargos kunder
              och som är bra för de anställda. Jag tror att de anställda och
              facket inte har någonting emot det.
            </seg>
          </u>
          <u xml:id="i-3350c3207c878c48-338" prev="i-3350c3207c878c48-336" who="Q5541652">
            <seg>
              Maria Larsson hänvisade tidigare till att facket, SEKO, skulle
              vara emot det här. Jag har talat med SEKO:s ordförande nu på morgonen,
              och de tycker att det är viktigt att vi gör någonting med Green
              Cargo. Om vi inte gör det kommer mer än 3 000 personer att så
              småningom vara utan jobb. Det är också en viktig del av det här.
            </seg>
          </u>
          <note type="speaker">
            Anf. 40 KARIN SVENSSON SMITH (v):
          </note>
          <u xml:id="i-3350c3207c878c48-339" next="i-3350c3207c878c48-352" who="Q4981479">
            <seg>
              Fru talman! Jag vill för Vänsterpartiets räkning yrka bifall
              till förslaget i betänkandet i dess helhet.
            </seg>
          </u>
          <u xml:id="i-3350c3207c878c48-340" prev="i-3350c3207c878c48-339" who="Q4981479">
            <seg>
              Utgångspunkten för mitt arbete i riksdagen är ansvaret för framtiden,
              att skapa en hållbar utveckling, det vill säga att ordna produktion,
              konsumtion och transporter på ett sätt som inte inskränker på
              kommande generationers möjligheter till ett fullvärdigt liv. Det
              kan låta högtravande, men det är ändå det som är motivet till
              mitt och Vänsterpartiets engagemang i Green Cargo. Det är också
              motivet till vår medverkan till att järnvägsandelen i regeringens
              infrastrukturproposition blev dubbelt så stor som motsvarigheten
              för vägen.
            </seg>
          </u>
          <u xml:id="i-3350c3207c878c48-341" prev="i-3350c3207c878c48-339" who="Q4981479">
            <seg>
              Vi riksdagsledamöter fick nyligen Miljömålsrådets senaste redovisning
              av hur det går med arbetet för att nå miljömålen.
            </seg>
          </u>
          <u xml:id="i-3350c3207c878c48-342" prev="i-3350c3207c878c48-339" who="Q4981479">
            <seg>
              Miljömålsrådets ordförande, Jan Bergqvist, skriver i förordet:
              Arbetet med att uppnå våra miljökvalitetsmål handlar om att nästa
              generation våra barn och barnbarn och kommande generationer efter
              dem ska kunna leva sina liv i rik natur, giftfri miljö och med
              hållbar utveckling.
            </seg>
          </u>
          <u xml:id="i-3350c3207c878c48-343" prev="i-3350c3207c878c48-339" who="Q4981479">
            <seg>
              Under målet om en begränsad klimatpåverkan konstateras att transportsektorns
              utsläpp har ökat med 10 % mellan 1990 och 2002. Dominerande är
              vägtrafikens utsläpp. De tunga godstransporterna står för en betydande
              del av ökningen. Även för att nå miljömålen frisk luft, bara naturlig
              försurning, giftfri miljö och ingen övergödning är en minskning
              av vägtrafiken vital, och då måste följaktligen transporterna
              på spår öka. Vägtrafikens ökning är inget specifikt svenskt problem.
              Jag hänvisar till Time to turn , EU:s vitbok om transportpolitiken
              i framtiden. Här konstaterar man att man behöver ett fundamentalt
              skifte från väg till spår och sjötransporter.
            </seg>
          </u>
          <u xml:id="i-3350c3207c878c48-344" prev="i-3350c3207c878c48-339" who="Q4981479">
            <seg>
              Borgerliga politiker försöker ofta hävda att statliga företag
              är ineffektiva. Vi har hört det från den här talarstolen i dag,
              men med den överblick över transportföretag som jag under nu snart
              två mandatperioder i trafikutskottet har skaffat mig vill jag
              hävda att Green Cargo är ett av de absolut mest effektiva och
              välskötta företagen i branschen. Ändå går företaget inte med vinst,
              men det gör å andra sidan, såvitt jag vet, ingen annan godstransportör
              på spår i världen heller.
            </seg>
          </u>
          <u xml:id="i-3350c3207c878c48-345" prev="i-3350c3207c878c48-339" who="Q4981479">
            <seg>
              Anledningen till detta är i första hand det faktum att vägtrafiken
              inte, till skillnad från spårtrafiken, betalar de kostnader som
              den ger upphov till för andra. Det handlar om trafikolyckor, klimatpåverkan,
              andra miljöskador, miljörelaterade hälsorisker och så vidare.
              En annan anledning till att de internationella godstransporterna
              på spår har svårt att hävda sig gentemot långtradare är det krångel
              som gränspassager och tekniska olikheter i Europa utgör. En tredje
              anledning till lastbilstrafikens kraftiga ökning är att Sverige
              till skillnad från normerna i resten av EU och USA tillåter 60
              ton för långtradare till skillnad från 40 i övriga världen. När
              den här ökningen skedde tappade godstrafiken på spår till vägen.
            </seg>
          </u>
          <u xml:id="i-3350c3207c878c48-346" prev="i-3350c3207c878c48-339" who="Q4981479">
            <seg>
              Alla de här sakerna försöker vi göra någonting åt i Vänsterpartiet,
              men alldeles oavsett detta behövs det ett större och starkare
              företag som kan erbjuda transporter från dörr till dörr. Därför
              har Vänsterpartiet efter noggrant övervägande och med täta kontakter
              med Green Cargos fackliga organisationer det finns flera sådana
              ställt sig bakom regeringens proposition.
            </seg>
          </u>
          <u xml:id="i-3350c3207c878c48-347" prev="i-3350c3207c878c48-339" who="Q4981479">
            <seg>
              Maria Larssons utsagor tyder på dåliga insikter i den europeiska
              godstransportutvecklingen. Jag ingår i Godstransportdelegationens
              parlamentariska referensgrupp. Den verklighetsbeskrivning som
              vi har fått oss till del via den överensstämmer helt med motsvarande
              i propositionen om Green Cargo.
            </seg>
          </u>
          <u xml:id="i-3350c3207c878c48-348" prev="i-3350c3207c878c48-339" who="Q4981479">
            <seg>
              Vänsterpartiet skulle kanske reflexmässigt hävda att Green Cargo
              skulle behållas i hundra procent svensk statlig regi, i nuvarande
              omfattning, men det vore som att ställa sig som en kapten på ett
              skepp väl medveten om att skeppet kommer att gå under.
            </seg>
          </u>
          <u xml:id="i-3350c3207c878c48-349" prev="i-3350c3207c878c48-339" who="Q4981479">
            <seg>
              De stora logistikföretagen som kan erbjuda transporter från dörr
              till dörr vinner kontrakt efter kontrakt på de mindre företagens
              bekostnad. Transporterna blir alltmer internationella till sin
              karaktär. Utvecklingen följer ganska så väl det jag lärde mig
              på 1970-talets marxistiska grundkurser. Därför måste Green Cargo
              bli en del av ett större och kraftfullare företag för att man
              ska rädda godstransporterna på spår, vilket är helt överordnat
              för vårt ställningstagande, och därmed också de arbetstillfällen
              som hänger ihop med detta.
            </seg>
          </u>
          <u xml:id="i-3350c3207c878c48-350" prev="i-3350c3207c878c48-339" who="Q4981479">
            <seg>
              Jag undrar om Anne-Marie Pålsson har haft möjlighet att träffa
              Green Cargos vd Jan Sundling. Han är väl känd, och han var väl
              känd i trafikbranschen innan han blev vd för Green Cargo. Han
              har funnits på många andra ställen i näringslivet, framför allt
              i det privata. Han hävdade i alla fall när vi i Vänsterpartiet
              träffade honom i går att han aldrig har haft en mer aktiv och
              duktig ägare. Det är också vad de fackliga organisationerna har
              krävt. De har varit missnöjda med hur vi har skött oss tidigare.
              Vi har varit för passiva, och vi har inte haft någon långsiktig
              framförhållning när det gäller de statliga företagen.
            </seg>
          </u>
          <u xml:id="i-3350c3207c878c48-351" prev="i-3350c3207c878c48-339" who="Q4981479">
            <seg>
              Att vi nu ställer oss bakom den här propositionen är ett sätt
              att titta bakom knuten, att se vad som långsiktigt är den bästa
              lösningen om man vill göra verklighet av regeringsförklaringens
              önskemål om att lasta över gods från väg till spår.
            </seg>
          </u>
          <u xml:id="i-3350c3207c878c48-352" prev="i-3350c3207c878c48-339" who="Q4981479">
            <seg>
              Vår avsikt är att med den här propositionen och riksdagens beslut
              öka möjligheterna att minska miljöbelastningen och stärka de rationella
              transporter på spår som svenskt näringsliv och även näringsliv
              i resten av världen behöver.
            </seg>
          </u>
          <note>
            I detta anförande instämde Lennart Beijer (v).
          </note>
          <note type="speaker">
            Anf. 41 MARIA LARSSON (kd) replik:
          </note>
          <u xml:id="i-3350c3207c878c48-353" next="i-3350c3207c878c48-356" who="Q447542">
            <seg>
              Fru talman! Det var ett intressant anförande att lyssna till.
              Det var en lovsång till en bättre miljö med hjälp av transporttrafiklösningar.
              Den går stick i stäv med vad flertalet bedömare menar blir resultatet
              av det beslut som vi ska fatta här i riksdagen, nämligen att en
              större andel kommer att färdas på lastbil i stället för järnväg.
              Samtliga bedömare pekar på detta, att minst 1520 % kommer att
              lyftas över. Det här går inte ihop för mig.
            </seg>
          </u>
          <u xml:id="i-3350c3207c878c48-354" prev="i-3350c3207c878c48-353" who="Q447542">
            <seg>
              Lovsången var i och för sig väldigt vacker, och jag kan hålla
              med om att Green Cargo har effektiviserat sin verksamhet. Vd har
              gjort ett bra jobb. Man har blivit ett allt kraftfullare företag.
              Men min åsikt är att man belastas av det som hände vid bolagiseringen,
              vilket gör att man inte kan få riktig snurr på verksamheten och
              komma upp i lönsamhet. Det är därför jag vill ha en lösning som
              innebär att man kommer till rätta med den problematiken på sikt,
              men det eftersträvas tydligen inte från majoritetens sida.
            </seg>
          </u>
          <u xml:id="i-3350c3207c878c48-355" prev="i-3350c3207c878c48-353" who="Q447542">
            <seg>
              Men hur hänger det här ihop? Hur mycket bedömer Karin Svensson
              Smith att godstrafiken på järnvägen kommer att ta från det som
              i dag färdas på lastbil? Det är alltså ett omvänt förhållande.
              Det vore väldigt intressant att få det belyst.
            </seg>
          </u>
          <u xml:id="i-3350c3207c878c48-356" prev="i-3350c3207c878c48-353" who="Q447542">
            <seg>
              Jag skulle också vilja ha en belysning av er konsekvensanalys
              när det gäller antalet jobb. Kommer antalet jobb inom godstrafiksektorn
              på järnväg också att öka, eller kommer den att minska, enligt
              Karin Svensson Smiths bedömning?
            </seg>
          </u>
          <note type="speaker">
            Anf. 42 KARIN SVENSSON SMITH (v) replik:
          </note>
          <u xml:id="i-3350c3207c878c48-357" next="i-3350c3207c878c48-360" who="Q4981479">
            <seg>
              Fru talman! Vi har sannolikt tillgång till olika källor. Men
              man kan titta på den redovisning som Green Cargo har över andelen
              vagnslaster i förhållande till de större specialtågen. Då står
              vagnslasterna, som är specifikt nödvändiga för det lokala näringslivet
              och kanske de mindre företagen i glesbygden, för ungefär 75 %.
              Den andra delen, där man hämtar de större vinsterna, står för
              25 %.
            </seg>
          </u>
          <u xml:id="i-3350c3207c878c48-358" prev="i-3350c3207c878c48-357" who="Q4981479">
            <seg>
              Det vi ser om man tittar bakåt och något framåt är att Green
              Cargo tappar de delar där man har högst avkastning. Och man riskerar
              att tappa fler av dem till de större företagen. Det beror på det
              kan läsas i Svensk Logistik, Transport i Dag och alla de tidningar
              vi får till trafikutskottet att Schenker, Stinnes, som ju Schenker
              är en del av, och DHL inte erbjuder en lastbilstransport, en järnvägstransport,
              en flygtransport eller en sjötransport, utan de erbjuder en total
              transportlösning. Det är det som är Green Cargos nackdel i dag
              man har inte de möjligheterna.
            </seg>
          </u>
          <u xml:id="i-3350c3207c878c48-359" prev="i-3350c3207c878c48-357" who="Q4981479">
            <seg>
              Skulle man behålla Green Cargo helt i svensk statlig regi skulle
              vi, för att långsiktigt rädda företagets karaktär eller möjligheter
              att utföra sina transporter, också införskaffa ett statligt rederi
              och ett statligt åkeri. Det bedömer jag vara rätt så olämpligt
              med hänsyn till de andra ambitioner vi har när det gäller vad
              vi ska använda statsfinanserna till.
            </seg>
          </u>
          <u xml:id="i-3350c3207c878c48-360" prev="i-3350c3207c878c48-357" who="Q4981479">
            <seg>
              Hur många nya jobb som tillkommer är jättesvårt att säga. Det
              beror till exempel på om vi har mod att genomföra det som föreslås
              när det gäller vägtrafikbeskattningen, nämligen 50 öres dieselskattehöjningar.
              Då kan detta i kombination med förslagen i den här propositionen
              leda till många fler jobb. Men jag kan inte riktigt veta om så
              blir fallet eller ej.
            </seg>
          </u>
          <note type="speaker">
            Anf. 43 MARIA LARSSON (kd) replik:
          </note>
          <u xml:id="i-3350c3207c878c48-361" next="i-3350c3207c878c48-363" who="Q447542">
            <seg>
              Fru talman! Jag tror att Karin Svensson Smiths drömmar är vällovliga
              men att verkligheten dessvärre ser ganska annorlunda ut. Jag tror
              att man ändå får lita på det stora antal bedömare som säger att
              mer kommer att färdas på lastbil än på järnväg fortsättningsvis
              när vi har fattat det här beslutet. Med tanke på Karin Svensson
              Smiths inledning beklagar jag att detta kommer att bli följden.
            </seg>
          </u>
          <u xml:id="i-3350c3207c878c48-362" prev="i-3350c3207c878c48-361" who="Q447542">
            <seg>
              Det finns en annan väg att gå om man vill bygga ihop logistiken.
              Jag tycker inte att det är rätt väg att gå att starta statliga
              rederier, snarare är det motsatt väg, att låta Green Cargo delas
              upp och säljas ut på ett vettigt och bra sätt och inte på det
              här sättet. Svenska folket kommer i fortsättningen att få avhända
              sig allt vad godstransportlösningar heter.
            </seg>
          </u>
          <u xml:id="i-3350c3207c878c48-363" prev="i-3350c3207c878c48-361" who="Q447542">
            <seg>
              Jag tycker att det är märkligt att inte erfarenheter har dragits
              från andra affärer som har gjorts på liknande sätt i flera länder,
              där resultatet har varit väldigt tydligt och väldigt entydigt
              dessutom. Det har blivit mer transporter på landsväg, och det
              har blivit färre på järnväg. Jag tror dessvärre att det kommer
              att bli likadant i vårt land, och jag tror dessutom att jobben
              inom sektorn kommer att minska.
            </seg>
          </u>
          <note type="speaker">
            Anf. 44 KARIN SVENSSON SMITH (v) replik:
          </note>
          <u xml:id="i-3350c3207c878c48-364" next="i-3350c3207c878c48-367" who="Q4981479">
            <seg>
              Fru talman! Det är just det som jag har fått mig till del i trafikutskottet
              av de affärerna som är mitt motiv för att stå bakom regeringens
              förslag. Jag ser att såväl DHL som Stinnes tar allt större marknadsandelar.
              De som förlorar är de mindre företagen och de som bara kan erbjuda
              ett transportslag.
            </seg>
          </u>
          <u xml:id="i-3350c3207c878c48-365" prev="i-3350c3207c878c48-364" who="Q4981479">
            <seg>
              Jag skulle gärna vilja att utvecklingen var på ett annat sätt.
              Men om kartan inte stämmer överens med verkligheten får man ibland
              rätta sig efter verkligheten i stället för kartan. Det är vårt
              motiv för att ställa oss bakom det här.
            </seg>
          </u>
          <u xml:id="i-3350c3207c878c48-366" prev="i-3350c3207c878c48-364" who="Q4981479">
            <seg>
              Det här företaget skiljer sig från SJ. Där kan man genom ett
              kapitaltillskott göra företaget starkt så att det kan hävda sig
              gentemot andra. Men persontransporterna i SJ handlar huvudsakligen
              om Sverige. Godstransporterna är internationella och blir alltmer
              internationella.
            </seg>
          </u>
          <u xml:id="i-3350c3207c878c48-367" prev="i-3350c3207c878c48-364" who="Q4981479">
            <seg>
              För att kunna ha bra lösningar även genom Tyskland, där en väldigt
              stor del av Green Cargos transport sker, måste man samarbeta med
              andra. Risken är annars att man står kvar enbart med de små och
              mindre lönsamma transporterna i Sverige. Jag tror inte Kristdemokraterna
              eller något annat parti är beredda till de enorma kapitaltillskott
              som då skulle behövas för att hålla kvar Green Cargo och rädda
              det från konkurs.
            </seg>
          </u>
          <note type="speaker">
            Anf. 45 ANNE-MARIE PÅLSSON (m) replik:
          </note>
          <u xml:id="i-3350c3207c878c48-368" next="i-3350c3207c878c48-371" who="Q4768099">
            <seg>
              Fru talman! Jag har talat med höga representanter för Green Cargo,
              dock ej vd. Tror jag det, att vd gillar sin ägare, en ägare som
              tolererar förluster på 350 miljoner och att egenkapitalet halveras
              utan att sparka vd. Tror jag att vd gillar sin ägare! Det hade
              jag också gjort.
            </seg>
          </u>
          <u xml:id="i-3350c3207c878c48-369" prev="i-3350c3207c878c48-368" who="Q4768099">
            <seg>
              Vd ska frukta sin ägare. Ägaren ska fungera som blåslampa på
              en vd. Ägarens roll är att se till att vd jobbar hårt och intensivt
              för att skapa ett bra företag. Det är ägarens uppgift. Vd ska
              inte älska sin ägare. Det kan möjligtvis gälla fallet Steen och
              Persson, men i annat fall bör det inte gälla.
            </seg>
          </u>
          <u xml:id="i-3350c3207c878c48-370" prev="i-3350c3207c878c48-368" who="Q4768099">
            <seg>
              Det är precis detta som är problematiskt i de statliga företagen.
              Man skapar en politisk miljö där det är väldigt svårt för en vd
              att frukta sin ägare, en ägare som bortsett från politiska förvecklingar
              och opinionsundersökningar just ska se till att vd:n gör det som
              en vd ska göra för ett statligt bolag, ett aktiebolag. Det är
              att se till att man levererar höga och säkra vinster till sina
              ägare.
            </seg>
          </u>
          <u xml:id="i-3350c3207c878c48-371" prev="i-3350c3207c878c48-368" who="Q4768099">
            <seg>
              I det här fallet, och jag är faktiskt väldigt orolig över detta,
              tycks det dock icke ha varit fallet.
            </seg>
          </u>
          <note type="speaker">
            Anf. 46 KARIN SVENSSON SMITH (v) replik:
          </note>
          <u xml:id="i-3350c3207c878c48-372" next="i-3350c3207c878c48-375" who="Q4981479">
            <seg>
              Fru talman! Nu är tyvärr fallet så att det inte finns ett enda
              järnvägsföretag i världen som jag känner till som går med vinst.
              Känner Anne-Marie Pålsson till något sådant är jag tacksam att
              få reda på vilket det är. Alla järnvägsföretag går tyvärr med
              förlust, mer eller mindre. Green Cargo tillhör dem som går med
              mindre förlust.
            </seg>
          </u>
          <u xml:id="i-3350c3207c878c48-373" prev="i-3350c3207c878c48-372" who="Q4981479">
            <seg>
              Nu är det inte generellt sett så att staten under alla omständigheter
              behåller sin vd oavsett om vederbörande sköter sig eller ej. Om
              man tittar på SJ, Posten eller något annat företag ser man att
              staten inte precis räds att byta ut vd:n om man tycker att vederbörande
              inte fyller de krav man har.
            </seg>
          </u>
          <u xml:id="i-3350c3207c878c48-374" prev="i-3350c3207c878c48-372" who="Q4981479">
            <seg>
              Jan Sundling har med all respekt, tycker jag, verkligen effektiviserat
              företaget. Ibland har jag varit orolig för att det har varit lite
              väl drastiska åtgärder. Jag har ju nära kontakt med de fackliga
              organisationerna. Lokförarna är väl inte alla gånger så väldigt
              nöjda med de rationaliseringsåtgärder de har blivit utsatta för.
              Men ur ett strikt företagsekonomiskt perspektiv tror jag inte
              att det finns mycket mer man kan önska än de åtgärder som vidtagits
              på Green Cargo.
            </seg>
          </u>
          <u xml:id="i-3350c3207c878c48-375" prev="i-3350c3207c878c48-372" who="Q4981479">
            <seg>
              Vänsterpartiet är tämligen kritiskt. Det är liksom det som är
              kärnan i vår identitet, vilket nyligen har konstaterats i en doktorsavhandling.
              Vi har lusläst och kollat vad det är de gör. Fyller de de mål
              vi har, att erbjuda rationella lösningar som företagen vill ha?
              Jag hävdar att de gör det. Verkligheten är inte statisk. Den förändras.
              Och det är anledningen till att de åtgärder som föreslås i propositionen
              är nödvändiga om man ska kunna hävda Green Cargos överlevnad på
              sikt.
            </seg>
          </u>
          <note type="speaker">
            Anf. 47 ANNE-MARIE PÅLSSON (m) replik:
          </note>
          <u xml:id="i-3350c3207c878c48-376" next="i-3350c3207c878c48-378" who="Q4768099">
            <seg>
              Fru talman! Jag är faktiskt överens även med Vänsterpartiets
              representant på en rad punkter. Det gäller bland annat synen på
              Green Cargo och vilka förändringar som måste vidtas för att företaget
              ska kunna bli ett konkurrenskraftigt företag och för att det ska
              kunna leverera den typ av transporter som man har ambitionen att
              göra. På den punkten råder det inga större meningsskiljaktigheter.
            </seg>
          </u>
          <u xml:id="i-3350c3207c878c48-377" prev="i-3350c3207c878c48-376" who="Q4768099">
            <seg>
              Däremot är jag djupt oense med Karin Svensson Smith om synen
              på staten som ägare. Med risk för att låta tjatig vill jag ändå
              gång på gång upprepa att staten inte är någon bra ägare. Det vore
              väldigt trevligt om representanter från Vänsterpartiet, Miljöpartiet
              och Socialdemokraterna någon gång tillstod att detta inte är någon
              bra form.
            </seg>
          </u>
          <u xml:id="i-3350c3207c878c48-378" prev="i-3350c3207c878c48-376" who="Q4768099">
            <seg>
              Det är regeringens sak, det är riksdagens sak, det är politikernas
              sak att göra annat än att driva företag. Låt oss då göra det vi
              ska göra forma spelreglerna, övervaka marknaden, se till att det
              fungerar! Men vi ska inte leka företag själva. På den punkten
              är vi nog även i fortsättningen, fru talman, djupt oense.
            </seg>
          </u>
          <note type="speaker">
            Anf. 48 KARIN SVENSSON SMITH (v) replik:
          </note>
          <u xml:id="i-3350c3207c878c48-379" next="i-3350c3207c878c48-380" who="Q4981479">
            <seg>
              Fru talman! Om man tittar på vad Green Cargo sysslar med för
              transporter ser man att en del av dem går till och från sågverk.
              Man har tagit bort en hel del av de transporterna. Det har både
              jag och andra i den här kammaren reagerat starkt emot, för de
              var regionalpolitiskt viktiga, och de hindrade vägarnas kvalitet
              från att försämras just genom att de här tunga transporterna gick
              på spår.
            </seg>
          </u>
          <u xml:id="i-3350c3207c878c48-380" prev="i-3350c3207c878c48-379" who="Q4981479">
            <seg>
              Men de transporter som är kvar har ingen särskilt stor lönsamhetsmarginal
              i dag. Vore Green Cargo privat skulle givetvis ägaren se till
              att lägga över transporterna på väg. Det är det som är vårt huvudmotiv
              för att värna om Green Cargo. Green Cargo är en viktig aktör och
              ett verktyg för att nå de transportpolitiska mål som finns. Men
              vi har inga ambitioner att äga något lastbilsföretag eller annat.
              Det är bättre att staten sköter de företag man har på ett bra
              sätt än att försöka gapa över för mycket.
            </seg>
          </u>
          <note type="speaker">
            Anf. 49 CAMILLA SKÖLD JANSSON (v):
          </note>
          <u xml:id="i-3350c3207c878c48-381" next="i-3350c3207c878c48-390" who="Q4979216">
            <seg>
              Fru talman! Green Cargo och godstrafik på järnväg är strategiskt
              viktig verksamhet för att uppnå de trafikpolitiska mål som riksdagen
              har satt upp. Det handlar om övergripande mål, som att trafikpolitiken
              ska säkerställa en samhällsekonomiskt effektiv och långsiktigt
              hållbar transportförsörjning. Och det handlar om delmål där man
              bland annat talar om tillgänglighet, säkerhet, miljö och regional
              utveckling.
            </seg>
          </u>
          <u xml:id="i-3350c3207c878c48-382" prev="i-3350c3207c878c48-381" who="Q4979216">
            <seg>
              Samtliga dessa mål är Green Cargo ett viktigt strategiskt verktyg
              för att uppnå. Därför är det minst sagt anmärkningsvärt och faktiskt
              lite sorgligt att de trafikpolitiska målsättningarna över huvud
              taget inte nämns i den proposition som regeringen lagt fram och
              som handlar om Green Cargo och dess framtid. Inte en enda gång
              diskuterar man de trafikpolitiska målsättningarna. Inte en enda
              gång talar man i andra termer än effektivitet, affärsmässighet
              och konkurrensvillkor.
            </seg>
          </u>
          <u xml:id="i-3350c3207c878c48-383" prev="i-3350c3207c878c48-381" who="Q4979216">
            <seg>
              Det är symtomatiskt. Sverige ligger i topp bland EU-länderna
              när det gäller avreglering och marknadsorientering. Med det får
              vi också ett synsätt som alltmer fjärmar sig från det synsätt
              som har kännetecknat arbetarrörelsens partier och organisationer
              när det gäller att se möjligheter med ett samhälleligt ägande.
            </seg>
          </u>
          <u xml:id="i-3350c3207c878c48-384" prev="i-3350c3207c878c48-381" who="Q4979216">
            <seg>
              Trots negativa erfarenheter av bolagisering, avreglering och
              utförsäljning, både här hemma och världen över, ser man att inriktningen
              är tydlig. Det hjälper inte att erfarenheterna säger oss att långsiktighet
              i underhåll och investeringar blir sämre utan ett samhälleligt
              ägande och ansvar. Det hjälper inte att erfarenheterna säger oss
              att avregleringar och utförsäljningar leder till färre tågtransporter
              och mer gods på våra vägar, inte heller att vi har sett konsekvenser
              för miljö, vägslitage, säkerhet och även för personal när det
              gäller anställningsvillkor, pensioner och även jobben. Trots allt
              detta ligger linjen fast.
            </seg>
          </u>
          <u xml:id="i-3350c3207c878c48-385" prev="i-3350c3207c878c48-381" who="Q4979216">
            <seg>
              Det är nog inte många, om ens någon, som gör någon annan bedömning
              än att det regeringen nu har tänkt sig är en utförsäljning, även
              om man i propositionen öppnar för olika alternativ. Tyvärr står
              även en majoritet i mitt parti bakom den här propositionen, dock
              inte alla.
            </seg>
          </u>
          <u xml:id="i-3350c3207c878c48-386" prev="i-3350c3207c878c48-381" who="Q4979216">
            <seg>
              Förutom alla dessa konsekvenser finns det en mycket stark regionalpolitisk
              dimension i den här frågan. 70 % av Green Cargos omsättning utgörs
              av vagnslastsystem. Det är alltså godsvagnar. Vi har 700 terminaler
              över hela landet där godsvagnar hämtar gods från små och medelstora
              företag och utför transporter som gör att vi kan säkerställa regional
              utveckling i hela landet.
            </seg>
          </u>
          <u xml:id="i-3350c3207c878c48-387" prev="i-3350c3207c878c48-381" who="Q4979216">
            <seg>
              Det här är transporter som är samhällsekonomiskt viktiga. De
              är viktiga för näringslivet ute i regionerna och för miljön och
              säkerheten. De är samhällsekonomiskt lönsamma, men de är inte
              lönsamma för den så kallade marknaden.
            </seg>
          </u>
          <u xml:id="i-3350c3207c878c48-388" prev="i-3350c3207c878c48-381" who="Q4979216">
            <seg>
              Vad fick man se när Deutsche Bahn, som man kan läsa i medierna
              nu förhandlar om att ta över Green Cargo, tog över trafiken i
              Danmark och Holland? Jo, nedlagda järnvägsstationer, nedlagda
              terminaler, nedlagt vagnslastsystem och att gods flyttas över
              från järnväg till väg.
            </seg>
          </u>
          <u xml:id="i-3350c3207c878c48-389" prev="i-3350c3207c878c48-381" who="Q4979216">
            <seg>
              Vilken bedömning som regeringen gör när det gäller den inhemska
              trafiken eller vagnslasttrafiken får vi inte veta. Propositionen
              innehåller inga ambitioner när det gäller den inhemska trafiken.
            </seg>
          </u>
          <u xml:id="i-3350c3207c878c48-390" prev="i-3350c3207c878c48-381" who="Q4979216">
            <seg>
              Fru talman! Vi är tre vänsterpartister som har lagt en enskild
              motion. I stället för det här passiva förhållningssättet, vill
              vi se ett offensivt aktivt ägarskap som tar sin utgångspunkt i
              de trafikpolitiska mål som riksdagen antagit och där man tar ansvar
              inte bara för den internationella trafiken utan också för den
              inhemska godstrafiken. Vi gör det med stöd av våra kongressbeslut
              och av vårt partiprogram. Vi gör det med stöd av de kontakter
              vi har haft över hela landet med representanter för fackliga organisationer,
              inte minst SEKO.
            </seg>
          </u>
          <note>
            Med detta yrkar jag bifall till motion N15, yrkande 2.
          </note>
          <note>
            I detta anförande instämde Siv Holma (v).
          </note>
          <note type="speaker">
            Anf. 50 INGEGERD SAARINEN (mp):
          </note>
          <u xml:id="i-3350c3207c878c48-391" next="i-3350c3207c878c48-400" who="Q4976383">
            <seg>
              Fru talman! Det här betänkandet innebär ett bemyndigande till
              regeringen att vidta en rad åtgärder för att genomföra nödvändiga
              förändringar och nödvändiga omstruktureringar av Green Cargo.
              Det här beslutet behövs.
            </seg>
          </u>
          <u xml:id="i-3350c3207c878c48-392" prev="i-3350c3207c878c48-391" who="Q4976383">
            <seg>
              Transporterna ökar mycket starkt i Europa framöver. En stor del
              av den ökande transportvolymen handlar om godstransporter. Det
              är nödvändigt att en ökande andel av detta går på järnväg och
              båt om vi ska ha någon möjlighet att framöver ha något grepp om
              de ökande koldioxidutsläppen.
            </seg>
          </u>
          <u xml:id="i-3350c3207c878c48-393" prev="i-3350c3207c878c48-391" who="Q4976383">
            <seg>
              Miljön tål inte att en stor del av detta hamnar på väg. Det gäller
              dels ur miljösynpunkt, dels ur olyckssynpunkt, dels på grund av
              kostnader för vägunderhåll med den allt större andelen godstransporter
              på väg.
            </seg>
          </u>
          <u xml:id="i-3350c3207c878c48-394" prev="i-3350c3207c878c48-391" who="Q4976383">
            <seg>
              Vi behöver att en större andel hamnar på järnväg framöver, men
              det vi ser är att järnvägens marknadsandel har fallit inom hela
              EU till en tredjedel från 1970-talet.
            </seg>
          </u>
          <u xml:id="i-3350c3207c878c48-395" prev="i-3350c3207c878c48-391" who="Q4976383">
            <seg>
              Vad gäller internationella transporter är järnvägens marknadsandel
              väsentligt lägre än nationella transporter. Det är gränsöverskridande
              trafik som växer. Den växer dubbelt så fort som den inhemska trafiken.
              Marknadsandelen för järnväg halveras emellertid vid gränsöverskridande
              trafik. Det beror på att det är tidskrävande vid gränspassager.
              Det handlar om lokbyten och förarbyten och kontroll av tåg och
              fraktsedlar. Det handlar dessutom om långa vagnomlopp som ger
              höga kapitalomkostnader. Det blir en låg genomsnittshastighet
              i Europa. 2030 kilometer i timmen handlar det om. Det är naturligtvis
              en omöjlighet för många stora företag, och även små, att finna
              sig i. Följden av det blir naturligtvis att man inte anlitar järnväg.
            </seg>
          </u>
          <u xml:id="i-3350c3207c878c48-396" prev="i-3350c3207c878c48-391" who="Q4976383">
            <seg>
              Det stora problemet är ju att det inte finns något helhetsansvar
              för järnvägstrafiken när den går över gränser i Europa. Om det
              här skulle fortsätta som nu kan vi bara se fram emot sämre kvalitet
              och ekonomi på järnvägen och ytterligare sjunkande marknadsandelar.
              Det är det som är det stora hotet.
            </seg>
          </u>
          <u xml:id="i-3350c3207c878c48-397" prev="i-3350c3207c878c48-391" who="Q4976383">
            <seg>
              Man skulle kunna tänka sig att till exempel Green Cargo på egen
              hand gick ut i Europa och försökte skaffa sig marknadsandelar
              där genom att bygga upp ett större system. Det har Green Cargo
              bedömt vara ekonomiskt fullständigt omöjligt att göra.
            </seg>
          </u>
          <u xml:id="i-3350c3207c878c48-398" prev="i-3350c3207c878c48-391" who="Q4976383">
            <seg>
              Nu föreslår en del av oppositionen att en del av Green Cargo
              borde säljas ut till andra svenska intressenter. Men de som är
              ännu mindre på marknaden än Green Cargo har ju ännu mindre möjligheter
              att ge sig ut i Europa och på egen hand starta ett logistiskt
              system. Jag tror inte riktigt på det. Jag har inte uppfattat att
              det ens finns köpare till de delar som oppositionen skulle vilja
              sälja. Det skulle vara roligt att höra om ni har information kring
              om det verkligen finns köpare som är villiga att köpa dem och
              driva järnväg, om det nu skulle säljas.
            </seg>
          </u>
          <u xml:id="i-3350c3207c878c48-399" prev="i-3350c3207c878c48-391" who="Q4976383">
            <seg>
              Jag tror inte på att det är möjligt att vänta ytterligare med
              att göra något åt detta. Hela tiden riskerar vi att den nuvarande
              marknaden för järnvägen successivt försvinner. Vad händer då?
              Det är mycket svårt att få tillbaka dem om man skulle göra förändringar.
              Om de satsar på andra system är det mycket svårt att få tillbaka
              dem på järnväg.
            </seg>
          </u>
          <u xml:id="i-3350c3207c878c48-400" prev="i-3350c3207c878c48-391" who="Q4976383">
            <seg>
              Investeringar behövs. De behövs snart. Det behöver vara ett internationellt
              samarbete kring de här frågorna. Därför måste saker och ting hända
              snart.
            </seg>
          </u>
          <note type="speaker">
            Anf. 51 MARIA LARSSON (kd) replik:
          </note>
          <u xml:id="i-3350c3207c878c48-401" next="i-3350c3207c878c48-403" who="Q447542">
            <seg>
              Fru talman! Jag kan inte låta bli att ställa en fråga till Ingegerd
              Saarinen.
            </seg>
          </u>
          <u xml:id="i-3350c3207c878c48-402" prev="i-3350c3207c878c48-401" who="Q447542">
            <seg>
              Vi har pratat rätt mycket kring kongressbeslut. Vi fick alldeles
              nyss höra att tre vänsterpartister står upp för Vänsterpartiets
              kongressbeslut och har lagt en egen motion i den här frågan. Vi
              har också förstått att Socialdemokraterna har gjort ett fullständigt
              avsteg från sitt kongressbeslut som skedde för bara någon månad
              sedan. De säger nej till internationella strukturaffärer men ja
              till samarbete.
            </seg>
          </u>
          <u xml:id="i-3350c3207c878c48-403" prev="i-3350c3207c878c48-401" who="Q447542">
            <seg>
              Skulle er kongress, Ingegerd Saarinen, ha godkänt att vi får
              ökade koldioxidutsläpp med 760 000 ton och ökade kväveoxidutsläpp
              med 7 200 ton per år? Hade det varit rimliga beslut för er kongress
              att fatta? Det kommer att bli konsekvenserna av det som ni nu
              föreslår.
            </seg>
          </u>
          <note type="speaker">
            Anf. 52 INGEGERD SAARINEN (mp) replik:
          </note>
          <u xml:id="i-3350c3207c878c48-404" who="Q4976383">
            <seg>
              Fru talman! Jag är förvånad över att Maria Larsson vågar vara
              så tvärsäker i den här saken. Hur kan Maria Larsson veta vad som
              händer om vi inte genomför den här affären? Hur kan Maria Larsson
              veta att det är de här siffrorna som gäller och inte det motsatta,
              nämligen att järnvägen tappar sin marknad nu, som jag beskrev,
              och att det blir svårt att återfå den om vi inte gör något snabbt
              i stället för att fundera och försöka hitta köpare som förmodligen
              inte ens finns?
            </seg>
          </u>
          <note type="speaker">
            Anf. 53 MARIA LARSSON (kd) replik:
          </note>
          <u xml:id="i-3350c3207c878c48-405" next="i-3350c3207c878c48-408" who="Q447542">
            <seg>
              Fru talman! Hela den här affären, det framgår också när man läser
              de hemligstämplade handlingarna, präglas av en resignation. Man
              säger: Ja, det finns väl ingen annan väg, så vi måste väl göra
              det här. Och de ställer väl krav på oss utifrån.
            </seg>
          </u>
          <u xml:id="i-3350c3207c878c48-406" prev="i-3350c3207c878c48-405" who="Q447542">
            <seg>
              Det är ett väldigt resignerat sätt att hantera en uppkommen situation
              på. Jag beklagar det djupt.
            </seg>
          </u>
          <u xml:id="i-3350c3207c878c48-407" prev="i-3350c3207c878c48-405" who="Q447542">
            <seg>
              Vi har undersökt detta, naturligtvis inte om det finns köpare,
              det är inte möjligt för oss att göra, det inser Ingegerd Saarinen
              också, men hur en presumtiv möjlighet skulle kunna betraktas i
              ett internationellt perspektiv. Och vi har fått signaler om att
              detta skulle vara möjligt. Det skulle vara möjligt för svenska
              företag att knyta samarbete ute i Europa, också med ett privat
              ägande.
            </seg>
          </u>
          <u xml:id="i-3350c3207c878c48-408" prev="i-3350c3207c878c48-405" who="Q447542">
            <seg>
              Problemet är att man med det nu framlagda förslaget sågar alla
              de framtidsmöjligheter som skulle kunna ge ett mycket mer positivt
              utfall än det som vi nu står inför färre jobb inom godstrafiktransportsektorn,
              mer miljöförorenande utsläpp när alltmer transporteras med lastbil
              och ett beslut som inte har några vinnare. Jag beklagar det djupt,
              och jag förstår att Ingegerd Saarinen ska vara lojal mot sitt
              parti i den här frågan. Så är det ibland. Det kommer inte att
              gagna Sverige. Och jag är övertygad om att vi kan stå i den här
              kammaren om två år och konstatera att det har försvunnit ett antal
              jobb och att de miljöförorenande utsläppen har ökat därför att
              lastbilstransporterna också har ökat.
            </seg>
          </u>
          <note type="speaker">
            Anf. 54 INGEGERD SAARINEN (mp) replik:
          </note>
          <u xml:id="i-3350c3207c878c48-409" who="Q4976383">
            <seg>
              Fru talman! Jag är mycket rädd för att Maria Larsson har rätt
              och att vi kommer att stå här i kammaren och finna att lastbilstransporterna
              har ökat. Att vi nu gör detta hoppas jag ska medföra att lastbilstransporterna
              inte ökar lika mycket. Helst skulle jag vilja se att de minskar.
              Men att inte ta detta ansvar tror jag skulle kunna medföra att
              lastbilstransporterna ökar mycket mer. Och den bilden vill jag
              inte ha.
            </seg>
          </u>
          <note type="speaker">
            Anf. 55 ÅSA TORSTENSSON (c) replik:
          </note>
          <u xml:id="i-3350c3207c878c48-410" who="Q271235">
            <seg>
              Fru talman! Det är intressant att lyssna på Ingegerd Saarinen
              och Miljöpartiets nu bristande miljöambitioner. Jag ska fortsätta
              med det som Maria Larsson inledde med. Jag skulle vilja veta vilka
              garantier som finns Ingegerd Saarinen har tydligen tillgång till
              hemliga förhandlingar och som bekräftar att denna lösning skulle
              vara en utveckling för ökad godstrafik på järnväg.
            </seg>
          </u>
          <note type="speaker">
            Anf. 56 INGEGERD SAARINEN (mp) replik:
          </note>
          <u xml:id="i-3350c3207c878c48-411" who="Q4976383">
            <seg>
              Fru talman! I motsats till delar av oppositionen anser inte jag
              att man ska gå ut och tala officiellt om saker som är hemliga
              och därmed kanske till och med störa förhandlingar som pågår.
              Och jag är helt övertygad om att det har styrt behandlingen av
              denna fråga. Jag vill därför inte kommentera detta mer än att
              jag ser nödvändigheten av att godstrafiken får ett internationellt
              sammanhang som gör att den kan styras internationellt och att
              det kan bli mycket effektivare vid gränsövergångar. Vi kan inte
              ha en situation där internationell godstrafik går i 20 kilometer
              i timmen. Det hoppas jag att Åsa Torstensson håller med om.
            </seg>
          </u>
          <note type="speaker">
            Anf. 57 ÅSA TORSTENSSON (c) replik:
          </note>
          <u xml:id="i-3350c3207c878c48-412" next="i-3350c3207c878c48-414" who="Q271235">
            <seg>
              Fru talman! Mig veterligen är det inget oppositionsparti som
              har talat om någon eventuell köpare i detta sammanhang.
            </seg>
          </u>
          <u xml:id="i-3350c3207c878c48-413" prev="i-3350c3207c878c48-412" who="Q271235">
            <seg>
              Jag läste innantill i propositionen. Det är därför som jag ställer
              frågan till Ingegerd Saarinen om det är någon bakgrundsinformation
              som inte har kommit med i denna undermåliga proposition. I propositionen
              står det att Green Cargo har till syfte att vidta åtgärder som
              krävs för att endast verka i attraktiva segment.
            </seg>
          </u>
          <u xml:id="i-3350c3207c878c48-414" prev="i-3350c3207c878c48-412" who="Q271235">
            <seg>
              Jag skulle vilja få svar på frågan: Vilka delar av Sverige är
              det som ska få ökade miljöutsläpp? Vilka delar av Sverige är det
              som kommer att få minskad godstrafik på järnväg? Vilka är det
              som fortsättningsvis ska få ökade lastbilstransporter på redan
              dålig infrastruktur, dåliga vägar? Det vore väl lämpligt om man
              utifrån ett regionalpolitiskt perspektiv också fick information
              eftersom man i denna proposition över huvud taget inte har redovisat
              några konsekvenser när det gäller den delen.
            </seg>
          </u>
          <note type="speaker">
            Anf. 58 INGEGERD SAARINEN (mp) replik:
          </note>
          <u xml:id="i-3350c3207c878c48-415" who="Q4976383">
            <seg>
              Fru talman! Nu förstår jag bättre att Åsa Torstensson tolkar
              propositionen som defensiv. Men jag menar att Åsa Torstensson
              tolkar den fel. Det handlar inte om en defensiv politik i det
              här fallet. Attraktiva segment handlar om att göra fler transporter
              attraktiva för järnväg, att åstadkomma ett effektivare system
              så att transporter sker med järnväg och att vi får en större volym
              på järnväg, att alltså få ett bättre fungerande system. Då får
              vi fler attraktiva transporter som kan ske på järnväg, och då
              blir det ett lönsammare system.
            </seg>
          </u>
          <note>
            Föredrogs
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 2003/04:532 om rättvist stödsystem
            för glutenintoleranta
          </note>
          <note type="speaker">
            Anf. 59 Socialminister LARS ENGQVIST (s):
          </note>
          <u xml:id="i-3350c3207c878c48-416" next="i-3350c3207c878c48-417" who="Q5854875">
            <seg>
              Fru talman! Kerstin-Maria Stalin har frågat mig vad jag avser
              att göra för att förslaget i Lars Grönwalls rapport Speciallivsmedel
              för barn och vuxna ska genomföras.
            </seg>
          </u>
          <u xml:id="i-3350c3207c878c48-417" prev="i-3350c3207c878c48-416" who="Q5854875">
            <seg>
              Rapporten som Kerstin-Maria Stalin hänvisar till är inte slutförd
              utan bereds för närvarande inom Regeringskansliet. Därefter kommer
              rapporten att skickas ut på remiss till berörda instanser.
            </seg>
          </u>
          <note type="speaker">
            Anf. 60 KERSTIN-MARIA STALIN (mp):
          </note>
          <u xml:id="i-3350c3207c878c48-418" who="Q4979996" next="i-3350c3207c878c48-424">
            <seg>
              Fru talman! Jag måste säga att jag är fruktansvärt besviken.
              Det var många som trodde att jag skulle få ett nollsvar liknande
              dem som ministern har levererat förut. Jag kallar nämligen detta
              för ett nollsvar. Och det har varit många sådana nollsvar.
            </seg>
          </u>
          <u xml:id="i-3350c3207c878c48-419" who="Q4979996" prev="i-3350c3207c878c48-418">
            <seg>
              Men jag är en positiv person och hoppas väldigt lätt på det goda.
              Och hoppet tändes när jag fick höra att svaret blev flyttat från
              i måndags till i dag på grund av att svaret inte var klart. Då
              tänkte jag att det i alla fall blir ett svar. Sedan fick jag i
              mitten av veckan besked om att fördröjningen berodde på ett missförstånd
              i arbetsfördelningen. Då tänkte jag att det nog blir ett riktigt
              svar. Man ställer ju inte interpellationer bara för att det är
              roligt.
            </seg>
          </u>
          <u xml:id="i-3350c3207c878c48-420" who="Q4979996" prev="i-3350c3207c878c48-418">
            <seg>
              Jag har så många gånger fått höra att något är på gång. Och det
              finns massor av människor som ringer och frågar vad som händer
              eller varför det inte händer någonting. Därför ställde jag den
              här interpellationen.
            </seg>
          </u>
          <u xml:id="i-3350c3207c878c48-421" who="Q4979996" prev="i-3350c3207c878c48-418">
            <seg>
              Det är rätt bedrövligt. I Sverige har vi ett system med ett högkostnadsskydd
              för kostnader kopplade till funktionshinder och sjukdom. Det är
              900 kr för sjukdom 1 800 kr för läkemedel. Sedan finns det en
              stor patientgrupp som inte omfattas av detta högkostnadsskydd
              och som får betala med egna pengar, upp till 5 000 kr per år.
              Det måste vi göra någonting åt. Detta har sagts ganska länge att
              något skulle hända.
            </seg>
          </u>
          <u xml:id="i-3350c3207c878c48-422" who="Q4979996" prev="i-3350c3207c878c48-418">
            <seg>
              Om man till exempel är glutenintolerant eller har någon annan
              mag- och tarmsjukdom går man kanske inte till doktorn. Men det
              är besvärligt, och det är dyrt. Man vet att speciallivsmedel är
              dyra, och då kanske det inte blir av att man köper det utan slarvar.
              Då får man ännu mer mag- och tarmbesvär. Man blir trött, man får
              näringsbrist, man kanske får reumatisk värk, och sedan leder det
              till långtidssjukskrivningar, om nu begreppet är känt. Varje gång
              som en glutenintolerant får i sig gluten blir tarmens slemhinna
              inflammerad.
            </seg>
          </u>
          <u xml:id="i-3350c3207c878c48-423" who="Q4979996" prev="i-3350c3207c878c48-418">
            <seg>
              Barn upp till 16 år kan i dag få glutenfria specialprodukter
              på apoteket subventionerade. Det är ungefär som att få ett recept
              för medicin. Men vid 16 års ålder upphör denna subventionering.
              Då beror det på till exempel bostadsorten och välvilligheten hos
              landstinget om man ska få detta subventionerat. Man kan få detta
              subventionerat även när man är över 16 år, men det är väldigt
              olika i landet.
            </seg>
          </u>
          <u xml:id="i-3350c3207c878c48-424" who="Q4979996" prev="i-3350c3207c878c48-418">
            <seg>
              Detta har diskuterats sedan 80-talet. Det har lovats, det har
              tyckts, och det har tagits tillbaka. En tid fick man göra ett
              avdrag i deklarationen för detta. Men 1991 upphörde detta. Och
              nu får man betala dyrt, och man får betala moms. Därför ställde
              jag denna interpellation. Och jag frågade hur långt man har kommit.
              Det är inte bara jag som vill veta det, utan det är massor av
              människor i Sverige som nu vill veta hur långt man har kommit
              med detta regeringsarbete. Och vad tänker ministern göra i detta
              arbete nu? Såvitt jag har förstått har detta arbete pågått under
              13 år. Det har också skett stora utredningar. En hette Mat som
              medicin . Den kom 1999. En annan utredning gjordes av Grönwall
              där han skulle visa beräkningar. Men det hände ingenting i alla
              fall.
            </seg>
          </u>
          <note type="speaker">
            Anf. 61 INGER LUNDBERG (s):
          </note>
          <u xml:id="i-3350c3207c878c48-425" next="i-3350c3207c878c48-431" who="Q4963957">
            <seg>
              Fru talman! Vi har haft en fantastisk utveckling på handikappområdet
              under det senaste årtiondet men på en punkt har det blivit sämre.
              Det gäller då just den här typen av specialkost.
            </seg>
          </u>
          <u xml:id="i-3350c3207c878c48-426" prev="i-3350c3207c878c48-425" who="Q4963957">
            <seg>
              I samband med skatteomläggningen togs avdraget för specialkost
              bort från skattelagstiftningen. Jag tror att det var alldeles
              riktigt att göra det, för det hör inte riktigt hemma i skattelagstiftningen
              utan bör kompenseras på annat sätt.
            </seg>
          </u>
          <u xml:id="i-3350c3207c878c48-427" prev="i-3350c3207c878c48-425" who="Q4963957">
            <seg>
              Det tillsattes ju en utredning strax innan det här skatteavdraget
              försvann. Tyvärr kom de utredningsresultaten när det var som allra
              jobbigast i svensk ekonomi i början av 1990-talet. Det blev inga
              radikala förbättringar för de glutenintoleranta, en grupp för
              vilken man inte hittat en riktigt bra lösning när det gäller stöd.
              Det finns för andra handikappgrupper. Men ett skäl kan vara att
              glutenintolerans är ett handikapp som inte varit lika känt som
              många andra handikapp; det har inte funnits en tradition när det
              gäller olika samhälleliga stöd.
            </seg>
          </u>
          <u xml:id="i-3350c3207c878c48-428" prev="i-3350c3207c878c48-425" who="Q4963957">
            <seg>
              De glutenintoleranta är heller inte en så väldigt stor grupp
              i samhället. Det handlar om ungefär 40 000 människor. 1 av 200
              barn som föds har inte möjlighet att ta upp de här näringsämnena
              på rätt sätt. För de barn som drabbas är detta mycket allvarligt.
              Det skapar en väldigt stor oro för föräldrarna. Det är ett livslångt
              handikapp för människor att vara glutenallergiker. Dels kostar
              det mycket. Dels innebär det ett väldigt stort merarbete.
            </seg>
          </u>
          <u xml:id="i-3350c3207c878c48-429" prev="i-3350c3207c878c48-425" who="Q4963957">
            <seg>
              En del positivt har dock hänt under senare år. Organisationerna
              har påverkat marknaden. Vi vet att många livsmedel nu inte är
              lika farliga för glutenintoleranta som de tidigare var. Men gluten
              spelar trots allt en väldigt stor roll i människors vardag. Gluten
              finns i allt normalt bröd och i ett livsmedel som pasta som i
              dag spelar en större roll än tidigare. Gluten finns också i pizza
              och i olika baslivsmedel som är viktiga inte minst för ungdomar.
            </seg>
          </u>
          <u xml:id="i-3350c3207c878c48-430" prev="i-3350c3207c878c48-425" who="Q4963957">
            <seg>
              Det här leder till väldigt stora merkostnader för den glutenintolerante.
              Jag vill peka speciellt på en grupp som har det väldigt tufft,
              och det är ungdomarna inte minst studerande ungdomar som redan
              nu har svårt att klara sig. Får de inte ett bra stöd när det gäller
              speciallivsmedel blir det synnerligen svårt. Risken finns att
              man då slarvar och inte använder speciallivsmedel så som man borde
              göra. Därför har Lars Grönwalls förslag om ett särskilt kostbidrag
              varit så uppskattat och så diskuterat bland de glutenintolerantas
              egna organisationer.
            </seg>
          </u>
          <u xml:id="i-3350c3207c878c48-431" prev="i-3350c3207c878c48-425" who="Q4963957">
            <seg>
              Utredningen kom relativt nyligen våren 2003, som socialministern
              nämner i sitt svar och den bereds. Det är bra. Jag vill bara peka
              på det som jag tror att Kerstin-Maria Stalin också vill trycka
              på, nämligen att det är angeläget att den här processen inte tar
              för lång tid. Jag hoppas och tror att det nu är dags för en ordentlig
              remissbehandling, för då tror jag att det finns stora möjligheter
              att remissopinionen ställer sig bakom det hela så att vi kan hjälpas
              åt här i kammaren med att få fram ett positivt beslut som leder
              till att de glutenintoleranta får stöd på villkor som motsvarar
              villkoren för stöd som andra handikappgrupper får.
            </seg>
          </u>
          <note type="speaker">
            Anf. 62 Socialminister LARS ENGQVIST (s):
          </note>
          <u xml:id="i-3350c3207c878c48-432" next="i-3350c3207c878c48-439" who="Q5854875">
            <seg>
              Fru talman! Kerstin-Maria Stalin, jag försökte faktiskt svara
              alldeles korrekt på var frågan just nu ligger. Det var svaret
              på det som jag lämnade; det var ju den fråga som ställdes.
            </seg>
          </u>
          <u xml:id="i-3350c3207c878c48-433" prev="i-3350c3207c878c48-432" who="Q5854875">
            <seg>
              Jag kan ge en liten bakgrund som förklarar precis hur det ser
              ut.
            </seg>
          </u>
          <u xml:id="i-3350c3207c878c48-434" prev="i-3350c3207c878c48-432" who="Q5854875">
            <seg>
              Först och främst: Nuvarande system fungerar inte. Det är komplicerat,
              och det är stora lokala variationer. Dessutom, och detta är ganska
              viktigt, är det bara barn och ungdom under 16 år som egentligen
              har en lagstadgad rätt att få stöd.
            </seg>
          </u>
          <u xml:id="i-3350c3207c878c48-435" prev="i-3350c3207c878c48-432" who="Q5854875">
            <seg>
              Ett antal utredningar har arbetat. När jag blev socialminister
              konstaterade jag att utredningen Mat som medicin var ganska komplicerad.
              Den hade varit liggande. Då säger vi på departementet: Nu måste
              vi se till att vi skjuter fram frågan så att det händer någonting.
              Vi uppdrog således åt Lars Grönwall att upprätta en departementspromemoria
              kring förslaget och att ta fram de konkreta förslag som vi borde
              gå till riksdagen med.
            </seg>
          </u>
          <u xml:id="i-3350c3207c878c48-436" prev="i-3350c3207c878c48-432" who="Q5854875">
            <seg>
              Denna interna utredning presenterades för ungefär ett år sedan,
              och vi har sedan dess berett den. Det är bra förslag som utredaren
              kommer med. För det första lagfästs i hälso- och sjukvårdslagen,
              enligt Grönwalls förslag, att sjukvårdshuvudmännen har ett ansvar
              att erbjuda stöd. För det andra tas 16-årsgränsen bort. Det här
              ska inte gälla bara barn och ungdomar, utan det ska gälla alla.
              Dessutom vill utredaren betona att det är de medicinska behoven
              som ska vara avgörande; man ska inte bara arbeta efter den lista
              som man nu arbetar med. En viktig punkt är också att man ska kunna
              ge kontantbidrag i stället för att bara ha subventionerade livsmedel.
            </seg>
          </u>
          <u xml:id="i-3350c3207c878c48-437" prev="i-3350c3207c878c48-432" who="Q5854875">
            <seg>
              Det är bra förslag. Vi arbetar med det här och ska se till att
              det kommer fram ett förslag som också kan genomföras. Det vi funderar
              på är naturligtvis hur vi klarar finansieringsfrågan gentemot
              sjukvårdshuvudmännen. Vi måste ha en lösning på det innan vi går
              ut med förslaget. Vi bereder detta, men den här gången inte för
              att fördröja utan faktiskt för att skjuta fram frågan och se till
              att riksdagen kan fatta beslut och lösa ett mycket gammalt problem.
            </seg>
          </u>
          <u xml:id="i-3350c3207c878c48-438" prev="i-3350c3207c878c48-432" who="Q5854875">
            <seg>
              Lars Grönwalls utredning är alltså ett exempel på hur vi försöker
              komma till skott i frågan, som utretts så länge och som varit
              föremål för diskussioner.
            </seg>
          </u>
          <u xml:id="i-3350c3207c878c48-439" prev="i-3350c3207c878c48-432" who="Q5854875">
            <seg>
              Mitt svar, Kerstin-Maria, var ett försök att vara mycket formell.
              Så här ser ärendet ut just nu. Vi hoppas på att mycket snart kunna
              gå till riksdagen med ett förslag.
            </seg>
          </u>
          <note type="speaker">
            Anf. 63 KERSTIN-MARIA STALIN (mp):
          </note>
          <u xml:id="i-3350c3207c878c48-440" who="Q4979996" next="i-3350c3207c878c48-444">
            <seg>
              Fru talman! Ja, det var formellt svarat om var frågan ligger.
              Men jag visste var frågan ligger. Den ligger ju hos regeringen;
              det var ingen tvekan om det. Vad jag frågade var hur långt det
              här har kommit, om vi kan börja hoppas nu och så vidare, för det
              är bråttom.
            </seg>
          </u>
          <u xml:id="i-3350c3207c878c48-441" who="Q4979996" prev="i-3350c3207c878c48-440">
            <seg>
              Det här är en finansieringsfråga. Men man skulle det har Grönwall
              sagt och det står också i utredningen tjäna på detta. Får man
              till det här slipper man en massa administrativt krångel. Framför
              allt gäller det den enskilda människan, men staten tjänar också
              på detta. Sjukskrivningar kostar. Blir det fel i behandlingen
              av den som är glutenintolerant eller som har andra sjukdomar som
              påverkar hälsotillståndet så att man måste ha speciallivsmedel
              blir man långtidssjukskriven.
            </seg>
          </u>
          <u xml:id="i-3350c3207c878c48-442" who="Q4979996" prev="i-3350c3207c878c48-440">
            <seg>
              Även om det nu inte är så bråttom med just den enskilda människan
              borde det i fridens namn vara väldigt bråttom för statens finanser
              att någonting görs åt detta så att sjukskrivningarna på grund
              av det här minskar. Vi ska ju inte med flit sätta människors hälsa
              på spel.
            </seg>
          </u>
          <u xml:id="i-3350c3207c878c48-443" who="Q4979996" prev="i-3350c3207c878c48-440">
            <seg>
              I finansieringsfrågan har regeringen fått hjälp av Grönwalls
              utredning med hur detta ska räknas. Med hjälp av alla experter
              borde det gå.
            </seg>
          </u>
          <u xml:id="i-3350c3207c878c48-444" who="Q4979996" prev="i-3350c3207c878c48-440">
            <seg>
              Jag tackar så mycket för att Inger uppmärksammade just ungdomarna.
              Om subventionerna upphör för den som nått 16 års ålder så innebär
              det att det är en väldigt känslig och besvärlig ålder när det
              gäller att ha mag- och tarmbesvär, som man får om man inte sköter
              specialkosten. Detta är mycket viktigt. Dessutom vill jag tacka
              för påminnelsen om att det gäller inte bara gluten utan också
              andra sjukdomar.
            </seg>
          </u>
          <note type="speaker">
            Anf. 64 INGER LUNDBERG (s):
          </note>
          <u xml:id="i-3350c3207c878c48-445" next="i-3350c3207c878c48-448" who="Q4963957">
            <seg>
              Fru talman! Jag vill tacka socialministern för ett väldigt positivt
              svar. Jag uppfattar att socialministern är engagerad för att hitta
              en lösning på problemet. Dessutom ser jag väldigt positivt på
              Lars Grönwalls utredning.
            </seg>
          </u>
          <u xml:id="i-3350c3207c878c48-446" prev="i-3350c3207c878c48-445" who="Q4963957">
            <seg>
              Det finns väl all anledning att anta att det kommer att vara
              en positiv syn på utredningen i samband med remissbehandlingen.
              Jag inser, och det tror jag att alla gör, att vi måste lösa finansieringsproblemen
              och hitta ett sjyst sätt att hantera landstingen i anslutning
              till detta. Situationen för landstingen är så tuff att det här
              måste göras på ett sätt som känns rättvist och riktigt.
            </seg>
          </u>
          <u xml:id="i-3350c3207c878c48-447" prev="i-3350c3207c878c48-445" who="Q4963957">
            <seg>
              Vidare tycker jag att det är intressant att ministern speciellt
              trycker på detta med kontantbidragen. Jag tror att det har speciellt
              stor betydelse eftersom det påverkar marknaden. Någonstans är
              det långsiktiga målet att så långt som det över huvud taget är
              möjligt påverka marknaden så att det blir så lite problem som
              möjligt för glutenintoleranta.
            </seg>
          </u>
          <u xml:id="i-3350c3207c878c48-448" prev="i-3350c3207c878c48-445" who="Q4963957">
            <seg>
              Vi kommer säkert inte att bli av med vanligt mjöl. Det kommer
              att behövas av andra skäl, men säkert kommer det att finnas fler
              livsmedel i den allmänna handeln som de glutenintoleranta inte
              behöver vara rädda för, om man mer aktivt kan påverka marknaden
              än vad vi hittills har kunnat göra. Jag vill läsa in en positiv
              hållning i socialministerns svar och tacka så mycket för de förtydliganden
              som har gjorts.
            </seg>
          </u>
          <note type="speaker">
            Anf. 65 Socialminister LARS ENGQVIST (s):
          </note>
          <u xml:id="i-3350c3207c878c48-449" next="i-3350c3207c878c48-450" who="Q5854875">
            <seg>
              Fru talman! Ibland kan den statliga utredningskvarnen verka komplicerad.
              Men den här gången är den ganska enkel, det vill säga att det
              finns ett antal tidigare utredningar som inte har blivit någonting
              eller i alla fall blivit väldigt lite. För att se till att vi
              kan gå till riksdagen med ett aktuellt förslag, som också formellt
              är behandlat på korrekt sätt med en remissomgång, bad vi Grönwall
              att göra en utredning. Den bereds nu, och vi kommer att remissbehandla
              den. Avsikten är att vi ska kunna ta ett viktigt steg för att
              lösa det gamla problemet och ge ett fungerande och rättvist stöd,
              som Kerstin-Maria Stalin frågar efter.
            </seg>
          </u>
          <u xml:id="i-3350c3207c878c48-450" prev="i-3350c3207c878c48-449" who="Q5854875">
            <seg>
              Jag hoppas att vi ska kunna komma tillbaka till riksdagen relativt
              snart efter en remissomgång och att vi inte bara har genomfört
              förslagen utan också har löst finansieringsfrågan, som inte är
              oöverstiglig. Det ligger mycket i det Kerstin-Maria Stalin säger,
              att får vi ordning på det här är frågan om de samhälleliga kostnaderna
              i själva verket minskar. Men inledningsvis måste vi vara överens
              med sjukvårdshuvudmännen och ha hittat en lösning. Jag är optimistisk
              och tror att ett sådant förslag ska komma ganska snart.
            </seg>
          </u>
          <note type="speaker">
            Anf. 66 KERSTIN-MARIA STALIN (mp):
          </note>
          <u xml:id="i-3350c3207c878c48-451" who="Q4979996" next="i-3350c3207c878c48-452">
            <seg>
              Fru talman! Om jag glömde att säga tack för svaret var det förmodligen
              att jag tyckte att det inte var något bra svar. Däremot tackade
              jag Inger Lundberg för påminnelsen om ungdomarna, något som är
              så oerhört viktigt. Jag vill också tacka för påminnelsen om organisationerna
              och vad de har gjort. Det var en utredning år 2000, Hälso- och
              sjukvårdsutredningen, som höll på att sluta med en katastrof.
              Det höll på att bli så att det bara var mjölkallergiker äldre
              än tre år som omfattades, och laktos- och glutenintoleranta höll
              att ställas utanför systemet. Då trädde organisationerna in, gudskelov,
              och det blev en ändring.
            </seg>
          </u>
          <u xml:id="i-3350c3207c878c48-452" who="Q4979996" prev="i-3350c3207c878c48-451">
            <seg>
              Så här på slutet får jag kanske tacka, för nu har ministern sagt
              att vi måste se till att det här blir av relativt snart. Jag skulle
              vilja stryka relativt och säga snart. Jag är jätteglad för erkännandet
              att det kanske till och med inte kostar någonting för samhället,
              utan tvärtom.
            </seg>
          </u>
          <note>
            Överläggningen var härmed avslutad.
          </note>
          <note>
            12 § Svar på interpellation 2003/04:535 om farmakologisk kompetens
            inom sjukvården
          </note>
          <note type="speaker">
            Anf. 67 Socialminister LARS ENGQVIST (s):
          </note>
          <u xml:id="i-3350c3207c878c48-453" next="i-3350c3207c878c48-459" who="Q5854875">
            <seg>
              Fru talman! Marie Wahlgren har frågat mig vad jag tänker göra
              för att stärka vårdgivarnas kompetens kring och medvetenhet om
              problemen med felaktig läkemedelsanvändning och vad jag tänker
              göra för att öka tillgängligheten på och användningen av kliniska
              farmakologer i sjukvården. Vidare har Marie Wahlgren frågat mig
              vad jag tänker göra för att stärka undervisningen vid läkarutbildningen
              när det gäller läkemedelseffekt och biverkningar på äldre patienter.
            </seg>
          </u>
          <u xml:id="i-3350c3207c878c48-454" prev="i-3350c3207c878c48-453" who="Q5854875">
            <seg>
              Jag anser i likhet med Marie Wahlgren att felaktig läkemedelsanvändning
              är en allvarlig och kostsam fråga för den svenska sjukvården.
              Vidare anser jag att det är av största vikt att felaktig läkemedelsanvändning
              motverkas genom åtgärder inom flera olika områden.
            </seg>
          </u>
          <u xml:id="i-3350c3207c878c48-455" prev="i-3350c3207c878c48-453" who="Q5854875">
            <seg>
              Den vanligaste behandlingsformen för äldre är läkemedel. Det
              naturliga åldrandet i kombination med ökad sjuklighet medför en
              ökad användning av läkemedel i denna patientgrupp. Behandling
              av äldre med läkemedel är dock komplicerad och kan medföra risker.
              Bland annat mot bakgrund av ovanstående har regeringen gett Socialstyrelsen
              i uppdrag att följa upp och utvärdera läkemedelsanvändningen inom
              äldreområdet. Bedömer Socialstyrelsen att det finns brister i
              denna ska förslag till åtgärder för att avhjälpa bristerna lämnas.
              Uppdraget ska redovisas senast den 31 december 2004.
            </seg>
          </u>
          <u xml:id="i-3350c3207c878c48-456" prev="i-3350c3207c878c48-453" who="Q5854875">
            <seg>
              Vidare kan jag informera om att vi inom Regeringskansliet för
              närvarande arbetar med en lagrådsremiss som innehåller förslag
              om inrättande av en läkemedelsförteckning på Apoteket AB. Förslagen
              bygger på betänkandet Ökad patientsäkerhet på läkemedelsområdet
              (SOU 2003:52) som har remissbehandlats. Utredaren föreslår att
              läkemedelsförteckningen ska innehålla uppgifter om alla läkemedel
              som patienten har hämtat ut på apoteket. Efter samtycke från patienten
              ska läkemedelsförteckningen därefter göras tillgänglig för läkaren
              i förskrivningsögonblicket. På detta sätt kommer, enligt utredaren,
              läkarens informationsunderlag vid beslut om behandling att förbättras
              betydligt. Läkaren kommer att ha tillgång till uppgifter om vilka
              läkemedel patienten använder, och därigenom kan det bland annat
              undvikas att läkemedel som samverkar på ett negativt sätt med
              andra läkemedel förskrivs.
            </seg>
          </u>
          <u xml:id="i-3350c3207c878c48-457" prev="i-3350c3207c878c48-453" who="Q5854875">
            <seg>
              Kliniska farmakologer utreder patientrelaterade läkemedelsproblem,
              medverkar som experter i läkemedelskommittéer, sammanställer och
              värderar dokumentation av läkemedel, ger utbildning om läkemedel
              och förmedlar producentobunden läkemedelsinformation av många
              slag till läkemedelsförskrivare.
            </seg>
          </u>
          <u xml:id="i-3350c3207c878c48-458" prev="i-3350c3207c878c48-453" who="Q5854875">
            <seg>
              Jag anser att det är viktigt att sjukvården på bästa sätt använder
              sig av den kompetens som kliniska farmakologer besitter. Det är
              dock upp till sjukvårdshuvudmännen att närmare besluta om vårdens
              organisation och möjligheterna att vid varje enskilt sjukhus eller
              klinik använda sig av kliniska farmakologer.
            </seg>
          </u>
          <u xml:id="i-3350c3207c878c48-459" prev="i-3350c3207c878c48-453" who="Q5854875">
            <seg>
              Vad det gäller frågan om läkarutbildningen anser jag att det
              är viktigt att läkarna får god utbildning vad det gäller läkemedel
              och äldre. Jag kan dock säga att avseende läkarnas grundutbildning
              är ansvarfördelningen mellan regeringen och universiteten den,
              att regeringen endast beslutar om övergripande mål för att erhålla
              läkarexamen, och det närmare innehållet i enskilda kurser beslutas
              av universiteten själva.
            </seg>
          </u>
          <note type="speaker">
            Anf. 68 MARIE WAHLGREN (fp):
          </note>
          <u xml:id="i-3350c3207c878c48-460" next="i-3350c3207c878c48-464" who="Q4990089">
            <seg>
              Fru talman! Jag vill tacka ministern för svaret, som jag tycker
              är ett ganska så insiktsfullt svar med tanke på problematiken.
              Jag gläder mig därför att jag tror att det viktigaste arbete vi
              har är opinionsbildningen. Jag är fullt medveten om att ministern
              inte kan gå in och styra i de enskilda landstingen. Men jag är
              också glad för signalen till landstingen att det här är en viktig
              fråga.
            </seg>
          </u>
          <u xml:id="i-3350c3207c878c48-461" prev="i-3350c3207c878c48-460" who="Q4990089">
            <seg>
              Skälet till att jag framställt den här interpellationen är att
              jag, när jag kom i kontakt med farmakologer, fick information
              dels om att det finns en brist på expertis ute på landstingen
              80 % av sjukhusdirektörerna uppger att de har dålig tillgång till
              farmakologisk kompetens dels om att de upplevde att det här mycket
              viktiga området har fått en nedprioritering inom läkarutbildningen
              på flera av våra universitet. Det behöver egentligen inte leda
              till oro om man inte tror att detta får konsekvenser. Eftersom
              jag har haft en viss kontakt med läkemedelsindustrin och känner
              till området kring läkemedel kände jag att det här får och kommer
              att i den framtida sjukvården få allvarliga konsekvenser om den
              här kompetensen inte finns tillgänglig på ett bra sätt.
            </seg>
          </u>
          <u xml:id="i-3350c3207c878c48-462" prev="i-3350c3207c878c48-460" who="Q4990089">
            <seg>
              Det beror på flera saker. Ett skäl är att antalet nya läkemedel
              och att antalet läkemedel som är väldigt lika varandra men har
              ganska olika profil när det gäller biverkningar och så vidare
              blir allt större. Om läkare inte har god kompetens att bedöma
              risker och bedöma de farmakologiska effekterna riskerar felmedicineringen
              att öka. Också det faktum att vi blir allt äldre och att äldre
              konsumerar mer medicin ger problem.
            </seg>
          </u>
          <u xml:id="i-3350c3207c878c48-463" prev="i-3350c3207c878c48-460" who="Q4990089">
            <seg>
              Jag tror att vi har hamnat i den här situationen av flera skäl.
              Ett av skälen finns på ett område som jag inte tog upp i min interpellation,
              och det är forskningsområdet. Vi har sett från mitten av 80-talet
              och framåt att väldigt mycket av den medicinska forskningen har
              koncentrerats till saker som har att göra med den nya biologin,
              genteknik och annat, medan klinisk försöksverksamhet har kommit
              på undantag. Det har gjort att kompetensen på universiteten har
              minskat inom det här området.
            </seg>
          </u>
          <u xml:id="i-3350c3207c878c48-464" prev="i-3350c3207c878c48-460" who="Q4990089">
            <seg>
              Jag har i nuläget en fråga till ministern, och det är om han
              är beredd att arbeta för att uppgradera de här frågorna i den
              kommande forskningspropositionen.
            </seg>
          </u>
          <note type="speaker">
            Anf. 69 LARS-IVAR ERICSON (c):
          </note>
          <u xml:id="i-3350c3207c878c48-465" next="i-3350c3207c878c48-469" who="Q432059">
            <seg>
              Fru talman! Den svenska sjukvården ska ha som utgångspunkt att
              varje människa är unik och har rätt till bästa möjliga behandling.
              Denna behandling omfattar då också tillgång till rätt medicin
              och medicin i rätt mängd.
            </seg>
          </u>
          <u xml:id="i-3350c3207c878c48-466" prev="i-3350c3207c878c48-465" who="Q432059">
            <seg>
              Jag fick en gång en tankeställare när jag besökte en äldre dam.
              Hon tog fram en plastkasse fylld med mediciner som hon hade fått
              av olika läkare. Hon ville gärna visa dessa mediciner för mig.
              Jag såg att där fanns sömnmedel, antidepressiva medel, lugnande
              medel, antibiotika och en del mediciner som jag inte kände igen.
            </seg>
          </u>
          <u xml:id="i-3350c3207c878c48-467" prev="i-3350c3207c878c48-465" who="Q432059">
            <seg>
              Marie Wahlgren ställer några viktiga frågor i sin interpellation,
              och jag vill lyfta fram ytterligare en aspekt när det gäller läkemedelsbehandling
              för äldre. Jag tänker då på användningen av antibiotika. Medan
              antibiotikaförskrivningen till yngre och medelålders kraftigt
              har minskat under de senaste åren har den i stället ökat till
              de äldre.
            </seg>
          </u>
          <u xml:id="i-3350c3207c878c48-468" prev="i-3350c3207c878c48-465" who="Q432059">
            <seg>
              Professor Otto Cars vid infektionsavdelningen vid Akademiska
              sjukhuset i Uppsala använder ordet överutskrivning i detta sammanhang.
              Han säger att antibiotika ofta skrivs ut åt äldre för alltför
              lång tid och ofta också i onödan. Det finns en uppenbar fara i
              detta, förutom att den enskilda människan inte mår bra av för
              mycket medicin. Det kan också utvecklas resistens på sjukhemmens
              vårdavdelningar.
            </seg>
          </u>
          <u xml:id="i-3350c3207c878c48-469" prev="i-3350c3207c878c48-465" who="Q432059">
            <seg>
              Alltför många läkare skriver i dag lättvindigt ut antibiotika.
              Det saknas i och för sig fortfarande mycket kunskap om sambanden
              mellan antibiotikaförbrukning och resistensutveckling. Men det
              är ändå rimligt att anta att en ökad förskrivning ökar riskerna
              för resistensutveckling. Därför undrar jag om ministern är medveten
              om att äldre får mer och mer antibiotika och vad som bör göras
              åt detta faktum.
            </seg>
          </u>
          <note type="speaker">
            Anf. 70 Socialminister LARS ENGQVIST (s):
          </note>
          <u xml:id="i-3350c3207c878c48-470" next="i-3350c3207c878c48-479" who="Q5854875">
            <seg>
              Fru talman! Marie Wahlgrens interpellation är intressant från
              den synpunkten att den berör den framtida utvecklingen av sjukvården
              på ett mycket spännande sätt. Jag är alldeles övertygad om att
              vi kommer att få se farmakologer och farmaceuter inne i sjukvården
              och inte bara som leverantörer av förskrivna läkemedel.
            </seg>
          </u>
          <u xml:id="i-3350c3207c878c48-471" prev="i-3350c3207c878c48-470" who="Q5854875">
            <seg>
              Det finns också en rad samarbetsprojekt mellan apoteken och sjukvården
              där man samarbetar dels genom ett allmänt utbyte av kunskap, dels
              genom att farmaceuter deltar i läkemedelsgenomgångar och ger stöd
              till läkarna vid förskrivning och hjälper till att bedöma hur
              hela läkemedelslistan för den enskilda patienten ser ut.
            </seg>
          </u>
          <u xml:id="i-3350c3207c878c48-472" prev="i-3350c3207c878c48-470" who="Q5854875">
            <seg>
              Det finns de som ser en framtid där läkaren bara svarar för diagnosen,
              svarar för att klargöra vilken sjukdom patienten har. Sedan ska
              läkaren diskutera med farmakologen om vilka läkemedel som ska
              rekommenderas patienten. Det är en oerhört spännande utveckling
              där tidigare gränser mellan läkaren och farmaceuten bryts eller
              ersätts av en ny typ av dialog.
            </seg>
          </u>
          <u xml:id="i-3350c3207c878c48-473" prev="i-3350c3207c878c48-470" who="Q5854875">
            <seg>
              Vi har förmodligen samma uppfattning om att det gäller att bana
              väg för den här typen av nytt samarbete. Man bör se till att farmakologer
              deltar i sjukvården med aktiva insatser och att de finns inne
              i sjukvården, och inte bara som en garant för en säker leverans
              av läkemedel. Vi är alltså överens på den punkten.
            </seg>
          </u>
          <u xml:id="i-3350c3207c878c48-474" prev="i-3350c3207c878c48-470" who="Q5854875">
            <seg>
              Det är klart att vi har intresse av att bevaka forskningspropositionen
              som kommer nästa år. Där kan vi observera hur utbildningen och
              forskningen på dessa områden bör se ut.
            </seg>
          </u>
          <u xml:id="i-3350c3207c878c48-475" prev="i-3350c3207c878c48-470" who="Q5854875">
            <seg>
              När det gäller utbildningen av läkare kan man önska att den blir
              tydligare och bättre på det här området. Men det måste lösas genom
              en dialog med högskolorna och universiteten, och den dialogen
              förs redan. Man diskuterar hur man ska kunna komplettera läkarutbildningen
              på det här området.
            </seg>
          </u>
          <u xml:id="i-3350c3207c878c48-476" prev="i-3350c3207c878c48-470" who="Q5854875">
            <seg>
              Lars-Ivar Ericson tar upp det problem som vi hoppas kunna lösa
              med den proposition som följer på den så kallade Ekbergska utredningen.
              Läkaren bör få tillgång till de läkemedel som patienten står på
              så att han eller hon kan bedöma hela läkemedelsbilden för den
              enskilda patienten. I dag har detta inte varit möjligt, utan man
              får förlita sig på samtal med patienten där man försöker få patienten
              att redovisa vilka läkemedel patienten har, om man inte själv
              varit den behandlande läkaren tidigare.
            </seg>
          </u>
          <u xml:id="i-3350c3207c878c48-477" prev="i-3350c3207c878c48-470" who="Q5854875">
            <seg>
              Den Ekbergska utredningen föreslår ju att läkaren ska få tillgång
              till patientens hela läkemedelsbild om vilka läkemedel som patienten
              har förskrivits.
            </seg>
          </u>
          <u xml:id="i-3350c3207c878c48-478" prev="i-3350c3207c878c48-470" who="Q5854875">
            <seg>
              Det är viktigt att vi tar detta steg för att skapa en säker relation
              mellan läkare och patient och för att förhindra felaktig förskrivning
              eller överförskrivning. Men det löser i och för sig inte antibiotikaproblemet.
              Där handlar det om att ge tydliga riktlinjer till läkarna om förskrivning
              om antibiotika.
            </seg>
          </u>
          <u xml:id="i-3350c3207c878c48-479" prev="i-3350c3207c878c48-470" who="Q5854875">
            <seg>
              Det är alldeles sant som Lars-Ivar Ericson säger, att förskrivningen
              av antibiotika minskar, dock inte för de äldre. Här arbetar både
              Socialstyrelsen och Smittskyddsinstitutet aktivt för att ge tydliga
              rekommendationer om förskrivning av antibiotika så att den totala
              förskrivningen minskar detta för att undvika att vi får en ökad
              resistens och därmed alldeles nya problem. De ansvariga myndigheterna
              arbetar således mycket aktivt för att det lösa problemet.
            </seg>
          </u>
          <note type="speaker">
            Anf. 71 MARIE WAHLGREN (fp):
          </note>
          <u xml:id="i-3350c3207c878c48-480" next="i-3350c3207c878c48-488" who="Q4990089">
            <seg>
              Fru talman! Jag vill önska ministern lycka till i arbetet med
              att påverka Utbildningsdepartementet. Man tar alltid till detta
              med forskning, och eftersom jag själv har forskarbakgrund är jag
              lite allergisk mot det. Men här finns det skäl att göra det. Forskning
              är alltid en grund för att kunna hålla personer aktiva på universiteten.
            </seg>
          </u>
          <u xml:id="i-3350c3207c878c48-481" prev="i-3350c3207c878c48-480" who="Q4990089">
            <seg>
              Det finns inte tillräckligt med undervisning för att hålla farmakologerna
              fullt sysselsatta på heltidsanställningar på universiteten. Men
              om det finns forskningspengar, finns det också kompetens som kan
              göra sig hörd när det gäller hur mycket av denna kompetens som
              behöver ingå i läkarutbildningen.
            </seg>
          </u>
          <u xml:id="i-3350c3207c878c48-482" prev="i-3350c3207c878c48-480" who="Q4990089">
            <seg>
              Det måste alltid vara en dialog med universiteten. Vi politiker
              kan aldrig ha tillräcklig specialistkompetens för att avgöra hur
              mycket av detta, hur många poäng och så vidare som ska ingå i
              läkarutbildningen. Men vi behöver föra en dialog om vad vi vill
              ha ut ur de moderna utbildningarna.
            </seg>
          </u>
          <u xml:id="i-3350c3207c878c48-483" prev="i-3350c3207c878c48-480" who="Q4990089">
            <seg>
              Vi pratar ganska ofta om universitetets tredje uppgift. När det
              gäller läkarutbildningen har universiteten en oerhört viktig tredje
              uppgift, att vara delaktiga i samhällsdebatten om hur läkemedel
              påverkar kostnaderna i samhället för sjukvården.
            </seg>
          </u>
          <u xml:id="i-3350c3207c878c48-484" prev="i-3350c3207c878c48-480" who="Q4990089">
            <seg>
              I ett samhälle som Sverige kan det inte vara rimligt att 10 %
              av de patienter som söker sig till akutsjukvården i princip är
              där för att de har fått fel typ av sjukvård. Det krävs också mer
              individualiserad medicinering.
            </seg>
          </u>
          <u xml:id="i-3350c3207c878c48-485" prev="i-3350c3207c878c48-480" who="Q4990089">
            <seg>
              På grund av att jag hade framställt denna interpellation hade
              jag en oerhört intressant diskussion med Ellen Winge som är farmakolog
              om skillnader mellan män och kvinnor i synen på läkemedel. Man
              behöver inte bara rapportera biverkningar, utan man borde också
              följa upp dem när det gäller kön och kanske i ännu större utsträckning
              ålder.
            </seg>
          </u>
          <u xml:id="i-3350c3207c878c48-486" prev="i-3350c3207c878c48-480" who="Q4990089">
            <seg>
              Vi vet ju att äldre patienter i allra högsta grad reagerar annorlunda
              på mycket av standardmedicineringen. De äldres kroppar har ett
              annat upptag av läkemedel. De har också en annan enzymuppsättning.
              De äldre patienterna är dessutom som Lars-Ivar sade medicinerade
              med väldigt många olika läkemedel som påverkar varandra.
            </seg>
          </u>
          <u xml:id="i-3350c3207c878c48-487" prev="i-3350c3207c878c48-480" who="Q4990089">
            <seg>
              Ibland tar man upp en politisk debatt därför att man vill ha
              en konflikt. Men det har jag faktiskt inte gjort den här gången,
              utan jag har gjort det just därför att jag vill lyfta de här frågorna
              i samhällsdebatten, och den här talarstolen erbjuder en möjlighet
              att göra det. Och jag känner en viss glädje över att det ändå
              verkar finnas en acceptans för problembeskrivningen hos ministern
              och att man kommer att arbeta vidare med de här frågorna.
            </seg>
          </u>
          <u xml:id="i-3350c3207c878c48-488" prev="i-3350c3207c878c48-480" who="Q4990089">
            <seg>
              Jag skulle gärna vilja att ministern utvecklade lite mer om den
              utredning som pågår kring äldre som nämndes i första delen av
              svaret.
            </seg>
          </u>
          <note type="speaker">
            Anf. 72 LARS-IVAR ERICSON (c):
          </note>
          <u xml:id="i-3350c3207c878c48-489" next="i-3350c3207c878c48-493" who="Q432059">
            <seg>
              Herr talman! Aldrig förr har vi haft så många äldre människor
              som vi har i dag i Sverige. Medellivslängden för en svensk kvinna
              är drygt 82 år och för en svensk man drygt 77 år. Det betyder
              att sjukvården belastas hårt och att det ofta måste fattas snabba
              beslut. Då finns det riskfaktorer som överutskrivning och felaktig
              ordination. Därför är det ytterst angeläget att sjukvårdsgivarens
              kunskaper om läkemedelseffekter och eventuella biverkningar stärks.
            </seg>
          </u>
          <u xml:id="i-3350c3207c878c48-490" prev="i-3350c3207c878c48-489" who="Q432059">
            <seg>
              Jag vill citera socialministern som i en debattartikel med rubriken
              Plan för äldreomsorgen skriver så här: Mer personal med rätt kompetens
              behövs för att klara av den framtida äldrevården. Jag skulle snarare
              vilja uttrycka det så här: Mer personal med rätt kompetens krävs
              redan nu för en värdig och bra individuell vård.
            </seg>
          </u>
          <u xml:id="i-3350c3207c878c48-491" prev="i-3350c3207c878c48-489" who="Q432059">
            <seg>
              Det viktiga sambandet mellan äldres hälsa och läkemedelskonsumtion
              bör över huvud taget uppmärksammas mer. Jag gläder mig över att
              socialministern tänker på antibiotikaförskrivningen, och jag ser
              fram emot att utredningen ska bli klar.
            </seg>
          </u>
          <u xml:id="i-3350c3207c878c48-492" prev="i-3350c3207c878c48-489" who="Q432059">
            <seg>
              Vi ser även att i en god omvårdnad finns sådant som tillfälle
              till motion, terapi och rätt kost med som viktiga faktorer som
              kan minska användandet av läkemedel. Att få tala med någon kunnig,
              empatisk person kan betyda minskad medicinförbrukning.
            </seg>
          </u>
          <u xml:id="i-3350c3207c878c48-493" prev="i-3350c3207c878c48-489" who="Q432059">
            <seg>
              Det är de äldre som har lagt grunden för vårt välfärdssamhälle,
              och de ska ha rätt till bästa möjliga omvårdnad och trygghet.
            </seg>
          </u>
          <note type="speaker">
            Anf. 73 Socialminister LARS ENGQVIST (s):
          </note>
          <u xml:id="i-3350c3207c878c48-494" next="i-3350c3207c878c48-499" who="Q5854875">
            <seg>
              Herr talman! Jag ska svara Marie Wahlgren på frågan om uppdraget
              till Socialstyrelsen. Socialstyrelsen ska gå igenom hela problemställningen
              när det gäller läkemedelsförskrivningen till äldre. Bakgrunden
              var den diskussion som uppmärksammade överförskrivningarna och
              att många äldre kunde stå på 35 läkemedel, som man dessutom visste
              var rentav skadliga när de kombinerades. Alltihop berodde på ett
              problem i äldreomsorgen över huvudtaget förmodligen, att de äldre
              medicinerar mer än vad de bör göra, men också på att den förskrivande
              läkaren inte visste vad patienten hade för övriga läkemedel.
            </seg>
          </u>
          <u xml:id="i-3350c3207c878c48-495" prev="i-3350c3207c878c48-494" who="Q5854875">
            <seg>
              Socialstyrelsen ska gå igenom det här. Samtidigt som Socialstyrelsen
              gör det tar vi nu ett steg genom att förverkliga den ekbergska
              utredningen, som innebär att vi i alla fall löser problemet med
              att läkarna inte vet vilka mediciner patienten står på.
            </seg>
          </u>
          <u xml:id="i-3350c3207c878c48-496" prev="i-3350c3207c878c48-494" who="Q5854875">
            <seg>
              Men Socialstyrelsens uppdrag är vidare än så. De ska titta närmare
              på hela äldreomsorgen och på hela problemet med läkemedelsförskrivning
              till de äldre. De kommer alltså med sin rapport senast den 31
              december i år.
            </seg>
          </u>
          <u xml:id="i-3350c3207c878c48-497" prev="i-3350c3207c878c48-494" who="Q5854875">
            <seg>
              Sedan handlar det här också om sjukvårdens sätt att se på patienten.
              Jag menar att en riktigt bra sjukvård har vi den dagen jag som
              patient har en fast relation med en familjeläkare eller husläkare
              för att få en första bedömning av mitt hälsotillstånd när jag
              är orolig. Men i det ögonblick som det konstateras att jag har
              en sjukdom är det otroligt viktigt att man ser till hela patienten
              och går ifrån att bara bedöma den enskilda sjukdomen, det enskilda
              problemet till att se på patienten i sin helhet. Då måste vi ha
              flera kompetenser runt patienten som arbetar mer i team.
            </seg>
          </u>
          <u xml:id="i-3350c3207c878c48-498" prev="i-3350c3207c878c48-494" who="Q5854875">
            <seg>
              Det handlar ofta inte bara om läkare, utan det handlar om andra
              kompetenser som ska förstärka sjukvårdens bemötande av patienten.
              Här menar jag att vi i framtiden kommer att få se fler farmakologer
              i team runt patienten när man ska behandla patienters sjukdomar.
            </seg>
          </u>
          <u xml:id="i-3350c3207c878c48-499" prev="i-3350c3207c878c48-494" who="Q5854875">
            <seg>
              Jag tror att vi är på väg åt det här hållet. Det kommer att ta
              lång tid innan vi ser detta i verkligheten, men vi är på väg åt
              det hållet. Då gäller det att uppmana sjukvårdshuvudmännen att
              i större utsträckning utnyttja farmakologerna i sjukvården och
              inte bara när det gäller att hantera själva distributionen och
              försörjningen av läkemedel.
            </seg>
          </u>
          <note type="speaker">
            Anf. 74 MARIE WAHLGREN (fp):
          </note>
          <u xml:id="i-3350c3207c878c48-500" next="i-3350c3207c878c48-503" who="Q4990089">
            <seg>
              Herr talman! Det känns lite gott som folkpartist att höra socialministern
              ta det vackra ordet husläkare i sin mun, måste jag säga. Jag tror
              att det stämmer att husläkaren och den personliga läkaren är en
              oerhört viktig resurs. Då är det också oerhört viktigt att allmänläkarna
              har en god förståelse för behovet av kunskap kring läkemedel.
            </seg>
          </u>
          <u xml:id="i-3350c3207c878c48-501" prev="i-3350c3207c878c48-500" who="Q4990089">
            <seg>
              För att de här teamen ska fungera måste man kanske som husläkare
              veta att man ska koppla in en farmakolog eller en person med läkemedelskunskap.
              En oerhört viktig bit är också fortbildningen av läkare.
            </seg>
          </u>
          <u xml:id="i-3350c3207c878c48-502" prev="i-3350c3207c878c48-500" who="Q4990089">
            <seg>
              Det har just varit en debatt i samhället om läkemedelsindustrins
              utbildningar och deras pushningar för sina läkemedel. De bidrar
              med mycket kunskaper inne i sjukvården, men problemet är att de
              ofta inte balanseras av den oberoende kunskapen. De kliniska farmakologerna
              och till och med farmaceuterna har en än viktigare roll i att
              bidra till kunskapsuppbyggnaden och till den oberoende granskningen.
              De kan göra det uppenbart för läkare att det nyaste läkemedlet
              kanske inte alltid är det bästa, därför att man till exempel inte
              vet vilken biverkningsprofil läkemedlen har, men också att det
              i vissa fall verkligen är det bästa därför att man kan nå så mycket
              bättre terapier. De kan då känna till skillnaden mellan de här
              två lägena.
            </seg>
          </u>
          <u xml:id="i-3350c3207c878c48-503" prev="i-3350c3207c878c48-500" who="Q4990089">
            <seg>
              Därför tror jag att vi kan ena oss i dag om att farmakologerna
              behövs för den framtida svenska sjukvården.
            </seg>
          </u>
          <note>
            Överläggningen var härmed avslutad.
          </note>
          <note>
            13 § Svar på interpellation 2003/04:536 om vårdhem för anorexipatienter
          </note>
          <note type="speaker">
            Anf. 75 Socialminister LARS ENGQVIST (s):
          </note>
          <u xml:id="i-3350c3207c878c48-504" next="i-3350c3207c878c48-509" who="Q5854875">
            <seg>
              Herr talman! Christer Winbäck har frågat mig vad jag avser att
              vidta för åtgärder för att öka möjligheten att skapa fler vårdhem
              och att vårdtagarna får en reell chans att kunna byta mellan dem
              om behov föreligger.
            </seg>
          </u>
          <u xml:id="i-3350c3207c878c48-505" prev="i-3350c3207c878c48-504" who="Q5854875">
            <seg>
              Vårt sjukvårdssystem är uppbyggt enligt principen att det är
              sjukvårdshuvudmännen, som utifrån de grundläggande bestämmelserna
              i hälso- och sjukvårdslagen, ansvarar för att medborgarna erbjuds
              hälso- och sjukvård och för organiseringen av vården. Det är således
              det enskilda landstingets ansvar att besluta om organiseringen
              av anorexivården.
            </seg>
          </u>
          <u xml:id="i-3350c3207c878c48-506" prev="i-3350c3207c878c48-504" who="Q5854875">
            <seg>
              Eftersom patienter som drabbas av ätstörningar är olika och problemen
              uppkommer på olika sätt måste vården utformas utifrån de enskilda
              individernas särskilda behov. Hälso- och sjukvårdslagen klargör
              också att vården och behandlingen så långt det är möjligt ska
              utformas och genomföras i samråd med patienten. I lagen om yrkesverksamhet
              på hälso- och sjukvårdens område klargörs vidare att när det finns
              flera behandlingsalternativ som står i överensstämmelse med vetenskap
              och beprövad erfarenhet ska den som har ansvaret för hälso- och
              sjukvården av en patient medverka till att patienten ges möjlighet
              att välja det alternativ som han eller hon föredrar. Den som har
              ansvaret för hälso- och sjukvården av en patient ska också medverka
              till att en patient med livshotande eller särskilt allvarlig sjukdom
              eller skada får en förnyad medicinsk bedömning i det fall vetenskap
              och beprövad erfarenhet inte ger entydig vägledning och det medicinska
              ställningstagandet kan innebära särskilda risker för patienten
              eller har stor betydelse för dennes framtida livskvalitet.
            </seg>
          </u>
          <u xml:id="i-3350c3207c878c48-507" prev="i-3350c3207c878c48-504" who="Q5854875">
            <seg>
              Den psykiatriska vården utgör ett för regeringen prioriterat
              område. I den nationella handlingsplanen för utveckling av hälso-
              och sjukvården klargörs bland annat att insatserna till barn och
              ungdomar med psykisk ohälsa ska stärkas genom ett tidigt och adekvat
              stöd, genom samordnade insatser mellan barn- och vuxenpsykiatrin
              samt genom ett utvecklat vårdinnehåll. För att stimulera en utveckling
              i enlighet med den nationella handlingsplanen har staten tillfört
              landsting och kommuner 9 miljarder kronor under åren 20012004.
              Socialstyrelsen har givits i uppdrag att svara för den nationella
              uppföljningen och utvärderingen av satsningen. I styrelsens årsrapport
              2003 klargörs bland annat att några landsting bildat särskilda
              specialteam för ungdomar som nyinsjuknat i psykos, har depressiva
              tillstånd med risk för självmordshandlingar eller lider av ätstörningar
              och/eller tvångstillstånd.
            </seg>
          </u>
          <u xml:id="i-3350c3207c878c48-508" prev="i-3350c3207c878c48-504" who="Q5854875">
            <seg>
              Jag vill också nämna att den av regeringen tillsatta psykiatrisamordnaren
              bland annat har till uppgift att lämna förslag till utveckling
              av psykiatrins former, bedöma behovet av slutenvårdsplatser samt
              pröva om det krävs nya vårdformer mellan slutenvård och öppenvård.
              Psykiatrisamordnaren har också givits ett särskilt ansvar för
              att tillsammans med kommuner, landsting och berörda statliga myndigheter
              formulera strategier för kvalitetsutveckling med syfte att samordna
              och stärka utvecklingsarbetet.
            </seg>
          </u>
          <u xml:id="i-3350c3207c878c48-509" prev="i-3350c3207c878c48-504" who="Q5854875">
            <seg>
              Jag vill avslutningsvis framhålla vikten av att utvecklingsarbetet
              nu fortskrider i enlighet med de nämnda satsningarna. Jag förutsätter
              att huvudmännen för hälso- och sjukvården tar sitt ansvar för
              att vården utformas utifrån de individuella behov patienterna
              har.
            </seg>
          </u>
          <note type="speaker">
            Anf. 76 CHRISTER WINBÄCK (fp):
          </note>
          <u xml:id="i-3350c3207c878c48-510" next="i-3350c3207c878c48-515" who="Q5109205">
            <seg>
              Herr talman! Jag tackar ministern för det positiva svaret. Det
              känns som att det i svaret finns en del öppningar för att göra
              den här typen av vård betydligt bättre och effektivare än den
              är i dag. Ätstörningsproblematiken är ju stor, långvarig och utbredd,
              speciellt bland flickor. Det är en svår och långsam behandling
              för att klara en sådan här patient till att bli frisk om man nu
              egentligen någonsin blir riktigt frisk från den här sjukdomen.
              Det kan diskuteras.
            </seg>
          </u>
          <u xml:id="i-3350c3207c878c48-511" prev="i-3350c3207c878c48-510" who="Q5109205">
            <seg>
              Ministern säger att ansvaret ligger hos landstingen. Jo, det
              är ju riktigt att de har ansvaret för att utforma vården. Men
              det är också så att den här patientgruppen kan tyckas ha något
              för små resurser i förhållande till det antal patienter av den
              här typen som ändå finns i respektive landsting. En vårdform som
              tyvärr är väldigt dåligt utbredd i Sverige i dag är vårdformen
              mellan det akuta, livshotande skedet och när man är så pass frisk
              att man kan gå i öppen vård. Det är med andra ord en flera månader
              lång slutenvårdsbehandling. Den finns i dag på väldigt få ställen.
            </seg>
          </u>
          <u xml:id="i-3350c3207c878c48-512" prev="i-3350c3207c878c48-510" who="Q5109205">
            <seg>
              Det finns ett antal vårdhem med lite olika inriktningar, vårdmodeller
              och specialiseringar som erbjuder vård i Sverige. Det finns i
              dag ett hyfsat bra samarbete, tror jag, mellan landstingen. Men
              det finns för få platser. Som ministern säger är det också så
              att vården ska utformas i samråd med patienten. Det är bara det
              att ofta är de här patienterna inte särskilt villiga att samråda
              kring sin sjukdom. Det är besvärligt. Man vill på något sätt inte
              ha vård eftersom man är inne i sina tvångsföreställningar och
              fixeringar om hur man vill ha det.
            </seg>
          </u>
          <u xml:id="i-3350c3207c878c48-513" prev="i-3350c3207c878c48-510" who="Q5109205">
            <seg>
              När man lyckas övertala en sådan patient, med föräldrar eller
              utan, att komma till ett sådant här vårdhem och det efter några
              veckor visar sig att det inte fungerar, då är det otroligt viktigt
              att man har stor möjlighet och beredskap att byta. Olika vårdhem
              har olika inriktning. Även personkemin är otroligt viktig i det
              här fallet; att man har kontaktpersoner som fungerar och som är
              kompetenta och välutbildade och som, framför allt, med empati
              kan sätta sig in i den enskildes situation. Det handlar ju om
              att med morot och piska hjälpa de här patienterna att få ett vettigt
              förhållningssätt till mat och en del andra föreställningar som
              man ofta har.
            </seg>
          </u>
          <u xml:id="i-3350c3207c878c48-514" prev="i-3350c3207c878c48-510" who="Q5109205">
            <seg>
              Det är en väldigt lång behandling. Jag tror att det kan kännas
              positivt om det går att ge signaler om att man ska öka möjligheten
              att få praxisen att snabbare kunna byta behandlingsform, vårdhem
              etcetera, vid behov. Det innebär ofta att man får åka över landstingsgränserna
              för att klara detta.
            </seg>
          </u>
          <u xml:id="i-3350c3207c878c48-515" prev="i-3350c3207c878c48-510" who="Q5109205">
            <seg>
              Det är positivt att ministern i sitt svar pekar på att psykiatrisamordnaren
              speciellt ska se över sådana här former och att det kan krävas
              nya former mellan slutenvård och öppenvård. Det är precis vad
              som krävs för den här gruppen. Det känns angeläget med tanke på
              omfattningen och storleken hos den här patientgruppen att man
              ändå ger lite tydligare signaler om att den här typen av vård
              är prioriterad.
            </seg>
          </u>
          <note type="speaker">
            Anf. 77 Socialminister LARS ENGQVIST (s):
          </note>
          <u xml:id="i-3350c3207c878c48-516" next="i-3350c3207c878c48-520" who="Q5854875">
            <seg>
              Herr talman! Vi rör oss på ett område som delvis är nytt. Det
              är ganska intressant att anorexi är känt sedan mycket länge. Där
              har man en kunskap och i alla fall för de flesta fungerande terapier.
              Däremot är ju bulimi relativt nytt. Jag noterade i något material
              som jag tog del av att man egentligen inte diskuterade detta i
              mitten av 70-talet. Det är ett problem som har vuxit under de
              senaste årtiondena.
            </seg>
          </u>
          <u xml:id="i-3350c3207c878c48-517" prev="i-3350c3207c878c48-516" who="Q5854875">
            <seg>
              Här står vi inför en frågeställning: Hur kan det komma sig att
              detta problem växer? Det är inte heller så att det begränsas,
              som man trodde i början, till unga människor och i huvudsak unga
              flickor. Vi ser nu att det här problemet växer också hos andra
              grupper. Det är män, invandrare, äldre kvinnor och också barn
              före pubertetsåldern som får de här problemen.
            </seg>
          </u>
          <u xml:id="i-3350c3207c878c48-518" prev="i-3350c3207c878c48-516" who="Q5854875">
            <seg>
              Det är klart att det är otroligt allvarligt. Då är det viktigt
              att sjukvårdshuvudmännen avsätter resurser nog för att erbjuda
              varje patient adekvat vård och adekvat behandling. Vi vet också
              att det utvecklas behandlingsformer som har visat sig fungera
              även om de måste vara otroligt individuellt anpassade.
            </seg>
          </u>
          <u xml:id="i-3350c3207c878c48-519" prev="i-3350c3207c878c48-516" who="Q5854875">
            <seg>
              Varje landsting behöver naturligtvis inte utveckla egna vårdhem.
              Men man måste se till att man i samverkan med andra landsting
              försäkrar sig om att det finns tillräckligt många platser på vårdhem
              som kan erbjuda adekvat behandling. Det är viktigt att vi från
              riksdagen och från den nationella nivån uppmärksammar sjukvårdshuvudmännen
              på deras ansvar. Det här är ett växande problem. Det är viktigt
              att man avsätter resurser. Varje enskilt landsting har ett ansvar
              för att det ska finnas platser att tillgå även om man inte arrangerar
              det i egen regi eller i det egna landstinget. Man ska veta att
              man ska kunna erbjuda patienten vård på den här typen av hem.
            </seg>
          </u>
          <u xml:id="i-3350c3207c878c48-520" prev="i-3350c3207c878c48-516" who="Q5854875">
            <seg>
              Sedan har vi det andra problemet. Det är att slutenvården inte
              är den enda formen, inte bör vara den enda formen. Här måste vi
              hitta en kombination så att man arbetar med en behandling som
              förutsätter slutenvård som följs upp med öppenvård, med regelbundna
              samtal och att man följer den enskilda patienten. Det måste naturligtvis
              också utvecklas i nära kontakt med de vårdhem som patienten har
              varit på och i huvudsak primärvården, som måste ha en beredskap
              för att ge stöd och hjälp till den enskilda patienten. Här har
              landstingen mycket att göra, och det är viktigt att vi gemensamt
              uppmärksammar landstingen på deras ansvar.
            </seg>
          </u>
          <note type="speaker">
            Anf. 78 CHRISTER WINBÄCK (fp):
          </note>
          <u xml:id="i-3350c3207c878c48-521" next="i-3350c3207c878c48-527" who="Q5109205">
            <seg>
              Herr talman! Jag tackar ministern för de positiva tongångarna.
              Det är ju så att delar av det här området är ganska nytt. Ministern
              nämner bulimi. Det senaste, som stod i tidningen i går, handlade
              om ortorexi, det vill säga när man är farligt fixerad vid nyttig
              mat, träning och så vidare. Man får alltså tvångstankar av olika
              slag. Det blir till en mani att äta rätt och hålla sig i trim
              och allt sådant. Alla de här typerna av sjukdomar handlar om tvångsföreställningar
              som är lite mer än de vanliga jämfört med oss som försöker äta
              nyttigt men som ändå kan slarva då och då.
            </seg>
          </u>
          <u xml:id="i-3350c3207c878c48-522" prev="i-3350c3207c878c48-521" who="Q5109205">
            <seg>
              Det är riktigt att en del av de här terapierna fungerar bättre
              än andra. Det finns en variation av olika modeller, och olika
              modeller passar olika patienter. Det är väldigt svårt att säga
              att just en viss terapi passar en viss pojke eller flicka. Det
              är därför man måste ha den höga beredskapen att testa olika modeller
              över tiden för att se vad som passar bäst. Det handlar dock inte
              bara om resurser och platser. Det handlar även om att landsting
              och andra ser till att teckna avtal med andra landsting för att
              få platser hos dem och så vidare. Men det får inte bli för få
              stora enheter. En enhet har, som jag ser det, ofta en och samma
              typ av vårdmodell, en och samma typ av terapi och förhållningssätt
              till sjukdomen. Blir det för få sådana får man inte tillräcklig
              variation mellan de olika vårdmodellerna. Det kan vara till förfång
              för den enskilde patienten men också till förfång för utvecklingen
              av den typen av vård. Får man ett mindre antal patienter men fler
              vårdhem kan det ibland vara till fördel i det här fallet. Det
              handlar som sagt om att kunna utveckla den här vården, som ministern
              säger.
            </seg>
          </u>
          <u xml:id="i-3350c3207c878c48-523" prev="i-3350c3207c878c48-521" who="Q5109205">
            <seg>
              Jag tror att det är oerhört viktigt att känna att vi gemensamt
              jobbar för detta. Landstingen har ett ansvar, men vi ska också
              härifrån kunna ge signaler om att det här är ett prioriterat område.
              Det är det som jag känner är angeläget.
            </seg>
          </u>
          <u xml:id="i-3350c3207c878c48-524" prev="i-3350c3207c878c48-521" who="Q5109205">
            <seg>
              Naturligtvis får man i det akuta skedet akut hjälp med dropp,
              även om det är oerhört svårt. Det finns många tankar hos den sjuke
              i samband med det och så vidare. Öppenvården är också väl utvecklad
              i många delar av landet. Men den långa slutenvården finns inte
              på särskilt många ställen. Övergångsformerna mellan akut slutenvård,
              slutenvård och öppenvård kanske i alla delar inte heller riktigt
              fungerar såsom jag känner det i dag.
            </seg>
          </u>
          <u xml:id="i-3350c3207c878c48-525" prev="i-3350c3207c878c48-521" who="Q5109205">
            <seg>
              Jag har mångårig egen erfarenhet av området, och jag kan tycka
              att det skulle vara bra om man härifrån försökte ge lite starkare
              signaler i samband med psykiatrisamordnarens uppdrag att se över
              psykiatrin och ta fram alternativa vårdformer. Man bör ge signaler
              åt olika håll, och det kan vara värdefullt att vi härifrån hjälper
              till att beakta just den här gruppens särskilda behov. Det är
              en växande grupp. Det är i dag inte bara flickor, utan som ministern
              nämner är det också många andra som nu börjar lida av ätstörningar
              fram och tillbaka. Det är oerhört tråkigt, och jag tror att det
              är viktigt att vi försöker hjälpas åt för att få det här så bra
              som möjligt.
            </seg>
          </u>
          <note>
            Överläggningen var härmed avslutad.
          </note>
          <note>
            14 § Bordläggning
          </note>
          <note>
            Anmäldes och bordlades
          </note>
          <note>
            15 § Kammaren åtskildes kl. 13.22.
          </note>
          <u xml:id="i-3350c3207c878c48-526" prev="i-3350c3207c878c48-521" who="Q5109205">
            <seg>
              Förhandlingarna leddes
            </seg>
          </u>
          <u xml:id="i-3350c3207c878c48-527" prev="i-3350c3207c878c48-521" who="Q5109205">
            <seg>
              /Monica Gustafson
            </seg>
          </u>
        </div>
      </body>
    </text>
  </TEI>
</teiCorpus>
