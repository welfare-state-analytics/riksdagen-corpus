<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--79</head>
          <docDate when="2003-03-09">2003-03-09</docDate>
        </div>
      </front>
      <body>
        <div>
          <note n="a089537a">
            ﻿
          </note>
          <note n="50cb6a42">
            Riksdagens protokoll
          </note>
          <note n="893c9377">
            2003/04:79
          </note>
          <note type="date" n="be22098e">
            Tisdagen den 9 mars
          </note>
          <note n="701afcf2">
            Kl. 14:00 - 15:54
          </note>
          <note n="ad2196ea">
            1 § Justering av protokoll
          </note>
          <note n="56dc1dd1">
            Justerades protokollen för den 1, 2 och 3 mars.
          </note>
          <note n="6a231323">
            2 § Meddelande om frågestund
          </note>
          <note n="101482c8">
            Förste vice talmannen meddelade att vid frågestunden torsdagen
            den 11 mars kl. 14.00 skulle följande statsråd närvara:
          </note>
          <note n="e09de3bb">
            Statsrådet Lars-Erik Lövdén, utrikesminister Laila Freivalds,
            statsrådet Ulrica Messing, statsrådet Hans Karlsson och statsrådet
            Barbro Holmberg.
          </note>
          <note n="4f7a18ff">
            3 § Meddelande om ändringar i kammarens ärendeplan
          </note>
          <note n="51abacfa">
            Förste vice talmannen meddelade att ett meddelande om ändringar
            i kammarens ärendeplan onsdagen den 10 mars och torsdagen den
            29 april delats ut till kammarens ledamöter.
          </note>
          <note n="a40f4ba4">
            4 § Anmälan om fördröjt svar på interpellation
          </note>
          <note n="d145b0b9">
            Till riksdagen hade inkommit följande skrivelse:
          </note>
          <note n="da1597db">
            Interpellation 2003/04:323
          </note>
          <note n="5d1e7419">
            Interpellation 2003/04:323 av Tobias Billström om Skolverket
          </note>
          <note n="76e6dc53">
            Interpellationen kommer att besvaras tisdagen den 16 mars 2004.
          </note>
          <note n="ddbef1dd">
            Skälet till dröjsmålet är bl.a. resor och plenifri vecka i riksdagen.
          </note>
          <note n="853105ba">
            Thomas Östros
          </note>
          <note n="b7d3c671">
            5 § Svar på interpellation 2003/04:296 om statsbesöket i sultanatet
            Brunei
          </note>
          <note type="speaker" n="74049758">
            Anf. 1 Utrikesminister LAILA FREIVALDS (s):
          </note>
          <u who="Q291648" xml:id="i-d453c002afd661ff-0" n="7cf28716">
            <seg n="6ff03838">
              Herr talman! Birgitta Ohlsson har frågat mig vilka åtgärder jag
              är beredd att vidta för att, som hon utrycker det, återställa
              förtroendet för den svenska utrikespolitiken, samt om jag är beredd
              att medverka till striktare regler för medföljande representation
              från regeringen vid statsbesök.
            </seg>
            <seg n="9235935f">
              Frågan gäller statsbesöket i Brunei som följde på statsbesöket
              i Vietnam i början av februari. I interpellationen hänvisar Birgitta
              Ohlsson till kungens, som hon säger, positiva uttalande bland
              annat om sultanens närhet i förhållande till folket, trots rapporter
              om bristen på medborgerliga och politiska rättigheter och demokrati
              i Brunei. Hon hänvisar vidare till att jag själv och två statssekreterare
              deltog i Vietnambesöket, medan i Brunei statssekreteraren i Miljödepartementet
              deltog.
            </seg>
            <seg n="a62aaf94">
              Låt mig först konstatera att statsbesök är ett besöksutbyte mellan
              statschefer, ett symboliskt och traditionellt inslag i länders
              utrikesrelationer. Ett statsbesök ger tillfälle att öka den ömsesidiga
              kunskapen om länderna. Erfarenheten visar att det kan erbjuda
              goda möjligheter att främja handels- och kulturutbyte. Inte minst
              ges också tillfälle till dialog mellan politiska företrädare om
              aktuella frågor, vare sig ståndpunkterna är samstämmiga eller
              skiljaktiga.
            </seg>
            <seg n="541b2680">
              Detta är förutsättningarna för ett statsbesök. Det handlar om
              ett sammansatt arrangemang av ceremoni, främjande och allvarsord,
              där deltagarna har olika roller att fylla.
            </seg>
            <seg n="6b8f6e05">
              Birgitta Ohlssons fråga om åtgärder för att återställa förtroendet
              för den svenska utrikespolitiken måste förutsätta att förtroendet
              har lidit skada. Någon sådan skada har emellertid inte uppstått.
            </seg>
            <seg n="f5a994e6">
              Vid statsbesök ansvarar regeringens representant för de politiska
              inslagen i besöksprogrammet. I Brunei talade statssekreteraren
              i Miljödepartementet således å regeringens vägnar. Detta förhållande
              stod helt klart för de bruneiska värdarna vid programläggningen.
              Miljöfrågor hade tidigt i planeringen identifierats som ett ömsesidigt
              intresse, varför det var naturligt att vända sig till Miljödepartementet
              när regeringens deltagande i besöket lades fast.
            </seg>
            <seg n="77b82a4f">
              Jag kan försäkra att statssekreteraren i sina samtal med bland
              andra statssekreteraren i Bruneis utrikesministerium och med landets
              högste åklagare tog upp behovet av konstitutionella reformer i
              Brunei och uppmuntrade till ratifikation av ytterligare internationella
              konventioner om mänskliga rättigheter. I svaren bekräftades att
              Brunei känner till omvärldens kritik, och det anfördes att en
              process är i gång, även om den tar tid. Statssekreteraren inbjöd
              till fortsatt dialog.
            </seg>
            <seg n="777a51fb">
              Mot bakgrund av rapporter om bristande respekt för mänskliga
              fri- och rättigheter framhöll vidare statschefen i sitt officiella
              tal i Brunei att grundläggande värden som demokrati, rättssamhälle
              och mänskliga rättigheter utgör förutsättningar för utvecklingen
              av en nation och dess strategi för att möta utmaningarna i dagens
              globaliserade värld.
            </seg>
            <seg n="22d6d3f7">
              Kungen har beklagat att hans uttalande om öppenheten i landet
              vid en pressträff, som svar på en fråga om hans samvaro med sultanen,
              har kommit att missförstås. I pressmeddelande och i samtal med
              statsministern har kungen klarlagt att han med lojalitet och av
              egen inre övertygelse företräder de höga värderingar som Sveriges
              grundlagar vilar på. Därmed bör just denna sak anses utagerad.
            </seg>
            <seg n="cb33b716">
              Den senaste tiden har också uppmärksammats det informationsmaterial
              som UD sammanställer och som deltagarna i delegationen till Brunei
              erhållit. Jag finner anledning att här klargöra vad som gäller
              beträffande detta material.
            </seg>
            <seg n="2fd37a6f">
              Inför statsbesök sammanställs faktaunderlag som ska ge en balanserad
              och allsidig bild av förhållandena i besökslandet. Bland annat
              ingår texter med översikter av politiska och ekonomiska förhållanden
              samt i förekommande fall en redovisning av MR-situationen. Även
              texter från organisationer utanför Regeringskansliet infogas i
              materialet. Härutöver utarbetas underlag till det anförande som
              statschefen håller och de samtal den svenska regeringens representant
              för. Det är i dessa underlag som den svenska regeringens syn på
              förhållandena i besökslandet återges.
            </seg>
            <seg n="865f13b0">
              Allt sammantaget är jag stärkt i min inställning att statsbesök
              som nyttjas på rätt sätt utgör värdefulla instrument i främjandet
              av demokrati och mänskliga rättigheter. Vi bör därför fortsätta
              att bejaka statsbesök också i länder som inte i allt uppfyller
              våra höga krav.
            </seg>
            <seg n="3d1a021a">
              Med tidens gång och efter många statsbesök ter det sig naturligt
              att göra en översyn av statsbesöken och dessas förberedelser.
              En sådan inleddes redan i höstas. Jag ser inga behov av stora
              förändringar, men vissa förbättringar är givetvis möjliga att
              göra. Bland det som kommer att tas upp finns också principen om
              statsråds deltagande i statsbesöken.
            </seg>
          </u>
          <note type="speaker" n="89e4aa4a">
            Anf. 2 BIRGITTA OHLSSON (fp):
          </note>
          <u who="Q429001" xml:id="i-2fdac1c8e19e074d-0" n="4b0ee5aa">
            <seg n="5b640d77">
              Herr talman! Jag vill inleda med att tacka utrikesministern för
              hennes svar. Några frågor kvarstår dock, som jag hoppas att denna
              interpellationsdebatt ska bringa klarhet i, vad gäller framtida
              rutiner för svenska statsbesök.
            </seg>
            <seg n="258716a7">
              I Sverige har vi sedan 1971 en Torekovkompromiss som stadgar
              att den icke folkvalde statschefen inte får uttala sig politiskt.
              Ändå har det skett vid flertalet tillfällen. Uttalandet i Brunei
              var ett av dessa. Att så öppet tala väl om den diktatoriska sultanen
              i Brunei var mycket negativt, och vi har sett följderna.
            </seg>
            <seg n="fb62b3d7">
              För att enklast undvika denna typ av fadäser i framtiden vi vet
              hur diktaturländer använder sig av västerländska demokratier för
              att göra inhemska PR-kupper vid utländska statsbesök bör några
              rutinändringar göras.
            </seg>
            <seg n="74d87507">
              Det är intressant att när den norske kungen avlägger statsbesök
              är alltid utrikesministern med. Ofta följer även andra ministrar
              med som kan passa den norska nationens intressen beroende på vilka
              frågor som ska tas upp, framför allt för att kunna svara på politiska
              frågor och bemöta politiska debatter där det handlar om tydliga
              skiljelinjer mellan demokrati, diktatur och brott mot mänskliga
              rättigheter.
            </seg>
            <seg n="9e7b8d65">
              Efter kungafadäsen i Brunei uttryckte statsminister Göran Persson
              stöd för just den linjen: Måhända bör det bli praxis i framtiden
              att ministrar är med. Men i utrikesministerns svar skriver hon
              att det ej behövs några större förändringar. Jag undrar: Vad är
              det för linje som gäller för den socialdemokratiska regeringen?
              Kommer kungen att ha med sig medföljande ministrar vid framtida
              statsbesök?
            </seg>
            <seg n="12a9769d">
              Jag vill också ta upp den promemoria från Utrikesdepartementet
              som vi kunde få läsa drygt två veckor efter kungens uttalande
              om Brunei. Där gick att läsa: Sultanen av Brunei har uppmuntrat
              till ökad öppenhet och ekonomiska reformer samtidigt som han värnat
              om politisk stabilitet. Han uppges personligen ta del av förhållandena
              på olika håll i samhället genom att göra personliga besök på myndigheter,
              skolor, sjukhus, i byar med mera.
            </seg>
            <seg n="da2af649">
              Det liknade ganska mycket de ord vi fick höra av kungen. Två
              fel gör ju inte ett rätt kungen borde inte ha uttalat sig alls
              politiskt. Han bröt mot Torekovkompromissen och det vi beslutat
              i denna kammare. Men det är ganska anmärkningsvärt att dessa positiva
              rader från UD ändå fanns med.
            </seg>
            <seg n="524d1c43">
              Grova brott mot mänskliga rättigheter är nämligen vardag i Brunei.
              Det är bara att besöka någon av de stora internationella människorättsorganisationerna
              så kan vi se dessa brott. Den senaste veckan har vi kunnat läsa
              i internationell press hur sultanen av Brunei har fängslat människor
              på mycket godtyckliga grunder för att de kritiserat hans familj
              personligen. Det är anmärkningsvärt att Sverige inte har en skarpare
              linje.
            </seg>
            <seg n="40215f71">
              Det är väldigt allvarligt om vår statschef uppträder i andra
              länder som om han för ett slags privat utrikespolitisk linje i
              förhållande till främmande makt, men det är också intressant att
              Utrikesdepartementet och regeringen inte varit tillräckligt skarpa.
              Jag hade som folkvald politiker förväntat mig att få höra mera
              fördömande ord från utrikesministerns och statsministerns sida.
            </seg>
            <seg n="34f67a3d">
              Jag undrar om utrikesministern nu i efterhand anser att man från
              Sverige varit tillräckligt skarp i kritiken av denna diktaturnation,
              Brunei. Och om, som utrikesministern sade i sitt svar till mig
              nyss, det inte har varit någon utrikespolitisk kris över huvud
              taget och att detta i många fall bör tystas ned, varför tycker
              hon då eventuellt att vi ska göra en del förändringar, om det
              inte har varit någon stor fadäs alls?
            </seg>
          </u>
          <note type="speaker" n="ad646710">
            Anf. 3 CARL B HAMILTON (fp):
          </note>
          <u who="Q6196285" xml:id="i-8c83514b3d3c7347-0" n="94daf081">
            <seg n="0fec5320">
              Herr talman! Det har nu gått några veckor, och jag tycker att
              det finns en fråga som bör diskuteras, mot bakgrund av kungens
              mycket begränsade möjligheter att gå i svaromål. Det fanns en
              UD-text på någon sida som beskrev Brunei på ett sätt som var snarlikt
              det kungen hade i den olycksaliga intervjun. Det kungen sade var
              olämpligt, men var han inspirerad, understödd av en olämplig UD-text?
            </seg>
            <seg n="c4f51176">
              Vi fick ett väldigt medieuppbåd som jagade både alla ledande
              politiker och statschefen för uttalanden efter den här intervjun.
              Då är frågan: När kände Laila Freivalds och Göran Persson till
              att det fanns den här snarlika texten i UD:s underlagsmaterial?
              Man måste klara ut den frågan. Jag hoppas verkligen inte att Laila
              Freivalds och regeringen ställde ut kungen till allmän skamning
              i medierna, bland annat genom att vägra att kommentera intervjun,
              om man hade vetskap om att det i det material som utrikesministerns
              eget departement, UD, hade producerat fanns en text som i ordval
              var snarlik den som kungen hade använt.
            </seg>
            <seg n="c27e6750">
              Avstod Laila Freivalds och Göran Persson från att upplysa medierna
              om UD-textens existens? Om regeringen, Utrikesdepartementet, hade
              upplyst om detta så hade naturligtvis mediernas fokus flyttats
              från kungens felsteg till UD:s och regeringens ansvar.
            </seg>
            <seg n="57f3139c">
              Alltså, när visste Laila Freivalds och Göran Persson att det
              i UD-pärmen fanns en text som var snarlik kungens uttalande? Varför
              sade ni det då inte omedelbart? Eller visste ni inte om det förrän
              det publicerades i Svenska Dagbladet den 25 februari, det vill
              säga drygt två veckor efter det att intervjun gjordes?
            </seg>
            <seg n="231f3baa">
              Det här är viktigt, för vi måste veta om regeringen utsatte kungen
              för ett fullskaligt mediedrev trots att man visste att UD kunde
              ha haft en del av ansvaret för detta drev, om man så att säga
              dolde UD-texten för att rädda sitt eget skinn. Det hade varit
              osjyst även mot allmänheten, men inte minst mot kungen, därför
              att han har mycket begränsade möjligheter att gå i svaromål i
              en sådan här situation.
            </seg>
          </u>
          <note type="speaker" n="d83c2f89">
            Anf. 4 EWA BJÖRLING (m):
          </note>
          <u who="Q457877" xml:id="i-3ed9fec6ed13d235-0" n="4386b55f">
            <seg n="fd25165e">
              Herr talman! Birgitta Ohlsson tar upp frågan angående statsbesöket
              i Brunei och undrar vilka åtgärder utrikesministern avser att
              vidta för att återställa förtroendet för den svenska utrikespolitiken.
              Hon tar också upp frågan om striktare regler för medföljande representation.
            </seg>
            <seg n="258d060d">
              Jag kan hålla med om att kungens uttalande var olyckligt. Men
              just det uttalandet skapade knappast en större förtroendekris
              i svensk utrikespolitik. Det finns i så fall flera andra frågor
              av större dignitet att ta upp.
            </seg>
            <seg n="5498369a">
              Vidare har Folkpartiet mig veterligen aldrig förut intresserat
              sig för det lilla sultanatet Brunei, åtminstone inte via någon
              motion. Däremot har Folkpartiet, liksom alla vi andra, stort engagemang
              i frågan angående mänskliga rättigheter. Brunei är inte något
              gott exempel på vare sig existensen av demokrati eller mänskliga
              rättigheter.
            </seg>
            <seg n="2b2f3b73">
              Tyvärr får man ibland känslan av att det här inte handlar om
              Bruneis folk utan om egna särintressen, för att egentligen belysa
              frågan om monarkins vara eller icke vara.
            </seg>
            <seg n="cb7dc45e">
              Herr talman! Monarkin har funnits i ett antal sekler och i sin
              nuvarande omfattning tjänat det svenska folket väl. Jag ser ingen
              anledning att ändra det statsskicket. Tanken med att ha en kung
              eller drottning måste vara att han eller hon på ett neutralt,
              icke-politiskt sätt ska representera Sverige, personifiera Sverige.
              Men de som vill ändra statsskicket upprepar som ett mantra att
              det är odemokratiskt med en människa som ärver sin position. Är
              det inte minst lika odemokratiskt att välja en politiskt tillsatt
              representant för Sverige, när kanske hälften av folket inte vill
              stå bakom de politiska åsikter den valda personen har?
            </seg>
            <seg n="06f3cfe7">
              Herr talman! För att återvända till mänskliga rättigheter, som
              jag tycker bör vara huvudfrågan i denna interpellationsdebatt,
              vill jag ställa frågan till utrikesministern: Vad avser utrikesministern
              att göra för att öka friheten för folket i Brunei?
            </seg>
          </u>
          <note type="speaker" n="bd4b8348">
            Anf. 5 HELENA BARGHOLTZ (fp):
          </note>
          <u who="Q4937530" xml:id="i-ecabc0ec4413eaa6-0" n="3a1618fa">
            <seg n="1d2581bd">
              Herr talman! Det här kan, om det vill sig illa, utvecklas till
              en debatt om huruvida vi ska ha republik eller monarki, och det
              är inte avsikten med den här interpellationen, har jag förstått.
              Jag vill tala om för Ewa Björling att Folkpartiet står bakom Torekovuppgörelsen.
              Vi stöder det nuvarande statsskicket. Det gör även jag.
            </seg>
            <seg n="9f0fe1d5">
              Jag har ett par frågor med anledning av svaret på Birgitta Ohlssons
              interpellation. Det gäller talet som kungen höll i Brunei. Utrikesministern
              säger att statschefen framhöll i sitt officiella tal i Brunei
              att grundläggande värden som demokrati, rättssamhälle och mänskliga
              rättigheter utgör förutsättningar för utvecklingen av en nation
              och dess strategi för att möta utmaningarna i dagens globaliserade
              värld. Jag har gått in på UD:s hemsida och läst de två tal som
              kungen höll. I det tal han höll i Vietnam sade han precis det
              här. Men jag kan inte minnas att jag såg att han sade det också
              i talet i Brunei. I talet i Brunei uppehöll han sig väldigt mycket
              kring miljöfrågor. Jag kan minnas fel, och det är det jag vill
              få belagt av utrikesministern. Jag vet att jag tänkte att det
              var märkligt att han inte tog upp det i Brunei. Men jag kan ha
              fel, och jag vill alltså få belägg för att han verkligen sade
              precis samma sak som han uppenbarligen sade i talet i Vietnam.
            </seg>
            <seg n="9c27ea28">
              Sedan är jag också intresserad av att veta hur regeringen handlägger
              en begäran från kungen om olika besök. Vi vet att kungen själv
              hade begärt att få göra statsbesöket i Brunei. Jag undrar om det
              är vanligt att kungen kommer med önskemål om statsbesök och om
              det i så fall förekommer att regeringen säger nej.
            </seg>
          </u>
          <note type="speaker" n="10bfaa70">
            Anf. 6 HENRIK S JÄRREL (m):
          </note>
          <u who="unknown" xml:id="i-3b4b2510a3735095-0" n="f9cb50d2">
            <seg n="01654342">
              Herr talman! Jag har sagt det förr, och jag vill gärna upprepa
              det än en gång: Jag tycker att det här har blivit en storm i ett
              vattenglas. Vissa folkpartister och miljöpartister och en del
              journalister har dragit upp det här till en storleksordning som
              det inte förtjänar, faktiskt också understödda av vissa statsvetare
              som mot bättre vetande har börjat tala om konstitutionell kris.
              Det handlar inte om det.
            </seg>
            <seg n="61f1fd12">
              Det är en storm i ett vattenglas. Jag vill gärna rikta mig till
              utrikesministern och säga att jag förvånar mig över en sak. Om
              nu regeringen finner det viktigt med Brunei lika viktigt som Vietnam
              så borde man ha skickat med någon minister till Brunei för att
              också där understryka regeringens syn på mänskliga rättigheter
              och demokratisk utveckling.
            </seg>
            <seg n="26ca6cba">
              Herr talman! Å andra sidan blev besöket i Vietnam, som föregick
              besöket i Brunei, inte alls uppmärksammat i den utsträckning som
              bort vara fallet. Sverige har haft diplomatiska förbindelser med
              Vietnam i över 35 år och lagt ett antal miljarder i biståndspengar.
              Vad har vietnameserna fått ut av det, när har det redovisats för
              svenska folket och på vilken detaljnivå? Det finns ingen rim och
              reson, ingen proportion i den här debatten. I stället har man
              fokuserat på ett litet sultanat i en enklav i Malaysia på Borneo
              som Sverige inte har haft några direkt långvariga förbindelser
              med på samma sätt som med Vietnam. Frågan om Vietnam borde ha
              uppmärksammats betydligt mer än vad som är fallet.
            </seg>
            <seg n="e2a8604b">
              Jag ser att utrikesministern säger i svaret att vissa förbättringar
              kan göras när det gäller att förbereda statsbesöken i framtiden.
              Jag hälsar det med glädje. Det är väl bra. De förbättringarna
              borde bland annat ta sikte på att regeringen i så fall skickar
              med en minister nästa gång man åker till små länder med bara 300
              000400 000 medborgare, lägger större diplomatisk tyngd vid det
              och inte låter statschefen figurera i regeringens ställe. Ta med
              sig det och fundera lite på Gustav Adolfs torg över hur man på
              lämpligaste sätt ska ge mera tyngd åt regeringens utrikespolitik
              även i små länder typ sultanat.
            </seg>
          </u>
          <note type="speaker" n="595ef430">
            Anf. 7 Utrikesminister LAILA FREIVALDS (s):
          </note>
          <u who="Q291648" xml:id="i-d453c002afd661ff-1" n="7cf28716">
            <seg n="2dbd3aa8">
              Herr talman! Får jag först klara av Birgitta Ohlssons fråga om
              huruvida det ska följa med en minister vid statsbesök eller inte.
              Birgitta Ohlsson åberopade Norge som alltid har med en minister.
              Det har faktiskt vi också. Jag har gått igenom den historia vi
              har när det gäller statsbesök. Det är praxis i Sverige att det
              alltid följer med en minister vid statsbesök. Oftast är det utrikesministern
              men ibland har det bedömts vara lämpligt att det är någon annan
              minister. Statsbesöket i Brunei, som var påhängt ovanpå ett annat
              statsbesök, är det undantag som jag faktiskt kan se i praxis.
              Där var det i stället en statssekreterare som representerade regeringen.
            </seg>
            <seg n="c7a29ec9">
              Birgitta Ohlsson säger också att jag inte har uttalat mig tillräckligt
              skarpt beträffande situationen för de mänskliga rättigheterna
              i Brunei. Eftersom jag inte var med i Brunei har jag inte haft
              anledning att uttala mig där om det, och därefter har inte frågan
              varit uppe till diskussion. Vi kunde gärna ta en debatt om det
              i stället, Birgitta Ohlsson! Men jag vill framhålla att regeringens
              representant i Brunei mycket tydligt framförde den svenska synen
              på både situationen för de mänskliga rättigheterna och demokratin
              i allmänhet i Brunei.
            </seg>
            <seg n="6b414237">
              När det gäller de förändringar som kan behöva göras har jag konstaterat
              att jag inte vet om det behöver göras några större förändringar.
              Redan i höstas inleddes det en diskussion på UD om att det vore
              värdefullt att göra en utvärdering av statsbesöken för att kontrollera
              om vi på något vis, genom förändringar i upplägget eller på annat
              sätt, kan få ut ännu mer värdefulla effekter av statsbesöken.
              Som jag sade tidigare ser vi dem som en väsentlig del av främjandet
              av svenska intressen och ett sätt att framföra Sveriges syn på
              olika frågor ute i världen. När man har ett sådant instrument
              till sitt förfogande gäller det också att man då och då utvärderar
              det för att se om man kan förbättra det i något avseende.
            </seg>
            <seg n="91657570">
              Vad gäller Carl B Hamiltons fråga vill jag tillbakavisa alla
              jämförelser mellan de texter som finns i UD och de uttalanden
              som kungen gjorde. Det var ett personligt uttalande och hans egen
              känsla. Det var så han uppfattade det som han uttalade sig om.
              UD:s material innehåller neutral information både av positiv och
              negativ karaktär. Jag är förvånad om det finns någon här i riksdagen
              som hävdar uppfattningen att när UD tar fram ett sakmaterial så
              skulle man lägga värderingar på vilka sakuppgifter som är av betydelse
              och vilka man av politiska skäl inte vill ha med i sakmaterialet.
              Det material som UD tar fram innehåller både positiva och negativa
              fakta just för att den som läser materialet ska kunna få en allsidig
              bild av det land som man besöker.
            </seg>
            <seg n="dfabeed8">
              Carl B Hamilton ville också veta när jag hade tagit del av den
              informationen. Det var naturligtvis långt i efterhand. Eftersom
              jag inte åkte med till Brunei så ägnade jag inte min tid till
              att gå igenom det materialet, utan jag tog del av det senare.
              Däremot lämnades det ut till massmedierna omedelbart. Det fanns
              alltså tillgängligt för allmänheten.
            </seg>
            <seg n="364b60e1">
              Ewa Björling frågar vad jag tänker göra för att öka friheten
              för folket i Brunei. Jag tycker att vi gjorde en insats när regeringens
              representant vid statsbesöket i Brunei framförde de uppfattningar
              som Sverige har när det gäller betydelsen av ökad demokrati och
              respekt för de mänskliga rättigheterna.
            </seg>
            <seg n="53dc641c">
              Helena Bargholtz undrar vad kungen sade i sitt officiella tal
              i Brunei, och saknar någonting om de mänskliga rättigheterna och
              demokratin. Det finns ett sådant avsnitt; det femte stycket i
              konungens tal innehåller de uppgifterna.
            </seg>
            <seg n="287abd0c">
              Den sista frågan från Helena Bargholtz gällde huruvida det är
              vanligt att kungen har förslag till statsbesök. Jag har gått tillbaka
              i historien och kan konstatera att Bruneibesöket nog är den enda
              gång som kungen har framfört ett önskemål. I övrigt är det regeringen
              som föreslår statsbesöken.
            </seg>
          </u>
          <note type="speaker" n="f9e9de87">
            Anf. 8 BIRGITTA OHLSSON (fp):
          </note>
          <u who="Q429001" xml:id="i-2fdac1c8e19e074d-1" n="4b0ee5aa">
            <seg n="1ab43ffc">
              Herr talman! Jag håller med utrikesministern om att det är viktigt
              att man gör statsbesök också i länder som inte är fullt fria demokratier.
              Det är viktigt för att kunna ha en dialog, vara kritisk och lyfta
              fram de saker som vi inte tycker stämmer överens med sunda demokratiska
              ideal. Det är viktigt att fortsätta med det. Men det ålägger också
              extra stort ansvar. Därför var detta olyckligt. Om det nu fanns
              någon form av praxis som innebar att ministrar alltid följer med
              de kungliga på statsbesök är det mycket märkligt att det inte
              skedde den här gången. Det råder också viss bristande information
              om hur statsbesöket har tillkommit.
            </seg>
            <seg n="ab0b33eb">
              Vad gäller situationen för de mänskliga rättigheterna i Brunei
              så är väl det enda positiva som den här historien har uppbragt
              att många människor har fått information om detta. Alla vet nu
              att sultanen i landet härskar med oinskränkt makt. Sultanen är
              både statschef och premiär-, finans- och försvarsminister. Sedan
              1962 råder det undantagstillstånd i parlamentet. Bruneis riksdag
              är avstängd. Medborgerliga politiska rättigheter är inskränkta.
              Spöstraff utdöms i 80 % av brottmålen. Kvinnor diskrimineras.
              Homosexualitet är förbjuden. Kristna diskrimineras; kyrkor får
              exempelvis inte byggas i landet. Det är bra att det har kommit
              fram.
            </seg>
            <seg n="91537f8b">
              Men när vi tittar på hur kungens statsbesök i landet har beskrivits
              i inhemska medier ser vi samma tendens som alla diktaturländer
              nyttjar när de får besök framför allt när det inte är ett besök
              som i tillräckligt starka ordalag kritiserar just den brist på
              mänskliga rättigheter som finns. Det märks när man slår upp någon
              av de publikationer som finns i landet. Medierna i landet är fortfarande
              oerhört styrda av statsmakten. Man får exempelvis inte kritisera
              islam öppet och man får inte heller kritisera sultanens familj
              och gå obestraffad. Den senaste veckan har vi sett exempel på
              att människor har fängslats godtyckligt för att de har gjort detta.
            </seg>
            <seg n="cdff69e6">
              Kungens besök i Brunei gav en bild av att Sverige inte alls är
              så kritiskt som fallet är om man tittar på den politik vi för
              i denna riksdag. Vi fick en rosenskimrande bild av att Sverige
              inte för fram någon speciellt skarp kritik. Det var väldigt olyckligt.
            </seg>
            <seg n="80afeb44">
              Jag ska avsluta med att ta upp Vietnam, som några av mina kolleger
              nämnde något om. Jag vill passa på att påpeka att jag var den
              enda politiker som också kritiserade statsbesöket i Vietnam veckan
              innan. Det hade varit intressant om några av mina moderata kolleger
              då också hade varit lite skarpa i sina uttalanden. Det är också
              intressant att Folkpartiet är det enda parti i riksdagen som vill
              dra in på biståndet till Vietnam. Vi tycker inte att bistånd ska
              gå rakt i kommunistdiktatorers fickor. Laos och Vietnam är några
              av de länder som får mest biståndspengar av Sverige. Jag har inte
              hört moderaterna i utrikesutskottet hänga på den linjen och vara
              tillräckligt skarpa. Jag skulle främja det, och jag tycker att
              det är positivt om ni vill föra en mer intensiv debatt i det ämnet.
            </seg>
            <seg n="234b0f75">
              Avslutningsvis tycker jag också att det vi ska lära av debatten
              är att 2000-talets stora konflikt kommer att råda mellan demokrati
              och diktatur. Det är oerhört viktigt att alla vi som vill främja
              de idealen ser till att Sverige blir en spjutspetsnation på området.
              Vi kan aldrig kompromissa när det gäller grundläggande mänskliga
              fri- och rättigheter. Även om ett land som Brunei må vara rikt
              så innebär inte det att man får kompromissa med mänskliga rättigheter.
              På samma sätt får ett fattigt land som Vietnam aldrig heller säga
              att bara för att man är fattig så har man inte råd att införa
              yttrandefrihet. Där måste man vara knivskarp.
            </seg>
          </u>
          <note type="speaker" n="3e95e56b">
            Anf. 9 CARL B HAMILTON (fp):
          </note>
          <u who="Q6196285" xml:id="i-8c83514b3d3c7347-1" n="94daf081">
            <seg n="2b6631a1">
              Herr talman! När visste Laila Freivalds och Göran Persson om
              den här texten? Jag tycker att detta är en viktig fråga. Den texten
              i pärmen, som hade ett innehåll som var snarlikt det som kungen
              sade, hade naturligtvis ett betydande nyhetsvärde. Ju förr det
              hade kommit fram, desto bättre hade det varit ur kungens synpunkt.
              Därför är frågan om regeringen utsatte kungen för ett mediedrev
              som han annars inte hade blivit utsatt för. Laila Freivalds säger
              att hon själv inte förrän senare, långt i efterhand, tog del av
              texten men att medierna hade den och kunde få den från början
              med en gång. Är det mediernas fel att texten inte kom fram?
            </seg>
            <seg n="cfe324e9">
              Jag tror att det hade varit värdefullt om regeringen hade påpekat
              att texten finns och att hela pärmen finns. Man kunde ha sagt:
              Läs där! Där finns en text som möjligen kan ha påverkat kungen.
              Det hade varit sjystare mot honom. Jag tycker att det är något
              fegt att säga att detta är mediernas fel eftersom de hade pärmen
              och hade kunnat läsa texterna och underförstått var lata för att
              de inte gjorde det tidigare.
            </seg>
            <seg n="ed118ac1">
              Var frågan om texten till exempel uppe när Göran Persson hade
              sitt samtal med kungen? Var Göran Persson medveten om det och
              var kungen medveten om det? Tog kungen upp det eller tog Göran
              Persson upp att detta möjligen var grunden till det olycksaliga
              uttalandet? I vilken utsträckning har alltså regeringen genom
              underlåtenhet ställt ut kungen i ett mediedrev som han annars
              inte hade ställts i? Detta är inte en fråga om monarki eller republik,
              utan det är en fråga om sjysthet.
            </seg>
          </u>
          <note type="speaker" n="d1b4fe70">
            Anf. 10 EWA BJÖRLING (m):
          </note>
          <u who="Q457877" xml:id="i-3ed9fec6ed13d235-1" n="4386b55f">
            <seg n="da7b04b0">
              Herr talman! Jag ska börja med att tacka för svaret från utrikesministern.
              Jag hoppas att vi i verkligheten också får se en utveckling mot
              demokrati även i Brunei.
            </seg>
            <seg n="ce629561">
              Till Birgitta Ohlsson, angående bistånd till Vietnam, får jag
              väl ändå lov att säga att Moderaternas biståndspolitik är ganska
              välkänd. Vi vill fokusera på Afrika. Mig veterligen ligger inte
              Vietnam i Afrika, men det är en helt annan debatt.
            </seg>
            <seg n="e365c06b">
              Jag vill också säga att ett besök av vår kungafamilj öppnar många
              dörrar utomlands och är en god representation för Sverige, vilket
              också är omvittnat av näringslivet. Det här kan inte undgå att
              vara bra för Sverige, vad än republikanerna hävdar.
            </seg>
            <seg n="754c6595">
              Sedan kan misstag begås och uttalanden misstolkas, men det är
              en annan fråga som det gäller för UD att lösa genom kompetent
              representation och god information före det att statsbesök sker.
              Det är faktiskt utrikesministerns skyldighet att se till att rätt
              information från UD ges till både kungen och andra officiella
              utlandsresenärer som ska representera Sverige. Sedan har vi alla
              ett ansvar att uppträda som goda ambassadörer för Sverige och
              svensk utrikespolitik när vi representerar i andra länder.
            </seg>
          </u>
          <note type="speaker" n="bb385317">
            Anf. 11 HELENA BARGHOLTZ (fp):
          </note>
          <u who="Q4937530" xml:id="i-ecabc0ec4413eaa6-1" n="3a1618fa">
            <seg n="660c43fb">
              Herr talman! Jag vill också tacka utrikesministern för svaren
              på mina frågor, men de väcker följdfrågor. Det var tydligen ett
              undantag att kungen själv föreslog att han skulle fara till Brunei.
              Jag undrar om regeringen hade kunnat tänka sig att ordna ett statsbesök
              i Brunei även om kungen inte hade föreslagit det. Var går gränsen
              för orimliga statsskick där regeringen inte tycker att det är
              okej att göra statsbesök? Det ger ju ändå landet en väldigt god
              PR att få ett kungligt statsbesök.
            </seg>
            <seg n="928d57b6">
              Utrikesministern skriver också att den statssekreterare som följde
              med till Brunei inbjöd till fortsatt dialog. Vad händer nu om
              man ska ha en fortsatt dialog om detta? Är det kontinuerliga kontakter?
              Eller är det bara en artighetsfras när statssekreteraren inbjuder
              till fortsatt dialog?
            </seg>
            <seg n="6d3efc61">
              Min slutliga fråga är: Finns det länder som UD och utrikesministern
              absolut inte kan tänka sig kungliga statsbesök i?
            </seg>
          </u>
          <note type="speaker" n="4354f14f">
            Anf. 12 HENRIK S JÄRREL (m):
          </note>
          <u who="unknown" xml:id="i-3b4b2510a3735095-1" n="f9cb50d2">
            <seg n="802dde20">
              Herr talman! Utrikesministern anför här att det inte var regeringens
              ord när kungen uttalade sig som han gjorde på en journalists fråga.
              Det var kungens egen känsla, säger Laila Freivalds. Det må det
              vara, men underlaget hade ju regeringen tagit fram och serverat
              i sin PM. Där fanns ordvändningar som i rätt hög grad påminde
              om vad kungen svarade på intervjufrågan. Regeringen får nog faktiskt
              ta på sig en del av skulden eftersom man furnerar statschefen
              med underlag.
            </seg>
            <seg n="149b7466">
              Sedan kan jag tycka att det säkert finns anledning att rikta
              kritik mot en del av statsskicket i Brunei, men minst lika stora
              angrepp kan riktas mot Vietnam och det vietnamesiska statsskicket.
              Jag tycker att det helt har saknats proportioner här. Vi fick
              inte veta lika mycket om vad som tilldrog sig vid det vietnamesiska
              statsbesöket som vid det i Brunei. Jag tycker att det visar på
              lite av dubbelmoralen i svensk politik och, inte minst, journalistik.
              Man blåser upp detta bara för att det råkar vara en sultan som
              är statschef i en liten enklav, medan det finns miljontals människor
              i det kommuniststyrda Vietnam. Det låtsas man liksom inte om.
              Jag skulle vilja se talen som både statsrådet Freivalds och kungen
              höll i Vietnam. Hur mycket tog man där avstånd från brott mot
              mänskliga rättigheter och talade för utvecklandet av demokrati?
              Jag efterlyser någon rim och reson och någon proportion mellan
              Brunei och Vietnam. Jag tycker att den verkligen har lyst med
              sin frånvaro.
            </seg>
          </u>
          <note type="speaker" n="89f1e67c">
            Anf. 13 Utrikesminister LAILA FREIVALDS (s):
          </note>
          <u who="Q291648" xml:id="i-d453c002afd661ff-2" n="7cf28716">
            <seg n="deb1e8cd">
              Herr talman! På frågan från Birgitta Ohlsson om varför jag inte
              följde med till Brunei vill jag säga att det skedde efter praktiska
              överväganden. Redan långt innan jag kom in i bilden hade bedömningen
              gjorts att det inte var möjligt att följa med på två statsbesök.
              Det skulle ta för lång tid. Det var en utrikespolitisk debatt
              veckan därpå. Det var inte möjligt av rent praktiska skäl. Man
              gjorde bedömningen att det var lämpligt att en statssekreterare,
              och särskilt en statssekreterare från Miljödepartementet, åkte
              med till Brunei.
            </seg>
            <seg n="1ec9a179">
              Det är naturligtvis så att diktaturländer kan utnyttja ett statsbesök.
              Det är en av de saker som finns med i bedömningen när man tar
              ställning till huruvida man ska göra statsbesök eller inte. Det
              är nog ohjälpligt så att hur mycket vi än för fram vår kritik
              kan vi inte vara säkra på att den återspeglas i det landets medier,
              särskilt inte om det är ett land där medierna är hårt kontrollerade.
              Det är en av de konsekvenser som vi måste räkna med när vi gör
              statsbesök. Det vägs givetvis in. Det är naturligtvis beklagligt
              att den kritik som Sverige ofta för fram i de här sammanhangen
              inte återspeglas på något utförligt sätt i det landets medier.
            </seg>
            <seg n="1d3af7ef">
              Men vi kompromissar aldrig bort vår kritik när det gäller mänskliga
              rättigheter eller demokrati. Ett av syftena med att vi åker till
              länder där det finns anledning att framföra den kritiken är ju
              att det är vår uppgift att göra detta när vi kommer dit.
            </seg>
            <seg n="cf3b8aad">
              Carl Hamilton är fortfarande upptagen av texterna. Jag vill nog
              ändå hävda att den som läser UD:s pärm ordentligt inser att den
              pärmen inte har något samband med den debatt vi har här i dag.
              Jag har naturligtvis ingen aning om när någon läste texterna och
              i vilket sammanhang det skedde. Jag kan bara konstatera att texterna
              omedelbart fanns tillgängliga även för medierna, liksom för vemsomhelst
              annan som var intresserad av dem.
            </seg>
            <seg n="0192f0fc">
              Helena Bargholtz frågar om ett statsbesök i Brunei hade varit
              aktuellt om inte kungen hade föreslagit det. Det kan jag naturligtvis
              inte svara på. Det är en hypotetisk fråga. Men såvitt jag har
              kunnat utreda stod inte Brunei på någon av de listor som finns
              över tänkbara framtida statsbesök.
            </seg>
            <seg n="7cb8c841">
              Var går gränsen för vilka länder vi gör statsbesök i? Den yttersta
              gränsen är om vi inte tror att vi kan påverka. Om det är fråga
              om ett land som inte uppfyller de krav som vi ställer på demokrati
              och mänskliga rättigheter, och det är inte så många som gör det
              om man sätter de kraven högt, är naturligtvis ett av syftena att
              vi vill påverka det landet. Om vi bedömer att vi inte kan påverka
              det, åker vi inte dit. Jag anser att vi markerade överskridandet
              av en gräns 1981 när vi gjorde statsbesök i Sovjetunionen. Vid
              den tidpunkten måste vi ha bedömt att det var möjligt för oss
              att även påverka det stora landet som vi hade mycket kritik att
              framföra mot.
            </seg>
            <seg n="bacc63a4">
              Vi har många tillfällen att fortsätta en dialog med Brunei om
              mänskliga rättigheter i samband med att vi samarbetar inom de
              organisationer som finns. Jag kan till exempel tänka mig att en
              dialog i den frågan kan få en naturlig fortsättning inom Asean.
            </seg>
            <seg n="cf928de1">
              De officiella tal som har hållits i samband med de här statsbesöken
              och andra statsbesök finns tillgängliga på UD för allas läsning.
            </seg>
          </u>
          <note type="speaker" n="18c98074">
            Anf. 14 BIRGITTA OHLSSON (fp):
          </note>
          <u who="Q429001" xml:id="i-2fdac1c8e19e074d-2" n="4b0ee5aa">
            <seg n="9de8b1d3">
              Herr talman! Vi lever i dag invaggade i ett skimmer att de flesta
              länder har blivit fria och demokratiska, men så är ju inte fallet.
              Det är bara 40 % av befolkningarna världen över som får leva i
              fullgoda demokratier där fria val och mänskliga rättigheter respekteras.
            </seg>
            <seg n="87cb248e">
              Demokrati handlar ju som bekant om att få tycka, tänka och tala
              självständigt, men framför allt handlar det om att få välja sina
              ledare fritt. Det gäller såväl det odemokratiska sultanväldet
              Brunei som demokratin Sverige och resten av världens länder.
            </seg>
            <seg n="86e98346">
              När den svenska statschefen avlägger ett statsbesök är det kutym
              att det också sker ett återbesök inom något år. Jag undrar när
              detta är inplanerat? När kommer vi att få se sultanen från Brunei
              komma hit på statsbesök? Är det då inplanerat några speciella
              aktiviteter för att lyfta upp och informera om att demokrati är
              det enda styrelsesätt som är värdigt fria medborgare?
            </seg>
          </u>
          <note type="speaker" n="18c337e9">
            Anf. 15 Utrikesminister LAILA FREIVALDS (s):
          </note>
          <u who="Q291648" xml:id="i-d453c002afd661ff-3" n="7cf28716">
            <seg n="53160e44">
              Herr talman! Det finns inget planerat återbesök från Brunei.
            </seg>
          </u>
          <note n="356e0105">
            Överläggningen var härmed avslutad.
          </note>
          <note n="b36810fa">
            6 § Svar på interpellation 2003/04:303 om Sveriges närvaro i
            Afghanistan
          </note>
          <note type="speaker" n="8bc71534">
            Anf. 16 Utrikesminister LAILA FREIVALDS (s):
          </note>
          <u who="Q291648" xml:id="i-d453c002afd661ff-4" n="7cf28716">
            <seg n="fdf072ba">
              Herr talman! Cecilia Wigström har frågat mig vilka åtgärder jag
              avser att vidta för att Sverige ska kunna bidra till att förbättra
              säkerhetsläget i Afghanistan, för att Sverige ska bidra till en
              förstärkning av ISAF utanför Kabul och för att öka Sveriges krishanteringsengagemang
              i Afghanistan.
            </seg>
            <seg n="8b25c526">
              Jag delar Cecilia Wigströms oro över situationen i Afghanistan.
              Säkerhetsläget är allvarligt. Talibanerna fortsätter med viss
              aktivitet i södra Afghanistan. Narkotikahandeln ökar instabiliteten
              och försvårar ansträngningarna att bygga upp det sargade afghanska
              samhället igen. Det är viktigt att övergångsregeringen ges förutsättningar
              att driva den politiska processen i enlighet med Bonnavtalet.
              Förberedelserna för fria val under 2004 är en väsentlig uppgift.
            </seg>
            <seg n="92917379">
              En bred internationell närvaro är nödvändig för att förbättra
              säkerhetssituationen och för att stödja återuppbyggnadsarbetet.
              Sverige bidrar i dag till ISAF-styrkan med FN-mandat och under
              ledning av Nato. Vårt engagemang är ett viktigt led i vår strävan
              att bidra till utveckling, fred och säkerhet i Afghanistan. I
              förlängningen är kampen mot terrorism och narkotikahandel av betydelse
              också för vår egen säkerhet. Sveriges deltagande sker inom ramen
              för Partnerskap för fred och visar på ett synligt sätt dess betydelse.
              Regeringen vill utöka de svenska bidragen till ISAF:s säkerhetshöjande
              arbete i Afghanistan. Det kommer att ske på följande sätt:
            </seg>
            <seg n="5696adf3">
              provincial reconstruction/stabilization team
            </seg>
            <seg n="ae5caff4">
              Insatsen förbereds i samråd med Storbritannien, Finland och Norge.
              Vi vill att bidraget ska göras inom ISAF under dess FN-mandat
              och med Natoledning. Att inrätta ett PRT/PST tillsammans med andra
              länder ger styrka och långsiktighet åt teamets arbete och viktiga
              samordningsmöjligheter. Intensiva konsultationer pågår om hur
              och var denna insats kan genomföras. Arbetet är dock också beroende
              av att Nato färdigställer planeringen för ISAF:s utvidgning med
              nya PRT/PST. Sverige vill bidra till ett av de första nya PRT/PST
              som inrättas i denna process i norra Afghanistan. Regeringen avser
              att återkomma till riksdagen rörande detta bidrag så snart som
              möjligt.
            </seg>
            <seg n="7da1efad">
              Regeringen är alltså beredd att bistå Afghanistan med militära
              insatser. Dessa är väl avstämda med de civila insatser som vi
              genomför. Sverige stöder FN:s centrala roll i återuppbyggnadsarbetet
              genom representanter i FN-missionen Unama och andra FN-organ.
              Nyligen beslutade Sverige att stödja valförberedelserna med 10
              miljoner kronor. På det humanitära området är Sverige sedan länge
              aktivt i minröjningsarbetet. Vi verkar för att avväpna barnsoldater
              och ge stöd till barnens återanpassning till samhället. En av
              de största aktörerna är Svenska Afghanistankommittén som driver
              fler än 400 skolor och ett stort antal öppenvårdskliniker i Afghanistan.
              Sverige verkar för förbättringar i MR-situationen och har bland
              annat givit ett bidrag till utbildning av advokater i mänskliga
              rättigheter. Vid sidan av de viktiga humanitära motiven är dessa
              insatser betydelsefulla för det långsiktiga säkerhetsbyggandet.
              De lindrar de missförhållanden som är en bidragande orsak till
              säkerhetsproblemen.
            </seg>
            <seg n="3afce740">
              Situationen i Afghanistan måste fortsätta att ges hög prioritet
              på världssamfundets dagordning. Jag kan försäkra Cecilia Wigström
              att den kommer att vara högprioriterad i regeringens arbete.
            </seg>
          </u>
          <note type="speaker" n="048a107f">
            Anf. 17 CECILIA WIGSTRÖM (fp):
          </note>
          <u who="Q4990503" xml:id="i-5817b86c9522baec-0" n="b59cc5a9">
            <seg n="f29d0a9c">
              Herr talman! Jag vill tacka utrikesministern för svaret. Sverige
              har haft en militär styrka på plats i Afghanistan sedan januari
              2002. Det är FN:s säkerhetsråd som har begärt att länder ska ställa
              upp i en FN-styrka, ISAF, i huvudstaden och dess omgivningar.
              Det är för att upprätta säkerhet, stabilitet och fred för medborgarna
              i Afghanistan. I övriga delar av landet däremot har det inte funnits
              någon styrka. Där har därför säkerhetsläget försämrats under de
              senaste åren. Krigsherrar och miliser har agerat ostört, terroriserat
              befolkningen och hindrat den afghanska regeringen och biståndsorganisationer
              att verka. Vapen styr utanför Kabul i stället för rättssäkerhet
              och myndigheter.
            </seg>
            <seg n="1e22849e">
              Kofi Annan och Karzai har därför under lång tid bett FN, världssamfundet,
              att ställa upp ytterligare till hjälp för Afghanistan, att utöka
              mandatet till att gälla hela landet. I samband med att vi för
              ett år sedan i riksdagen beslutade att bemyndiga den svenska militära
              närvaron ytterligare ett år sade vi från Folkpartiets sida att
              vi ville se att Sverige stödde de önskemål som den afghanska regeringen
              har och att vi verkar för att världssamfundet ökar mandatet för
              FN-truppen och att vi då också ställer upp med mer trupp.
            </seg>
            <seg n="15081061">
              Det var för drygt ett år sedan. Vad har hänt sedan dess? FN har
              utökat mandatet till att gälla hela landet. Det är väldigt bra.
              Tyskland har beslutat att bidra med 400 personer till Kunduz i
              norra Afghanistan. Det gör man sedan oktober förra året. När vi
              i utrikesutskottet i december förra året, precis innan jul, diskuterade
              den svenska militära närvaron i Afghanistan förlängde vi den till
              och med den 27 december i år för att ge regeringen tid att återkomma
              med en proposition om ett annat svenskt bidrag. Men det kom aldrig
              någon proposition. Därmed fick den svenska beväpnade truppen åka
              hem.
            </seg>
            <seg n="d4e13313">
              Utrikesministern säger i svaret att regeringen har fattat beslut
              om att i stället ha 16 personer på plats, en annan typ av närvaro,
              en närvaro av stab- och logistikpersonal. Det är sant att på så
              sätt upprätthåller Sverige fortfarande en närvaro i Afghanistan.
              Men det är inte längre den militära närvaro som vi hittills har
              haft. Det är inte längre en beväpnad trupp, en sådan trupp som
              riksdagen tar beslut om enligt lag.
            </seg>
            <seg n="ce5fdbcd">
              De länder där Sverige nu gör de tyngsta krishanteringsinsatserna
              med beväpnad trupp är Kosovo, Kongo och Liberia. Afghanistan är
              inte längre med bland de länder som vi gör de tyngsta insatserna
              i. Det är en politisk signal som vi härmed skickar ut om en nedprioritering
              av Afghanistan.
            </seg>
            <seg n="79cfc10a">
              Jag tar fasta på utrikesministerns svar att hon vill utöka det
              svenska engagemanget till ISAF. Det är bra. Det är helt i linje
              med Folkpartiets politik. Men den viljan sade regeringen redan
              i december före jul att man hade. Man skulle återkomma till riksdagen
              efter jul med en proposition. Det skedde inte. Hur länge måste
              vi vänta innan det blir något beslut om en svensk militär närvaro
              i Afghanistan? Jag skulle vilja ha ett besked på den punkten.
            </seg>
            <seg n="dc557201">
              Jag vill poängtera att när det gäller tid säger man ofta att
              tid är pengar. Men i fallet Afghanistan är tid faktiskt liv. Varje
              dag försämras säkerhetsläget. Svensk militär behövs där.
            </seg>
          </u>
          <note type="speaker" n="ced243fa">
            Anf. 18 EWA BJÖRLING (m):
          </note>
          <u who="Q457877" xml:id="i-3ed9fec6ed13d235-2" n="4386b55f">
            <seg n="8d2a9210">
              Herr talman! Cecilia Wigström har ställt flera mycket viktiga
              frågor angående Sveriges närvaro i Afghanistan. Det är viktigt.
              Det handlar om att Sverige ska kunna vara med, bidra till och
              stödja genomförandet av nationell säkerhet för social och ekonomisk
              utveckling i Afghanistan.
            </seg>
            <seg n="d9e8d43e">
              Tidigare har beslut fattats om svenskt bidrag till den internationella
              ISAF-styrkan under ett år. Nu har den väpnade styrkan åkt hem
              från Afghanistan. Det finns för närvarande inget mandat för en
              sådan. Men från svenskt håll har det ändå fortsatt genom att 16
              personer är kvar på plats för att förbereda och vara delaktiga
              i Kabul till dess att nya trupper kan skickas.
            </seg>
            <seg n="25640993">
              Från moderat håll sade vi okej till detta alldeles nyligen. Eftersom
              det inte handlar om väpnad styrka tyckte vi inte att man behövde
              ta upp det i riksdagen i utrikesutskottet. Men om det blir en
              väpnad styrka igen insisterar vi på att det ska beslutas i riksdagen.
              Det allra viktigaste i det här fallet är att det är ett allvarligt
              beslut där vi riskerar svenska soldaters liv utomlands.
            </seg>
            <seg n="ed32acf0">
              Herr talman! För att kunna åstadkomma säkerhet krävs det mer
              internationellt samarbete. Det är grundläggande för att kunna
              avvärja framtida hot. Efterfrågan på detta kommer sannolikt att
              öka. Då måste det ligga i svenskt intresse att kunna erbjuda både
              civila och militära resurser. Därför behöver både nationell och
              internationell förmåga utvecklas.
            </seg>
            <seg n="c513dd50">
              Herr talman! För bara några veckor sedan hade vi en diskussion
              i det sammansatta utrikes- och försvarsutskottet angående svenskt
              bidrag till Liberia. Där tog jag upp frågan om budget för internationell
              militär verksamhet och hur försvarsministern planerar finansieringen
              av alla olika insatser. Svaret blev då att våra insatser skulle
              minska i Kosovo till förmån för Liberia.
            </seg>
            <seg n="7c7e4605">
              Jag instämmer i att vi ska öka vårt deltagande i Afghanistan
              eftersom det är en akut brist på trupp där och den internationella
              säkerhetsstyrkan i stort sett bara finns i huvudstaden Kabul.
              Men det behövs också medel för detta. Därför blir min fråga till
              utrikesministern: Hur avser regeringen att denna gång finansiera
              eventuellt ökade internationella insatser i Afghanistan samtidigt
              som vi befinner oss i både Liberia och Kongo, även om vi nu minskar
              närvaron i Kosovo?
            </seg>
          </u>
          <note type="speaker" n="65091046">
            Anf. 19 Utrikesminister LAILA FREIVALDS (s):
          </note>
          <u who="Q291648" xml:id="i-d453c002afd661ff-5" n="7cf28716">
            <seg n="0eb7d1c2">
              Herr talman! Till Cecilia Wigström vill jag säga att Nato har
              tagit en viss tid på sig att förbereda de fortsatta insatserna.
              Det är en av förklaringarna till att det har tagit tid. Vi kommer
              ändå att vara bland de första som är på plats i det utvidgade
              arbetet.
            </seg>
            <seg n="9aceab65">
              Anledningen till att vi inte har återkommit till riksdagen tidigare
              är att vi har bedömt att vi måste samla ihop alla de beslut som
              riksdagen behöver ta. Vi vill inte komma med ett i taget utan
              kommer med ett samlat förslag. Detta kommer under våren så att
              vi kan vara säkra på att kunna vara på plats redan i juni. Riksdagen
              kommer alltså att ta ställning till det under våren.
            </seg>
            <seg n="3564c774">
              Jag håller verkligen med Ewa Björling om att det är väldigt viktigt
              att det är den svenska riksdagen som tar ställning till vart väpnade
              styrkor ska skickas i världen. När svenska soldater ska ut i strid
              är det ett ansvar som den svenska riksdagen ska ta. Det är ett
              av våra huvudargument för varför vi inte vill binda oss i militära
              allianser.
            </seg>
            <seg n="9634ae0c">
              När det gäller finansieringen är det så att de beslut som kommer
              att fattas ryms inom årets budget.
            </seg>
          </u>
          <note type="speaker" n="82e2bbb3">
            Anf. 20 CECILIA WIGSTRÖM (fp):
          </note>
          <u who="Q4990503" xml:id="i-5817b86c9522baec-1" n="b59cc5a9">
            <seg n="da6e6d07">
              Herr talman! Tack för det beskedet! Vi får alltså en proposition
              under våren till riksdagen.
            </seg>
            <seg n="7899ba62">
              Jag tycker dock att det är väldigt beklämmande att den här situationen
              över huvud taget har uppstått, att vi nu har ett visst vakuum
              när det gäller militär och beväpnad trupps närvaro i Afghanistan
              för svensk del. Jag tror inte att man heller kan skylla på Nato.
              Hur kommer det sig då att tyskarna lyckades ha en trupp nere redan
              i oktober och uppfylla det utvidgade mandatet?
            </seg>
            <seg n="b6669617">
              Den afghanska regeringen har länge bett FN om hjälp med säkerheten
              i landet utanför Kabul. Det är som sagt beklagligt att världen
              väntar, planerar och förbereder men är inte där. Samtidigt kvarstår
              de stora behoven i Afghanistan och ökar egentligen för varje dag.
            </seg>
            <seg n="ec47e40c">
              Ewa Björling tar också upp någonting som jag tror tangerar en
              orsak till att det är svårt att komma i väg, nämligen att resurserna
              inte finns. Uppenbarligen finns det politisk vilja hos regeringen
              att vara i Afghanistan, men när man inom politiken inte kan uppfylla
              det man vill är det ofta för att resurserna inte finns.
            </seg>
            <seg n="a7ae2c49">
              Vi har i dag begränsade resurser för våra internationella åtaganden,
              och jag är rädd att regeringen inte använder dem på bästa sätt.
              Vi har i dag nämligen ingen strategi för de internationella insatserna.
            </seg>
            <seg n="cc91bf86">
              Från Folkpartiets sida efterlyser vi en internationell strategi
              för våra internationella uppdrag där vi har tydliga politiska
              målsättningar och ett effektivt resursutnyttjande. I dag är det
              ofta bråttom när vi tar de politiska besluten i riksdagen, och
              det finns ingen koordination. För varje insats vi gör blir det
              tydligt att en övergripande strategi saknas. Långt innan vi går
              in och erbjuder oss att åka till ett land bör vi ha tydliga kriterier
              för våra handlingsalternativ, vilka förband som ska skickas vart
              och i vilken omfattning. Om flera insatser blir aktuella på en
              och samma gång måste vi prioritera. Vilka kriterier gäller då?
            </seg>
            <seg n="eaa1216b">
              Det är dags att vi har principer och kriterier som slås fast
              i en internationell strategi.
            </seg>
            <seg n="db331b9d">
              Vi har i dag en geografisk splittring. Vi har runt tusen personer
              i internationella insatser i 14 olika länder. Det är en utsmetning
              av våra resurser där vi går miste om samordningsfördelar. Det
              handlar dels om samordningsfördelar på plats, dels också om det
              faktum att varje land vi engagerar oss i kräver stabsresurser
              hemmavid. Det är tydligt att snittkostnaden per anställd i utlandsstyrkan
              är mycket högre i små och korta missioner. Vid långsiktiga missioner
              blir däremot snittkostnaden lägre. Om vi hade en strategi och
              en fokusering skulle vi därmed kunna utnyttja våra resurser bättre.
            </seg>
            <seg n="8f3e12f0">
              Jag är rädd att också detta är en anledning till att det här
              beslutet dröjer. Afghanistan drabbas av att vi inte har de resurser
              som krävs, och det beror bland annat på dåligt resursutnyttjande
              från regeringens sida.
            </seg>
            <seg n="dd5f8220">
              Jag undrar: Är utrikesministern beredd att se till att Sverige
              får den internationella strategi som Folkpartiet efterlyser så
              att vi kan ge den bästa hjälpen till så många som möjligt?
            </seg>
            <seg n="c5cab12f">
              Nu i juni kommer det att vara val i Afghanistan. Vår utrikespolitiska
              målsättning är ju att vi ska främja demokrati och mänskliga rättigheter
              i världen, och då är det väldigt knepigt om vi inte nu är där
              och ser till att hjälpa till att få den säkerhet som behövs för
              att valen ska kunna bli fria och rättvisa.
            </seg>
          </u>
          <note type="speaker" n="1fb26eaa">
            Anf. 21 EWA BJÖRLING (m):
          </note>
          <u who="Q457877" xml:id="i-3ed9fec6ed13d235-3" n="4386b55f">
            <seg n="9e7c2b3e">
              Herr talman! Sverige måste öka sitt deltagande i internationella
              insatser för att hjälpa till att skapa fred och stabilitet. Detta
              är grundläggande hörnstenar för att kunna utrota elände och fattigdom
              och skapa frihet för människor.
            </seg>
            <seg n="38a5cab1">
              Själva förutsättningen för att kunna nå en positiv utveckling
              är att det faktiskt existerar stabilitet och säkerhet i landet
              i fråga. Visserligen är kostnaderna för fredsfrämjande insatser
              höga, men det är ännu dyrare att inte ingripa. Människor i krisdrabbade
              länder betalar ett oöverstigligt pris. Vi kan bara nämna Rwandas
              folk.
            </seg>
            <seg n="5fa27171">
              Herr talman! Jag tackar för svaret jag fick från utrikesministern
              att detta ryms inom årets budget. Det är mycket som ryms där;
              problemet är bara att sakerna urholkar varandra.
            </seg>
            <seg n="5a5229f4">
              Det är helt riktigt att vi ställer om vårt svenska traditionella
              förbandsförsvar till ett effektivt insatsförsvar, men budgeten
              för internationella insatser bör fortfarande finnas separat för
              att de här områdena inte ska urholka varandra.
            </seg>
            <seg n="61178de3">
              Just därför är det också viktigt att rätt strategi och rätt resurser
              finns till förfogande. Från moderat håll har vi också under flera
              år föreslagit att detta ska finns som en särskild post i utrikesområdets
              budget. Jag önskar att regeringen kunde komma till en liknande
              slutsats eftersom det skulle skapa en mycket högre grad av tydlighet
              för svensk försvarsverksamhet både hemma och utomlands. När får
              vi se det?
            </seg>
          </u>
          <note type="speaker" n="b56ecb55">
            Anf. 22 Utrikesminister LAILA FREIVALDS (s):
          </note>
          <u who="Q291648" xml:id="i-d453c002afd661ff-6" n="7cf28716">
            <seg n="d47db5b9">
              Herr talman! Jag tycker inte att den bild som Cecilia Wigström
              ger av vare sig strategin, planeringen eller resurserna på det
              här området stämmer. Resurserna finns där, det finns en strategi
              och det finns en planering. När det gäller Kosovo och Kongo har
              vi varit där länge i olika insatser som har avlöst varandra. När
              det gäller Afghanistan handlar det om att de insatser som görs
              måste samordnas. Det är en svår insats när man ska gå ut på landsbygden,
              och det krävs en samordning av resurserna. Denna koordination
              ska Nato göra. Det är Nato som har mandatet, och vi kan inte agera
              utan att denna koordination är gjord.
            </seg>
            <seg n="84c18003">
              Att Tyskland har kunnat vara där tidigare har att göra med att
              man har beslutat att Tyskland skulle vara den som var där först.
            </seg>
            <seg n="2f444e7c">
              Vi har gjort tydliga prioriteringar, vill jag också påstå, i
              valet av var våra insatser ska läggas. Vi har fortsatt på en del
              som vi beslutat om tidigare och där det finns en långsiktighet;
              annat har vi avslutat för att göra det möjligt att komma med nya
              insatser. I Afghanistan var vi först i Kabul, och nu när möjligheterna
              öppnades att gå ut i landet har vi också planering för att göra
              det.
            </seg>
            <seg n="3c0d1786">
              Ewa Björlings frågor om försvarets resurser överlåter jag till
              försvarsministern att hantera.
            </seg>
          </u>
          <note type="speaker" n="5578c223">
            Anf. 23 CECILIA WIGSTRÖM (fp):
          </note>
          <u who="Q4990503" xml:id="i-5817b86c9522baec-2" n="b59cc5a9">
            <seg n="3c279aef">
              Herr talman! Om det nu är så att regeringen har en strategi och
              att vi har resurser, varför finns vi då inte på plats i Afghanistan
              i dag? Varför har då det här glappet uppstått?
            </seg>
            <seg n="3c830b2c">
              Det är klart att resurserna ryms i budgeten om man åker ned senare.
              Om nu truppen kommer först i juni har vi sparat in ett halvt års
              kostnader, och då kan man förstås få plats med dem i budgeten.
              Men vi har heller inte varit där. Vi har inte varit i Afghanistan
              i dag när hjälpen behövs där. Säkerhetsläget blir sämre och sämre.
              Snart ska val genomföras, men de riskerar att inte kunna genomföras.
              Val är ju ändå en viktig kärna i demokratin. I vår utrikespolitiska
              deklaration säger vi att det vi först och främst ska värna och
              verka för i världen är respekt för demokrati och mänskliga rättigheter.
              Då är vi inte på plats i ett land som kanske inte kan genomföra
              val på grund av det dåliga säkerhetsläget. Då ska ju Sverige vara
              där med den militära truppen och ställa upp.
            </seg>
            <seg n="e9cdffc0">
              Jag hävdar bestämt att det behövs en strategi för att bättre
              ta till vara de knappa resurser vi har. Vi fattade beslut förra
              året om att åka ned till Kongo-Kinshasa. Nu åker vi hem därifrån.
              Vi åker ned till Liberia under ett år. Hur länge kommer vi att
              vara där? Vi är engagerade i så många olika länder. Det innebär
              en utsmetning av resurserna. Jag är övertygad om att vi kunde
              få ut mer hjälp till dem som behöver det om vi kunde samordna
              och använda våra resurser mer strategiskt.
            </seg>
            <seg n="87160e17">
              Afghanerna har rätt att leva i ett land med fred, respekt för
              mänskliga rättigheter och demokrati. För att nå dit behöver omvärlden
              ställa upp. Sverige behöver också ställa upp. Det är beklagligt
              att vi har den här pausen. Jag hoppas verkligen att vi får se
              den här propositionen så fort som möjligt.
            </seg>
          </u>
          <note type="speaker" n="abe6f2ad">
            Anf. 24 Utrikesminister LAILA FREIVALDS (s):
          </note>
          <u who="Q291648" xml:id="i-d453c002afd661ff-7" n="7cf28716">
            <seg n="bf8c3bd7">
              Herr talman! Jag har en känsla av att Cecilia Wigström borde
              tala med någon annan än mig här i riksdagen. Det var faktiskt
              så att regeringen gärna såg att vi var kvar i Kabul, att ISAF
              var kvar. Men vi fick inte stöd för det av riksdagen.
            </seg>
            <seg n="dab5648b">
              Att dessutom benämna den strategi och de beslut som har fattats
              om olika insatser som en utsmetning jag får nästan ett intryck
              av att det vi gör är värdelöst på grund av att det smetas ut och
              att det inte blir tillräcklig substans i det måste jag faktiskt
              invända mot.
            </seg>
            <seg n="5d31301e">
              De insatser som vi gör efter moget övervägande gör vi efter bedömning
              av vad vi lämpligast kan använda våra resurser till. Vi gör en
              avvägning i förhållande till andra länders insatser och deras
              möjligheter. Efter koordinering av våra insatser tillsammans med
              andra har vi gjort en bedömning av var vi kan göra bäst nytta.
              Det är ingen utsmetning i det. Det är noga övervägda beslut som
              utgår från vår kapacitet och behoven där vi gör våra insatser.
            </seg>
          </u>
          <note n="356e0105">
            Överläggningen var härmed avslutad.
          </note>
          <note n="eaf4d7a8">
            7 § Svar på interpellation 2003/04:302 om järnvägstrafik för
            uthållig tillväxt
          </note>
          <note type="speaker" n="8b791784">
            Anf. 25 Näringsminister LEIF PAGROTSKY (s):
          </note>
          <u who="Q3296958" xml:id="i-8594e9aa064b7fc7-0" n="973c64d0" next="i-7fee7011a35fabac-0">
            <seg n="c1961a64">
              Herr talman! Inger Lundberg frågar om jag är beredd att se över
              förutsättningarna för att stärka SJ:s engagemang för regional
              utveckling och tillväxt i områden som Mälardalen.
            </seg>
            <seg n="95d8cce7">
              Låt mig först säga att jag delar Inger Lundbergs engagemang i
              frågan om goda tågförbindelser och deras betydelse för pendling
              inom Mälardalsregionen.
            </seg>
            <seg n="1b9509a5">
              På detta område gör regeringen nu stora insatser. Den överenskommelse
              om infrastrukturen som regeringen nyligen har ingått med samarbetspartierna
              kommer att innebära klara förbättringar för Mälardalen. Bland
              annat kommer Mälartunneln att ge ytterligare två spår genom centrala
              Helsingfors, vilket kommer att leda till ökad kapacitet och färre
              förseningar.
            </seg>
            <seg n="38ecbf1e">
              Men även SJ bidrar. Inger Lundberg nämner att SJ har gjort en
              betydande investering i nya tåg för trafik i Mälardalen. Tågen
              kommer att levereras under det här året och fasas nu successivt
              in i trafiken. De nya tågen är så kallade dubbeldäckare och har
              plats för fler passagerare än nuvarande tåg. De har också en bättre
              accelerationsförmåga, vilket innebär kortare restider. Med dessa
              tåg vill SJ förbättra sin service och kommunikationerna i Mälardalen.
            </seg>
          </u>
          <note n="5e94cdb8">
            Inger Lundberg har synpunkter på SJ:s förslag till nya tidtabeller
            inom Mälardalsområdet.
          </note>
          <u who="Q3296958" xml:id="i-7fee7011a35fabac-0" n="973c64d0" prev="i-8594e9aa064b7fc7-0">
            <seg n="eeb720cc">
              När det gäller SJ är det regeringens vision och målsättning att
              bolaget ska vara ett modernt och lönsamt reseföretag som i alla
              avseenden uppskattas av sina kunder. Faktorer som kundunderlag,
              servicenivå, kvalitet och kundernas betalningsvilja vägs in i
              besluten om tidtabellernas utformning.
            </seg>
            <seg n="8a767a72">
              Inger Lundberg tar också upp en annan fråga, den om vilket ansvar
              SJ har för att bidra till regional utveckling.
            </seg>
            <seg n="54e1c14f">
              När SJ bolagiserades var det för att skapa ett effektivt och
              lönsamt järnvägsföretag som kunde konkurrera på lika villkor med
              övriga operatörer på marknaden och som kunde garantera kunderna
              en bra och prisvärd service (bet. 2001/02:TU14). SJ:s uppgift,
              som riksdagen har formulerat den, är inte att ta ett särskilt
              ansvar för trafiken i vissa regioner. Det ansvaret har riksdagen
              i stället lagt på Rikstrafiken.
            </seg>
            <seg n="975669e8">
              Vidare har riksdagen beslutat att den interregionala trafiken
              ska bedrivas på kommersiella villkor. Om det uppstår behov av
              trafik som den företagsekonomiskt motiverade trafiken inte tillgodoser
              är det Rikstrafiken som ska bedöma om dessa behov ur ett samhälleligt
              perspektiv är så stora att de bör prioriteras för statligt köp.
              Det är också fullt möjligt för kommuner och trafikhuvudmän att
              förhandla med SJ om tågstopp och extra avgångar på de kommersiella
              sträckningarna.
            </seg>
            <seg n="a886dafe">
              Sammanfattningsvis anser jag att de satsningar som finns i infrastrukturöverenskommelsen
              tillsammans med SJ:s egna målsättningar bidrar till att lägga
              en god grund för Mälardalens framtid som en väl sammanhållen och
              dynamisk region.
            </seg>
          </u>
          <note type="speaker" n="149ea69a">
            Anf. 26 INGER LUNDBERG (s):
          </note>
          <u who="Q4963957" xml:id="i-dc7fb2dad9819d0a-0" n="5386a15e">
            <seg n="4cf76343">
              Herr talman! Jag vill tacka ministern för svaret på interpellationen,
              även om jag skulle ha önskat att vi hade kommit lite längre när
              det gäller en uttalad vilja att satsa på SJ som ett instrument
              för tillväxt och underlättande av pendling i hela landet.
            </seg>
            <seg n="015a4d57">
              Först vill jag säga att jag är glad över den aviserade satsningen
              på järnvägstrafiken. Mälartunneln är kanske den allra mest strategiska
              av satsningarna på järnvägssidan, både för Helsingforssområdet
              och resten av landet. Många förseningar beror ju på bristande
              spårkapacitet i Helsingfors.
            </seg>
            <seg n="3e023129">
              Men järnvägstrafik handlar inte bara om banor. Vi måste också
              satsa på trafik. Om staten satsar 100 miljarder på nya banor och
              samtidigt drar in viktiga förbindelser minskar trovärdigheten
              i den statliga trafikpolitiken. Det blir liksom ingen vits med
              nya spår om det inte går några tåg på dem.
            </seg>
            <seg n="706335e8">
              SJ måste stå upp för begreppet Hela Sveriges järnväg, och företaget
              måste ha klara förväntningar på sig från ägarna att bidra till
              tillväxt och utveckling i hela landet och satsa offensivt på samhörigheten
              i regionerna och breddade arbetsmarknadsregioner.
            </seg>
            <seg n="f1253b58">
              SJ måste kunna arbeta långsiktigt. Pendlingsmönster utvecklas
              under väldigt lång tid. Det handlar om att människor ska våga
              pendla, att man ska bestämma sig för en eller två bilar, att man
              ska våga flytta. Allt det här kräver stabilitet och långsiktighet.
              Därför blev utkastet till nya tidtabellen hösten 2004 en väldigt
              stor besvikelse i Örebro län och ledde också till rejäl debatt
              i andra delar av Mälardalen.
            </seg>
            <seg n="e4953fa4">
              Jag gav tre exempel i min interpellation. De nya fina tågen bidrog
              ju bara till att man inte längre kan pendla direkt mellan Örebro
              och Eskilstuna utan måste stiga om i Arboga. Sådana förändringar
              är väldigt negativa för pendlingsmönstret.
            </seg>
            <seg n="bff2a395">
              Det blev i första utkastet till förslag inga förbindelser mellan
              Örebro och Helsingfors efter kl. 20.07 och inte längre några direktförbindelser
              mellan Mälardalen och Arlanda. Dessutom slog man sönder samtrafiken
              i delar av Mälardalen.
            </seg>
            <seg n="30acb688">
              Jag vill i ett senare inlägg komma in på förändringar som ligger
              utanför Mälardalen och som är kontraproduktiva, för exemplen från
              Mälardalen är just bara exempel.
            </seg>
            <seg n="53afbc6d">
              Näringsministern har missuppfattat min interpellation om han
              har uppfattat att regeringen ska driva en speciell trafik bara
              för pendeltrafiken i Mälardalen. Däremot är det viktigt att hela
              SJ är inriktat på att stötta pendlingen och i ordets bästa mening
              bli ett företag som bidrar till tillväxt i regionerna.
            </seg>
            <seg n="0dceaa75">
              Där tror jag att det är viktigt att regeringen är tydlig. Det
              kan inte bara handla om att driva trafik på kommersiella villkor.
              Det måste också vara tydligt i regeringens direktiv att SJ:s uppgift
              är att stimulera tillväxt och ekonomisk utveckling samt ge bra
              förutsättningar för pendling. SJ måste ha direktiv som klargör
              de kraven och som gör att man satsar uthålligt i områden som har
              goda förutsättningar för en frekvent trafik.
            </seg>
            <seg n="23d2209c">
              Visst ska trafikhuvudmännen gå in och stötta den regionala trafiken
              i vissa situationer. Men staten har ansvaret för den interregionala
              trafiken. Det blir förödande om staten kräver att lokala pengar
              ska sättas in för att klara en trafik som har alla möjligheter
              att bli kommersiellt lönsam på några års sikt. Det är riktigt
              allvarligt om statens eget företag slår undan benen för lönsam
              trafik.
            </seg>
          </u>
          <note type="speaker" n="fb1195d0">
            Anf. 27 SOFIA LARSEN (c):
          </note>
          <u who="Q4960997" xml:id="i-82dce254ebfbafab-0" n="09e857d6">
            <seg n="af0a387d">
              Herr talman! Jag vill också inledningsvis säga att jag tycker
              att Inger Lundbergs interpellation är bra. Hon tar upp en viktig
              fråga.
            </seg>
            <seg n="559c2062">
              I riksdagen har vi beslutat att vi ska ha en effektiv och långsiktigt
              hållbar transportförsörjning för medborgarna och för näringslivet
              i hela vårt land. Det är oerhört viktigt för tillväxten, utvecklingen
              och företagandet runtom i Sverige. Med dåliga kommunikationer
              uteblir investeringar och nyetablerande. Det är förödande för
              utvecklingen om privata satsningar och företagande går om intet
              på grund av bristfälliga transportsystem.
            </seg>
            <seg n="b3e560f1">
              Möjligheten till arbetspendling med tåg är många gånger en avgörande
              förutsättning för att människor ska kunna bo var de vill samtidigt
              som de kan bredda sin arbetsmarknad eller studera på annan ort.
              När järnvägen kan garantera en snabb och pålitlig restid kommer
              oftast resenärerna.
            </seg>
            <seg n="c973e93c">
              Inger Lundberg och jag representerar Örebro, och där har Mälar-
              och Svealandsbanorna spelat en viktig roll. När människor vet
              att det finns bra kommunikationer vågar de också satsa långsiktigt
              både vad gäller arbete och boende. Men när förutsättningarna för
              pendlarna hela tiden förändras och framför allt försämras börjar
              osäkerheten, ifrågasättandet och rädslan att stiga hos dessa människor.
              Om kommunikationerna förändras och priserna är på tok för höga
              är satsningarna på ett nytt arbete och att bosätta sig på en bestämd
              ort inte lika attraktivt eller säkert längre.
            </seg>
            <seg n="2802841a">
              När den senaste tidtabellen kom för trafiken på Svealands- och
              Mälarbanorna, som Inger Lundberg var inne på, blev det en oerhört
              stor besvikelse och upprördhet i regionen Örebro. I stället för
              att det ska finnas fler möjligheter att ta sig mellan orterna
              drar SJ in på flera avgångar. Det är inte bara så; framöver kommer
              det att bli ännu sämre för pendlarna när det till exempel inte
              går att åka direkt mellan Örebro och Helsingfors utan de måste
              byta tåg och stå och vänta på en annan perrong. Det kommer att
              innebära längre restider och färre som ser pendlingen som ett
              bra alternativ.
            </seg>
            <seg n="c882d9d2">
              I dag kan vi se hur tågoperatörerna, i första hand SJ, dominerar.
              De drar ned på sin verksamhet, minskar personalen, slutar att
              stanna vid många stationer, försvårar möjligheten att köpa biljetter
              och priserna stiger. Det här hotar den regionala pendlingen, som
              är så viktig för tillväxten runtom i landet. Det riskerar också
              att försämra de långsiktiga förutsättningarna.
            </seg>
            <seg n="44214dc9">
              SJ är ett helstatligt tågföretag med av regeringen utsedd styrelse.
              Där har man en stor möjlighet att ge tydliga direktiv. Men näringsministern
              verkar tycka att det är bra som det är. Han sade i sitt svar:
              Sammanfattningsvis anser jag att de satsningar som finns i infrastrukturöverenskommelsen
              tillsammans med SJ:s egna målsättningar bidrar till att lägga
              en god grund för Mälardalens framtid som en väl sammanhållen och
              dynamisk region.
            </seg>
            <seg n="4ae6195f">
              Jag förstår inte riktigt hur näringsministern kan säga något
              sådant när han vet att verkligheten ser annorlunda ut. Om jag
              vore näringsminister skulle jag välkomna att arbeta för tillväxtfrämjande
              åtgärder, att vi ska ha bra kommunikationer, att det finns möjligheter
              till pendling, att alla oavsett var de bor ska ha bra möjligheter
              att ta sig till arbetet, att främja tillväxten inte att hurra
              för det som sätter krokben.
            </seg>
          </u>
          <note type="speaker" n="77e457d4">
            Anf. 28 Näringsminister LEIF PAGROTSKY (s):
          </note>
          <u who="Q3296958" xml:id="i-d453c002afd661ff-8" n="973c64d0">
            <seg n="3c4bb73e">
              Herr talman! Jag ska överraska med att inleda med att säga att
              jag höll med om i stort sett allting som Inger Lundberg sade,
              även om hon var lite kritisk i sitt tonläge om den politik vi
              bedriver på området. Inger Lundberg sade viktiga och kloka saker
              om betydelsen av att satsa långsiktigt på järnvägen och att ge
              järnvägen långsiktiga arbetsbetingelser så att man kan ägna vardagen
              åt att bygga långsiktiga relationer med sina kunder och skapa
              stabilitet i trafiken. Det är vägledande för min attityd i frågorna.
            </seg>
            <seg n="63436950">
              SJ måste ges arbetsro så att det efter många år av stora omställningar,
              stora svårigheter och stora problem kan ges möjligheter till just
              det som Inger Lundberg pekar på. Det försöker jag åstadkomma i
              mitt sätt att sköta det här fögderiet.
            </seg>
            <seg n="6ce279e2">
              Det andra Inger Lundberg sade som jag gärna vill lyfta fram är
              att det är ingen vits med nya spår om det inte finns någon som
              kan köra modern och ordentlig trafik på spåren. När man nu satsar
              så oerhört stora belopp på en enormt ambitiös utbyggnadsplan för
              banorna i Sverige i infrastrukturpropositionen, måste det naturligtvis
              vara någon ambition att satsa på den del av infrastrukturen som
              rullar på dessa världens modernaste spår. Det gör vi, och det
              har jag gjort.
            </seg>
            <seg n="e38031b3">
              Där kommer jag in på Sofia Larsens lite konstiga inlägg. Sofia
              Larsen står och räknar upp långa listor på saker som vi ska spendera
              mer pengar på, mer av SJ:s pengar på, inte av resenärernas pengar,
              samtidigt som jag råkar ha tagit reda på att Sofia Larsen röstade
              för att sätta SJ i konkurs så sent som för ett år sedan. Hon sade
              nej till det kapitaltillskott som skulle möjliggöra för SJ att
              bedriva någorlunda stabil och långsiktig utveckling av sin verksamhet.
              Jag får inte det att gå ihop. Jag tycker att det vore klädsamt
              om Sofia Larsen här kunde berätta, och för sina väljare i Örebro,
              hur hon får det att gå ihop med höjda ambitioner för trafiken
              med flera miljarder mindre pengar till trafiken.
            </seg>
            <seg n="3ee1464d">
              Jag tror att vi kan enas om att det inte är i Sveriges riksdag
              som man ska fastställa tidtabeller och bestämma hur många stopp
              det ska vara på enskilda bansträckor, vid vilka stationer, vid
              vilka kvällar och morgnar. Vi ska gemensamt önska oss att SJ kan
              finna lönsam trafik som möjliggör pendling mellan så många orter
              som möjligt i Mälardalen och på andra håll i landet utan att riksdagen
              ska behöva anvisa speciella pengar och utan att SJ som har en
              daglig tuff konkurrens med lågprisflyg, bilar och andra alternativ
              ska behöva ta ut högre priser på andra bandelar för att subventionera
              trafik som inte bär sig. Det kommer inte att fungera. Vi måste
              jobba med hjälp av lägre priser, mer attraktivt utbud, bättre
              skötta vagnar, bättre underhåll, bättre punktlighet och mycket
              annat för att göra tåget till ett så attraktivt alternativ att
              resandetillströmningen ökar och på den vägen hålla lönsamheten
              uppe. SJ är på den vägen. Priserna sänks. Det har varit en prisreform
              i februari som innebär sänkta biljettpriser. Jag hoppas att det
              kommer att motsvaras av ökande resandevolymer. SJ satsar också
              på kraftfulla investeringar i bättre tåg, bättre underhållna äldre
              tåg och inköpta nya tåg.
            </seg>
            <seg n="00a58876">
              Vi är i huvudsak överens om frågorna. Tåget har framtiden för
              sig. Det har en viktig roll att spela inte bara för regionala
              pendlingsmönster, regional arbetsmarknad och tillväxt utan för
              hela Sverige.
            </seg>
          </u>
          <note type="speaker" n="b74bf27f">
            Anf. 29 INGER LUNDBERG (s):
          </note>
          <u who="Q4963957" xml:id="i-dc7fb2dad9819d0a-1" n="5386a15e">
            <seg n="d789e7c0">
              Herr talman! Jag tycker inte heller att vi ska göra tidtabeller
              i riksdagen, men däremot tycker jag att vi ska titta på hur verkligheten
              ser ut. Ser vi ting i verkligheten som strukturellt går emot den
              utveckling vi önskar tycker jag att vi som politiker vare sig
              vi sitter i regeringen eller i riksdagen har anledning att känna
              oro. De bakslag vi ser i Mälardalstrafiken jag ska gå in på några
              andra områden i dag också leder tanken till att det kan vara så
              att man satsar för kortsiktigt. Orkar man inte ha långsiktigheten
              i SJ:s strategi?
            </seg>
            <seg n="5177e882">
              I går var jag på en samling med ombud som ska delta i den socialdemokratiska
              partikongressen. Jag hade själv ingen tanke på denna interpellation,
              men frågan om tågtrafiken kom upp från många håll. Det känns som
              att det är en grundbult när det gäller den nya tidens tillväxtpolitik
              att vi klarar pendlingsfrågorna på bästa möjliga sätt. Därför
              blir förutsättningarna, strategin och förhållningssättet i SJ
              en oerhört viktig tillväxtfråga.
            </seg>
            <seg n="482bc761">
              Mycket har hänt. Nu finns det två i familjen som jobbar. De har
              inte jobb på samma ort. De måste ha möjlighet att pendla över
              ganska långa avstånd. Företagen är beroende av specialkompetens.
              Ett företag i Degerfors är beroende av att ha tillgång till kompetent
              personal som kan komma flera gånger i veckan från till exempel
              Karlstad eller Helsingfors. Vi kommer att byta jobb under vår
              livstid på ett helt annat sätt än tidigare. Det ställer också
              andra krav på möjligheter till tillväxt och pendling. På utbildningssidan
              talar vi om att lärosätena ska samverka och komplettera varandra.
              Då måste man enkelt och snabbt kunna åka mellan till exempel Örebro
              och Eskilstuna samt mellan Eskilstuna och Helsingfors.
            </seg>
            <seg n="9ec8c1c7">
              Allt det här gör att vi ska ha väldigt tydliga och starka förväntningar
              på SJ, inte bara som en aktör bland andra utan som en mycket tung
              aktör, för att utveckla svensk trafikpolitik.
            </seg>
            <seg n="e91fa09c">
              Jag skulle vilja ge ett par exempel som gör mig minst lika bekymrad
              som diskussionen om Mälardalen. Det ena handlar om Laxå. Laxå
              är ett väldigt sårbart industrisamhälle, som är oerhört beroende
              av pendlingstrafik. På 6 500 invånare har man 1 000 inpendlare
              och 600 utpendlare. Enligt förslag kommer det nu att bli flera
              indragna turer till hösten. Det är mycket allvarligt för möjligheterna
              att utvecklas i Laxå.
            </seg>
            <seg n="74585e38">
              Det andra exemplet är Degerfors, där man tidigare har haft väldigt
              bra trafik. Tågen till Karlstad och Oslo har stannat i Degerfors.
              Det har också varit lönsam trafik. Men där har Linx gått in med
              nya förutsättningar. Linx är ett av SJ och norska staten samägt
              företag. I stället för lönsamma stopp i Degerfors slutar man nu
              att stanna tågen i Degerfors.
            </seg>
            <seg n="c1cad8f9">
              De exempel som jag har nämnt är kontraproduktiva. Det är riktigt
              att vi inte ska sätta tågtidtabellerna här det kan vi inte. Men
              när vi ser ett antal tecken på att det blir sämre möjligheter
              till pendling ute i landet i stället för förbättrade har vi anledning
              att vara bekymrade.
            </seg>
          </u>
          <note type="speaker" n="feb6face">
            Anf. 30 SOFIA LARSEN (c):
          </note>
          <u who="Q4960997" xml:id="i-82dce254ebfbafab-1" n="09e857d6">
            <seg n="2c3d997e">
              Herr talman! Både näringsministern och Inger Lundberg sade att
              det var viktigt att ha långsiktiga betingelser. Det kan jag hålla
              med om. Men om man nu väljer att ha kvar företaget SJ behöver
              det göras kraftiga insatser.
            </seg>
            <seg n="7864c67c">
              Det har sagts tidigare här i debatten att regeringen kommer att
              göra kraftiga satsningar på infrastrukturen, och särskilt satsningar
              på tåg. Det låter jättebra. Men om regeringen nu vill satsa på
              järnvägen borde det satsas effektivt och tillväxtvänligt. SJ är
              en relativt ineffektiv organisation, trots att man har det som
              kallas trafikeringsrätt på järnvägen utan att ha egentliga skyldigheter.
              Det ger SJ en monopolställning, där de själva kan välja och vraka
              bland linjerna och sedan pytsa ut resterande sträckor till andra
              företag. Här, som på olika andra områden, borde det råda likvärdig
              konkurrens. Det skulle göra SJ mer effektivt och mer tillväxtvänligt.
            </seg>
            <seg n="fd517cfd">
              Det här är min övertygelse. Regeringen har en annan. Man förespråkar
              fortsatt monopol, där staten ständigt ska tillskjuta pengar i
              stället för att få en mer sund marknad.
            </seg>
            <seg n="25ce865a">
              Det förslag som nu ligger från SJ om att dra ned på tider och
              så vidare riskerar att slå sönder det som under en längre tid
              har byggts upp, med goda kommunikationer, med möjligheter för
              människor att bosätta sig i en region och pendla till en annan.
              Det riskerar att slå undan fötterna på en god tillväxtfaktor.
            </seg>
            <seg n="57f9dec6">
              Får jag avsluta med en konkret fråga till näringsministern: Har
              han några åtgärder som han är beredd att vidta för att se till
              att SJ till exempel kan konkurrensutsättas mer och för att göra
              det möjligt att pendla direkt i Örebro län?
            </seg>
          </u>
          <note type="speaker" n="3a57cb10">
            Anf. 31 Näringsminister LEIF PAGROTSKY (s):
          </note>
          <u who="Q3296958" xml:id="i-d453c002afd661ff-9" n="973c64d0">
            <seg n="6499e5bf">
              Herr talman! Till Sofia Larsen vill jag bara säga att jag inte
              tycker att hennes inlägg förtjänar att tas på allvar. Det präglas
              inte av seriositet.
            </seg>
            <seg n="935be5fd">
              Sofia Larsen har begärt att SJ ska sättas i konkurs. Hon har
              motionerat om detta, röstat för det och röstat nej till att ge
              SJ 1,8 miljarder i kapitaltillskott för att just ge SJ arbetsbetingelser.
              Jag ställer frågan om en kommentar till detta, och hon låtsas
              som ingenting. Sedan går hon upp och förlänger önskelistan över
              allt som SJ ska uträtta utan pengar, utan att kunna ha en balansräkning
              som fungerar och utan några som helst arbetsbetingelser, i det
              uppenbara syftet att få en fin rubrik i hemtidningen om att man
              begär allt åt alla och sänkta kostnader samtidigt, utan att vilja
              betala.
            </seg>
            <seg n="7988bbd2">
              Den dialogen tänker jag inte ge mig in i, och jag lämnar Sofia
              Larsens inlägg åt sitt öde så länge.
            </seg>
            <seg n="ed8274ef">
              Inger Lundberg ger olika exempel på pendlingstrafik som är lönsam
              och lönsamma stopp som SJ drar ned på. Jag föreslår att man i
              den dialog som SJ har skyldighet att föra med kommuner, med länsstyrelser,
              med landsting och med berörda institutioner i regionen berörda
              institutioner som har bättre lokalkännedom och representerar människorna
              på orten för fram alla dessa argument och hjälper till att förbättra
              analysen så att SJ inte gör sådana saker som att sluta stanna
              på ställen där de har lönsamhet. Jag tror inte att SJ gör detta
              för skojs skull, utan därför att de tror att det är nödvändigt
              för att komma i balans i ekonomin och för att få långsiktigt uthålliga
              trafikeringsmöjligheter.
            </seg>
            <seg n="0dffc1f5">
              Jag kan väl tänka mig att de inte har all den information, kunskap
              och förståelse som de som har sin verksamhet på platsen har. Det
              är också därför som de skickar ut förslag till tidtabell tidigt,
              med lång framförhållning, just för att möjliggöra den typen av
              samtal.
            </seg>
            <seg n="abb331ae">
              Jag tycker att det låter som den konstruktiva vägen framåt. Jag
              tror att vi som politiker kan enas om att vi förväntar oss att
              den dialogen ska föras vidare och framåt och att man förhoppningsvis
              når fram till ett enat synsätt, så att vi slipper stå här i riksdagen
              eller i Regeringskansliet och bestämma vilka tåg som ska stanna
              var, vilka avgångstider det ska vara på morgonen och på kvällen
              och så vidare.
            </seg>
            <seg n="2f377e33">
              Samtidigt tror jag att vi kan vara överens om att för att det
              ska vara möjligt att köra sådan här trafik på ett förutsägbart
              och bra sätt långsiktigt ska vi inte lägga på SJ kostnader för
              verksamhet som resenärerna inte tycker att det är motiverat att
              betala för. Då kommer de snart tillbaka till riksdagen igen med
              behov av nya pengar, och varken riksdagen eller vi vill att vi
              ska hamna i den situationen.
            </seg>
          </u>
          <note type="speaker" n="d9e12535">
            Anf. 32 INGER LUNDBERG (s):
          </note>
          <u who="Q4963957" xml:id="i-dc7fb2dad9819d0a-2" n="5386a15e">
            <seg n="f089c10a">
              Herr talman! Jag hoppas att vi aldrig kommer att blunda för verkligheten
              utan hela tiden kommer att se vad som händer ute, om det händer
              saker som vi tycker är olyckliga och om vi på något sätt kan bidra
              till att föra verksamheten mera rätt.
            </seg>
            <seg n="c520b57c">
              Det pågår en dialog. Det händer en del intressanta saker i diskussionen
              med länstrafiken och när det gäller Mälarbanan. Jag hoppas att
              man kommer en bit på väg.
            </seg>
            <seg n="5b72a26d">
              Jag är mer bekymrad över dialogen när det gäller diskussionerna
              om Linx och Degerfors, för där är det motstridiga mål. Där talar
              staten å ena sidan om konkurrensen med flyget HelsingforsOslo
              och å andra sidan om pendlingstrafiken. Där tar pendlingstrafiken
              stryk. Jag tycker att det är väldigt allvarligt.
            </seg>
            <seg n="1c89035a">
              Det finns all anledning för oss att ta en ordentlig politisk
              diskussion om det här, om vi låter trafiken i områden som Degerfors
              ta stryk för att lösa de övergripande behoven, liksom om vi låter
              direktpendlingsmöjligheten ÖrebroEskilstuna ta stryk när vi går
              över till nya tågslag och så vidare. Nog finns det möjligheter
              för oss politiker att vara med, och vi bör vara med.
            </seg>
            <seg n="3ad82b9c">
              Jag tycker att det finns anledning för regeringen att också vara
              med i diskussionen om hur SJ långsiktigt utvecklas. Det händer
              ett antal ting i SJ i dag som inte bara är bra. Jag inser mycket
              väl att de måste spara och se över sina kostnader etcetera. Det
              får bara inte bli kontraproduktivt.
            </seg>
          </u>
          <note n="356e0105">
            Överläggningen var härmed avslutad.
          </note>
          <note n="c4cf37d8">
            8 § Svar på interpellation 2003/04:294 om kvalitetsproblem i
            det svenska utredningsväsendet
          </note>
          <note type="speaker" n="4660498a">
            Anf. 33 Statsrådet GUNNAR LUND (s):
          </note>
          <u who="unknown" xml:id="i-d453c002afd661ff-10" n="f9cb50d2">
            <seg n="b333351b">
              Herr talman! Tobias Krantz har frågat mig vilka åtgärder jag
              avser att vidta för att åtgärda kvalitetsproblem i det svenska
              utredningsväsendet.
            </seg>
            <seg n="c555c7be">
              Det är glädjande att Tobias Krantz engagerar sig i arbetet med
              att värna om det svenska utredningsväsendet. Jag delar hans synpunkt
              att hög kvalitet i utredningarna är en förutsättning för väl övervägda
              beslut av regeringen och riksdagen.
            </seg>
            <seg n="2c0563a5">
              Vårt utredningsväsende är unikt och väl värt att slå vakt om.
              Det väcker intresse även i utlandet. Regeringen har också lagt
              ned stor möda på att vårda det.
            </seg>
            <seg n="e9a0d23b">
              Några exempel från senare år är
            </seg>
            <seg n="acfddfe2">
              En annan åtgärd som regeringen har vidtagit för att främja kvalitet
              i utredningsväsendet är att bilda en särskild enhet i Regeringskansliet
              för administrativt stöd till kommittéerna. Till den enheten (Kommittéservice)
              har det också knutits en språkexpert som hjälper kommittéer med
              den redaktionella och språkliga utformningen av deras betänkanden.
            </seg>
            <seg n="b92555a2">
              Riksrevisionen lade nyligen fram sin rapport Förändringar inom
              kommittéväsendet (RIR 2004:2). Rapporten bygger på uppgifter om
              kommittéer bakom betänkanden i 2002 års SOU-serie. Åtta av dessa
              kommittéer har Riksrevisionen valt ut slumpmässigt och granskat
              för att närmare belysa kommittéväsendet i olika avseenden.
            </seg>
            <seg n="c4718435">
              Riksrevisionens rapport mynnar ut i slutsatsen att förbättringar
              har skett under senare år men att det också finns kvarstående
              brister som behöver åtgärdas och följas upp. Regeringen välkomnar
              rapporten och vill givetvis ta till vara alla möjligheter till
              förbättringar.
            </seg>
            <seg n="1d273889">
              Riksrevisionen har emellertid inte kunnat ta hänsyn till alla
              de kvalitetshöjande åtgärder som jag här just gav exempel på.
              En del av åtgärderna har nämligen vidtagits efter det att de utredningar
              avslutades som Riksrevisionen har granskat. Andra vidtagna åtgärder
              ligger i tiden så nära dessa utredningar att de inte kan ha hunnit
              verka just för dem. Det gäller till exempel de riktlinjer om hur
              kommittédirektiv utformas som Statsrådsberedningen gav ut våren
              2002 och som innebär följande nyheter:
            </seg>
            <seg n="8fc7abc5">
              Ytterligare åtgärder är på gång. På uppdrag av Regeringskansliet
              analyserade ett par forskare hösten 2002 olika kvalitetsaspekter
              i 20 betänkanden i 2001 års SOU-serie. Forskarnas analys publicerades
              i en rapport (Kim Forss &amp; Marie Uhrwing, Kvalitet i utredningsväsendet
              utveckling och tillämpning av en modell för att bedöma kvaliteten
              på kommittéarbeten ). Slutsatserna i den rapporten och från andra
              utvärderingar av kommittéväsendet följs nu upp av en arbetsgrupp
              i Regeringskansliet. Arbetsgruppen gör bland annat en undersökning
              av hur de som medverkar i kommittéarbete använder sig av kommittéhandboken
              och vilka synpunkter de har på bokens innehåll och utformning.
            </seg>
            <seg n="6d2bc690">
              Regeringen arbetar fortlöpande med att säkerställa en hög kvalitet
              i det viktiga underlag för regeringens och riksdagens beslut som
              kommittéernas betänkanden utgör. Resultatet av arbetet redovisas
              för riksdagen med jämna mellanrum. Regeringen lämnar dessutom
              i budgetpropositionen en årlig redogörelse för regeringens åtgärder
              med anledning av Riksrevisionens iakttagelser.
            </seg>
          </u>
          <note n="20d20dca">
            Vid riksdagsbehandlingen av regeringens skrivelse Kommittéberättelse
            2003 skrev konstitutionsutskottet i sitt betänkande (bet. 2002/03:
            KU31) att utskottet följt regeringens arbete med att stärka kommittéväsendet
            och höja kvaliteten i kommittéarbetet. Utskottet noterade med
            tillfredsställelse att regeringen bedriver utvecklingsarbetet
            med den inriktning som utskottet tidigare förordat.
          </note>
          <note type="speaker" n="da8b36bf">
            Anf. 34 TOBIAS KRANTZ (fp):
          </note>
          <u who="Q952026" xml:id="i-c6475edbd0e20f83-0" n="4f23507a">
            <seg n="3531779c">
              Herr talman! Jag ber, förstås, att få tacka statsrådet för svaret.
              Utredningar av hög kvalitet har länge varit en svensk paradgren.
              Så är det tyvärr inte riktigt längre. Riksdagens revisorer konstaterade
              redan för sex år sedan att det fanns betydande brister i det svenska
              utredningsväsendet, och den rapport som nyligen har kommit från
              Riksrevisionen visar att många av de här bristerna fortfarande
              kvarstår.
            </seg>
            <seg n="a32679c7">
              Många av de slutsatser som utredningarna kommer fram till är
              inte tillräckligt väl underbyggda. Kontakten med forskning är
              bristfällig, och det brister i analysen av vad olika förslag som
              utredningar lägger fram kostar.
            </seg>
            <seg n="d136f0db">
              Det är två exempel som särskilt har frapperat mig. En oberoende
              granskning 1998 visade att mindre än hälften av utredningarna
              höll tillräckligt hög kvalitet. Det handlade bland annat om att
              den sakliga grunden för slutsatser och resonemang var alldeles
              för dålig. Det andra exemplet är att Regeringskansliet själv i
              en rapport har tagit fram uppgifter om hur det ser ut med kontakter
              med forskningssamhället. Endast i 15 % av fallen hade utredningen
              hög grad av kontakt med forskningen. I 65 % av fallen var det
              en någorlunda hög grad av kontakt med forskningen, och i 20 %
              av fallen förekom ingen kontakt med forskningen över huvud taget.
            </seg>
            <seg n="13156717">
              Då kan man fråga sig: Hur ska man kunna hålla hög kvalitet i
              utredningsväsendet med den här typen av siffror?
            </seg>
            <seg n="08249b4e">
              Statsrådet redovisar i sitt svar till mig flera åtgärder. Jag
              tycker att flera av dem är bra. Jag välkomnar dem. Samtidigt undviker
              egentligen flera av de här förbättringsförslagen det som är huvudproblemen.
              Det handlar egentligen om åtgärder på marginalen. Det kan vara
              viktiga åtgärder, men det är ändå åtgärder på marginalen.
            </seg>
            <seg n="af0a2ab7">
              Jag tycket att statsrådet undviker att ta upp det som är de centrala
              problemen i det svenska utredningsväsendet i dag. En aspekt som
              också Riksrevisionen pekar väldigt tydligt på handlar om att utredningar
              har alldeles för lite tid till förfogande för att kunna lösa de
              uppgifter som statsmakterna, regeringen, har lagt på dem.
            </seg>
            <seg n="a99a4523">
              En annan aspekt som Riksrevisionen tar fasta på handlar om att
              utredningsdirektiven inte är tillräckligt precist skrivna. Enkelt
              uttryckt kan man säga att det inte är så lätt för de olika utredningarna
              att ge ett riktigt bra svar om de inte förstår frågan, om inte
              frågan är tillräckligt tydligt uttryckt.
            </seg>
            <seg n="b6b634e9">
              Vi brukar säga, herr talman, att Sverige är ett av de länder
              i världen som mest ivrigt tillsätter utredningar. Ibland går kanske
              utredningstillsättandet till överdrift. Ibland blir det en undanflykt
              för att man inte vågar ta tag i politiskt känsliga frågor. Man
              vågar inte komma till skott. Då tillsätts en utredning.
            </seg>
            <seg n="4a4b2e34">
              Samtidigt finns det en hel del frågor som behöver utredas på
              djupet, som behöver analyseras på djupet, som behöver en grundlig
              analys, en grundlig studie. Då är de här frågorna av central karaktär.
              Då måste de här frågorna verkligen tas tag i.
            </seg>
            <seg n="88e5206e">
              Jag skulle vilja fråga statsrådet om de två centrala aspekterna,
              som Riksrevisionen pekar på: Kommer de utredningar som tillsätts
              framöver verkligen att få den tid som behövs för att utreda de
              frågor som regeringen har sagt till dem att utreda? Kommer vi
              att få se precisare och mer tydligt angivna utredningsdirektiv,
              så att utredningarna kan fullgöra de uppgifter som vi har all
              anledning att förvänta oss att de ska fullgöra?
            </seg>
          </u>
          <note type="speaker" n="02b2ebfc">
            Anf. 35 Statsrådet GUNNAR LUND (s):
          </note>
          <u who="unknown" xml:id="i-d453c002afd661ff-11" n="f9cb50d2">
            <seg n="5ff016db">
              Herr talman! Vad är en svensk utredning? Den frågan ställer jag,
              och jag besvarar den så här:
            </seg>
            <seg n="730105d5">
              Den är en tålmodig genomlysning av en stor samhällsfråga inriktad
              på konkreta åtgärder. Den blandar politiker, folk av facket, ämbetsmän
              och forskare. Den använder sig av forskningens rön. Den låter
              den brytas mot beprövad erfarenhet, och den gör en bedömning av
              de praktiska och politiska förutsättningarna för att genomföra
              olika förändringar. Den är så oväldig som direktiven medger. Den
              ska prestera resultat men också belysa alternativa handlingsvägar.
            </seg>
            <seg n="16534864">
              Det är inte jag själv som har formulerat detta, utan det är Gunnar
              Wetterberg som också har intresserat sig mycket för det svenska
              utredningsväsendet. Jag tycker att han väl fångar en definition
              av vad vi i dag skulle vilja karakterisera som en idealisk svensk
              utredning. Jag menar att den måste vara en produkt av det långa
              fina arv vi har på utredningsväsendets område, men vårt utredningsväsende
              kan inte stå stilla och fullkomligt hamna i otakt med vår samhällsutveckling
              i övrigt.
            </seg>
            <seg n="1b4350a5">
              Jag har varit verksam som tjänsteman i Regeringskansliet länge.
              Jag tror att vi var många som led svåra kval åtminstone under
              60- och 70-talet, då det just var alltför vanligt att göra som
              Tobias Krantz beskriver. Så fort ett problem dök upp tillkallade
              man en utredning som för det mesta begravde sig under tre, fyra,
              fem år ja, det fanns exempel på åtta till tio år innan den kom
              till någon slutsats. Säkert blev materian gediget utredd, men
              under tiden hade världen hunnit förändras.
            </seg>
            <seg n="4ae25354">
              Den tiden vill jag inte tillbaka till. Jag tycker att det är
              en vettig utveckling som vi har sett i det avseendet under de
              senaste tio åren att man har varit beredd att göra sitt utredningsarbete
              snabbare och mer effektivt. Det tycker jag att man snarast ska
              vara glad för.
            </seg>
            <seg n="c31b272d">
              Jag delar självklart Tobias Krantz oro över att det dyker upp
              en del andra problem. Kvaliteten kan bli lidande, och vi har sett
              exempel på det.
            </seg>
            <seg n="3e10027c">
              Jag tycker att Riksrevisionen med rätta pekar till exempel på
              två faktorer som Tobias Krantz också tog upp, nämligen att tiden
              ibland kanske blir alltför pressad vi måste måna om att så inte
              blir fallet och att direktiven inte alltid äger den precision
              som man skulle önska. Här finns förvisso förbättringar att göra.
              Men som jag var inne på i mitt svar är vi fullt verksamma med
              att åstadkomma dessa förbättringar och att bejaka den modernisering
              som vi har sett och ser av utredningsväsendet men att hela tiden
              samtidigt säkra högsta möjliga kvalitet.
            </seg>
            <seg n="0e9f776c">
              Jag kan bara ånyo betona att jag gläder mig över att Tobias Krantz,
              och jag hoppas att det gäller fler i riksdagen, fortsatt engagerar
              sig i dessa frågor och ger oss i Regeringskansliet det stöd som
              vi kan behöva för ett angeläget arbete.
            </seg>
          </u>
          <note type="speaker" n="61a3073f">
            Anf. 36 TOBIAS KRANTZ (fp):
          </note>
          <u who="Q952026" xml:id="i-c6475edbd0e20f83-1" n="4f23507a">
            <seg n="9971f042">
              Herr talman! Ömsom vin, ömsom vatten, måste jag karakterisera
              statsrådets senaste inlägg som. Jag blir inte riktigt klok på
              ministerns egentliga position. Å ena sidan säger ministern att
              det nu sker en modernisering av det svenska utredningsväsendet.
              Å andra sidan konstaterar statsrådet precis som jag att det finns
              stora kvalitetsbrister i det svenska utredningsväsendet som det
              är i dag. Ministern måste göra klart för sig vilken analys som
              är den viktiga och vilken som ska vara grundval för vilken politik
              regeringen har på detta område.
            </seg>
            <seg n="060311ba">
              Jag tycker att det frapperande är att vi får allt sämre och allt
              mindre väl underbyggda utredningar. Och det leder till allvarliga
              brister i de beslut som vi fattar i riksdagen, och det får också
              allvarliga konsekvenser för de beslut som regeringen fattar därför
              att underlaget inte är tillräckligt bra.
            </seg>
            <seg n="2dbefee7">
              Jag har erfarenhet från forskning och har läst en hel del utredningar
              under en tidsperiod. Jag har forskat om regionala frågor, och
              jag har sett hur utredningarna på detta område under 3040 år har
              blivit betydligt sämre och betydligt mindre väl underbyggda. Jag
              tror att det är på samma sätt på rätt många områden, precis som
              Riksrevisionen och tidigare Riksdagens revisorer har konstaterat.
              Utredningarna blir mindre välunderbyggda, och därför fattar vi
              också sämre beslut.
            </seg>
            <seg n="af7f7ff0">
              Jag ska ta upp en annan sak som också har med utredningsväsendet
              att göra och som anknyter till den fråga som vi just nu diskuterar.
              Det handlar inte bara om kvaliteten, som jag menar är ett bevis
              på att utredningsväsendet i Sverige håller på att förflackas,
              utan det handlar också om den medborgerliga förankringen och öppenheten
              i processen kring kommittéerna och utredningarna. Här ser vi att
              antalet parlamentariska kommittér har minskat kraftigt under de
              senaste 20 åren. 1981 var en tredjedel av utredningarna parlamentariska
              kommittér med en bred politisk sammansättning. 2002 var bara en
              tiondel av utredningarna parlamentariska. Samtidigt ser vi att
              antalet utredningar som är så kallade enmansutredningar och som
              leds av särskilda experter, tjänstemannautredningar, och som är
              utan politisk kontroll och utan politisk insyn har ökat från 40
              % till 62 % under en 20-årsperiod. Jag tycker att det är allvarligt
              eftersom det är väldigt viktigt att vi får en tydlig medborgerlig
              insyn och en medborgerlig kontakt tidigt i en beslutsprocess.
              De tendenser som vi har kunnat se under de senaste 20 åren verkar
              i klart motsatt riktning.
            </seg>
            <seg n="355e5893">
              En annan sak som också har med den medborgerliga öppenheten och
              insynen i processen att göra handlar om hur vi förfar med det
              underlag som utredningarna och kommittéerna kommer fram till,
              det vill säga remissförförfarandet. Att utredningarnas förslag,
              efter att de har lagts fram, går ut på en bred remiss är också
              något som jag uppskattar med det svenska utredningsväsendet. Det
              handlar delvis om kvaliteten genom att olika remissinstanser granskar
              förslagen. Men huvudsakligen handlar det om att fler ska få tycka
              till och att vi ska få förankring för de förslag som så småningom
              läggs fram.
            </seg>
            <seg n="f5b94b45">
              Riksrevisionen pekar också i sin rapport på att det viktigaste
              med remissomgången kanske handlar om att man får en offentlig
              debatt som är viktig. Men vi ser en tendens till att de större
              och bredare remissomgångarna blir allt färre. I stället bjuder
              regeringen in till remissmöten, hearingar och så vidare där det
              inte alls finns samma möjlighet att ge bra och tydliga synpunkter
              på de utredningsförslag som har lagts fram.
            </seg>
            <seg n="341ddede">
              Min fråga till statsrådet gäller först och främst vilken egentlig
              analys som regeringen har av tillståndet i utredningsväsendet
              och på vilket sätt regeringen kommer att återkomma till riksdagen
              för att presentera tydliga åtgärder. Kommer det att vara regelbundna
              avstämningar för riksdagen när det gäller hur man hanterar utredningsväsendet?
              Och beträffande de andra frågorna: Hur skapar vi en bättre medborgerlig
              förankring för det svenska utredningsväsendet enligt det som jag
              har talat om här?
            </seg>
          </u>
          <note type="speaker" n="38c46f1f">
            Anf. 37 Statsrådet GUNNAR LUND (s):
          </note>
          <u who="unknown" xml:id="i-d453c002afd661ff-12" n="f9cb50d2">
            <seg n="c50c6787">
              Herr talman! Jag trodde att det framgick av mitt förra inlägg
              vilken position jag intog. Men för att formulera den kort och
              kärnfullt kan jag säga att jag är stolt över men inte nöjd med
              det svenska utredningsväsendet. Jag menar att det finns anledning
              att vara stolt över det unika utredningsväsende som vi har i Sverige
              och att vi vårdar oss om det. Jag menar bestämt att vi har gjort
              det och att vi gör det. Men självklart kan det fortsatt finnas
              brister som behöver åtgärdas. Men jag uppfattar inte Riksrevisionens
              rapport såsom Tobias Krantz beskriver den i sin ursprungliga fråga
              som en svidande vidräkning. Det är faktiskt inte en rättvis karakteristik.
              Tvärtom visar och säger Riksrevisionen tydligt att man tycker
              att utredningsväsendet i mångt och mycket fungerar väl och att
              många brister och svagheter som har kunnat råda tidigare har åtgärdats.
            </seg>
            <seg n="55baba5d">
              Vi ska också betänka att det är ett ganska litet urval av utredningar
              som Riksrevisionen har gått igenom. I Regeringskansliet går vi
              nu väldigt noga igenom Riksrevisionens rapport. Men vi måste se
              ordentligt om detta återspeglar enstaka brister i en eller annan
              utredning eller om det faktiskt rör sig om mer generella problem.
              Jag tror att Tobias Krantz ska vara lite försiktig med att dra
              för vittgående och svepande slutsatser av en kritik som baserar
              sig på ett slumpartat urval av några enstaka utredningar.
            </seg>
            <seg n="b956bb50">
              När det är sagt vill jag återigen understryka att alla goda idéer
              som kan komma oss till del om hur vi ska göra utredningsväsendet
              bättre är välkomna. Jag önskar mig inte tillbaka till den tid
              här tycker jag att Tobias Krantz verkar falla offer för nostalgi
              och sentimentalitet då vi hade tunga parlamentariska utredningar.
              Det var väldigt vanligt att de arbetade under en oändlig massa
              år. Det var exempel på den typ av utredningar som jag nämnde inledningsvis.
              Det tror jag är till förfång för en levande och öppen demokratisk
              debatt. Framställ inte detta som ett mönster av öppenhet. Visst
              fanns det en insyn från parlamentariker, och det var välkommet,
              men i själva verket förhöll det sig på det viset att viktiga politiska
              sakfrågor bokstavligt talat försvann från dagordningen och begravdes
              i kommittér. Det var sannerligen ingen öppen process. På den punkten
              tycker jag att det är ett väsentligt bättre system som vi har
              i dag där utredningarna ändå jobbar snabbare och spelar en roll
              i växelverkan med en allmän debatt kring väsentliga och brännande
              politiska frågor. Men vi ska naturligtvis se till att de får tillräckligt
              med tid och tillräckligt med resurser för att säkra den kvalitet
              som jag tror att vi bägge värnar om.
            </seg>
          </u>
          <note type="speaker" n="ed1a81c4">
            Anf. 38 TOBIAS KRANTZ (fp):
          </note>
          <u who="Q952026" xml:id="i-c6475edbd0e20f83-2" n="4f23507a">
            <seg n="387c1b2c">
              Herr talman! Jo, Gunnar Lund, det är en svidande vidräkning som
              Riksrevisionen gör med det svenska utredningsväsendet. Hur ska
              man annars tolka de slutsatser som har kommit fram? Utredningar
              och slutsatser är inte tillräckligt väl underbyggda. Kontakten
              med forskningen är bristfällig. Det brister tydligt i analyser
              av vad olika utredningsförslag kostar. Dessutom har de här signalerna
              kommit under en väldigt lång tid. Riksdagens revisorer har konstaterat
              detta. Riksrevisionen refererar i sin rapport ett antal olika
              analyser som gjorts och som alla pekar i samma riktning. Så visst
              är situationen allvarlig. Visst finns det allvarliga brister i
              det svenska utredningsväsendet. Det är en svidande vidräkning
              som Riksrevisionen gör.
            </seg>
            <seg n="416632fc">
              Sedan tycker jag att statsrådet i en alltför raljant ton viftar
              bort de farhågor som finns om brister på ökad öppenhet och insyn
              i de utredningar som pågår. Jag tycker att vi ser en oroväckande
              tendens till att alltfler utredningar enbart blir enmansutredningar
              och enbart styrs och leds av experter utan att folkvalda politiker
              får vara med tidigt i processen. Det fungerar så i en politisk
              beslutsprocess det vet ju Gunnar Lund rätt väl att om man ska
              kunna påverka en politisk beslutsprocess handlar det om att vara
              med väldigt tidigt i den beslutsprocessen, ta fram kunskapsunderlag,
              analysera kunskapsunderlagen och ange olika riktningar som man
              kan tänkas gå i. Om man inte är med tidigt i processen ställs
              man ofta inför ett fait accompli, där man tvingas väljas mellan
              ett begränsat antal lösningar. Man ställs alltså inför ett fullbordat
              faktum, och man har inte den valmöjlighet som man borde ha. Därför
              är det ett otroligt viktigt demokratiproblem att alltfler utredningar
              leds av experter och att den parlamentariska insynen inte finns.
              Här skulle jag vilja se om det nu är Gunnar Lunds eller regeringens
              position en kraftig tillnyktring från regeringens sida på just
              den här punkten.
            </seg>
          </u>
          <note type="speaker" n="583440c3">
            Anf. 39 Statsrådet GUNNAR LUND (s):
          </note>
          <u who="unknown" xml:id="i-8594e9aa064b7fc7-1" n="f9cb50d2">
            <seg n="3e5636ef">
              Herr talman! Jag tror att jag i huvudsak har sagt vad jag behöver
              säga. Jag vill bara återkomma till Riksrevisionens rapport. Jag
              har läst den, och jag har också tagit del av de plus och minus
              som man går igenom där. Förslagen är intressanta och bra, och
              jag tänker ta fasta på dem, men det är inte precis några omvälvande
              förändringar som föreslås. Det skulle vara motiverat om man ansåg
              sig ha gjort en svidande vidräkning med det svenska utredningsväsendet.
              Man föreslår att man innan direktiv beslutas bör föra en dialog
              om direktiven, inte bara som brukligt är med ordföranden utan
              också med utredningens sekreterare. Jag tycker att det är en god
              tanke.
            </seg>
            <seg n="d9997b83">
              Man föreslår för det andra att förstudier bör göras av departementet
              innan direktiv beslutas eller av kommittén själv i början av utredningsarbetet.
              Det tycker jag också är bra. Det sker redan på många håll. Så
              delvis lever man upp till det, men vi ska se närmare på det.
            </seg>
            <seg n="4e4b96c7">
              För det tredje föreslår man att utredningsuppdraget inte bör
              betraktas som slutfört förrän krav på ekonomiska analyser har
              uppfyllts. Inte minst för mig som arbetar på Finansdepartementet
              är det en gudi behaglig rekommendation. Den tänker jag ge allt
              tänkbart stöd och försöka förverkliga, men som Tobias Krantz säger:
              Låt oss ha ett lite nyktert perspektiv på den här rapporten och
              på den kritik som har framkommit.
            </seg>
            <seg n="d5876139">
              Jag vill understryka igen att regeringen redan gör och har gjort
              rätt mycket för att råda bot på de brister som kan ha funnits.
              Naturligtvis återkommer regeringen, som jag sade i mitt inledande
              svar, till riksdagen i den här frågan. Det gör vi löpande, det
              gör vi en gång om året i en särskild rapport och det gör vi också
              i samband med budgetpropositionen.
            </seg>
          </u>
          <note n="356e0105">
            Överläggningen var härmed avslutad.
          </note>
          <note n="c60ed959">
            9 § Anmälan om inkommen faktapromemoria om förslag från Europeiska
            kommissionen
          </note>
          <note n="867c1bd3">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="unknown" xml:id="i-7fee7011a35fabac-1" n="f9cb50d2">
            <seg n="82f88367">
              KOM(2003)741
            </seg>
            <seg n="03e39bea">
              Luciano Astudillo
            </seg>
          </u>
          <note n="e6c60243">
            10 § Förnyad bordläggning
          </note>
          <note n="f77ae593">
            Föredrogs och bordlades åter
          </note>
          <note n="48d3d5ed">
            11 § Bordläggning
          </note>
          <note n="62cfa68f">
            Anmäldes och bordlades
          </note>
          <note n="6c4fb308">
            12 § Anmälan om interpellationer
          </note>
          <note n="90e354a8">
            Anmäldes att följande interpellationer framställts
          </note>
          <note n="8d0069eb">
            den 5 mars
          </note>
          <note n="966b3920">
            Anne-Marie Ekström
          </note>
          <note n="7e0688ac">
            Rigmor Stenmark
          </note>
          <note n="f8680f87">
            den 8 mars
          </note>
          <note n="9bb28137">
            Nina Lundström
          </note>
          <note n="f44a337d">
            den 9 mars
          </note>
          <note n="302b4d5b">
            Carina Hägg
          </note>
          <note n="6a49749d">
            Stefan Attefall
          </note>
          <note n="89042fb5">
            Linnéa Darell
          </note>
          <note n="89042fb5">
            Linnéa Darell
          </note>
          <note n="acd56aad">
            Interpellationerna redovisas i bilaga som fogats till riksdagens
            snabbprotokoll tisdagen den 16 mars.
          </note>
          <note n="3524f619">
            13 § Anmälan om frågor för skriftliga svar
          </note>
          <note n="ea215460">
            Anmäldes att följande frågor för skriftliga svar framställts
          </note>
          <note n="8d0069eb">
            den 5 mars
          </note>
          <note n="fa7e677a">
            Karin Thorborg
          </note>
          <note n="137c253c">
            Berndt Ekholm
          </note>
          <note n="7ab38538">
            Kent Olsson
          </note>
          <note n="45997c1e">
            Ulf Sjösten
          </note>
          <note n="f8680f87">
            den 8 mars
          </note>
          <note n="2560490f">
            Hans Backman
          </note>
          <note n="c83c94c0">
            Birgitta Carlsson
          </note>
          <note n="f44a337d">
            den 9 mars
          </note>
          <note n="4e7b1c0a">
            Gustav Fridolin
          </note>
          <note n="4e7b1c0a">
            Gustav Fridolin
          </note>
          <note n="4294f15e">
            Cristina Husmark Pehrsson
          </note>
          <note n="12d35a9b">
            Allan Widman
          </note>
          <note n="c1f05059">
            Marietta de Pourbaix-Lundin
          </note>
          <note n="ad804fa6">
            Maria Larsson
          </note>
          <note n="4df45cda">
            Frågorna 2003/04:863866 redovisas i bilaga som fogats till riksdagens
            snabbprotokoll tisdagen den 9 mars.
          </note>
          <note n="10fcc0e6">
            Frågorna 2003/04:867874 redovisas i bilaga som fogats till riksdagens
            snabbprotokoll tisdagen den 16 mars.
          </note>
          <note n="0c1c478d">
            14 § Anmälan om skriftliga svar på frågor
          </note>
          <note n="522fdef0">
            Anmäldes att skriftliga svar på följande frågor inkommit
          </note>
          <note n="c2a98da7">
            den 3 mars
          </note>
          <note n="9e0448e6">
            Sten Tolgfors
          </note>
          <note n="8d0069eb">
            den 5 mars
          </note>
          <note n="5829606d">
            Ulf Holm
          </note>
          <note n="7e0688ac">
            Rigmor Stenmark
          </note>
          <note n="7ab38538">
            Kent Olsson
          </note>
          <note n="9b7972b4">
            Svar 2003/04:825 redovisas i bilaga som fogats till riksdagens
            snabbprotokoll tisdagen den 9 mars.
          </note>
          <note n="3781a3fd">
            Övriga svar redovisas i bilaga som fogats till riksdagens snabbprotokoll
            tisdagen den 16 mars.
          </note>
          <note n="37336091">
            15 § Kammaren åtskildes kl. 15.54.
          </note>
          <note n="d0f1e3d5">
            Förhandlingarna leddes av förste vice talmannen.
          </note>
          <note n="5ecb1305">
            /Monica Gustafson
          </note>
        </div>
      </body>
    </text>
  </TEI>
</teiCorpus>
