<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200304</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200304</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--125</head>
          <docDate when="2004-06-01">2004-06-01</docDate>
        </div>
      </front>
      <body>
        <div>
          <note xml:id="i-Fjyt3H8ecwT2Eq1TCM61za">
            Riksdagens protokoll
          </note>
          <note xml:id="i-BLMkBjmWX1aSEfQvRaLMHf">
            2003/04:125
          </note>
          <note xml:id="i-KxbeBdkYSDjKivtZHDpMSp">
            Tisdagen den 1 juni
          </note>
          <note xml:id="i-8NNNEW36yFfXTpZU1u83r6">
            Kl. 10:00 - 17:22
          </note>
          <note xml:id="i-XjaLDAQx9iRTVTw79WqyU9">
            1 § Justering av protokoll
          </note>
          <note xml:id="i-Uec8ZwjRGftuNWSVL7YcUb">
            Justerades protokollen för den 24, 25 och 26 maj.
          </note>
          <note xml:id="i-HRNBAVWS93B16DTVQDdDtj">
            2 § Meddelande om preliminär plan för kammarens sammanträden
            hösten 2004
          </note>
          <note xml:id="i-DWkpDVCPmzbtPCzhZoZ2qV">
            Andre vice talmannen meddelade att en preliminär plan för kammarens
            sammanträden hösten 2004 delats ut till kammarens ledamöter.
          </note>
          <note xml:id="i-Q3L5126iQc3gcigw71gsNc">
            3 § Svar på interpellation 2003/04:459 om digitala TV-sändningar
          </note>
          <note type="speaker" xml:id="i-SporkoYZuWxYCSYQnTeLW3">
            Anf. 1 Kulturminister MARITA ULVSKOG (s):
          </note>
          <u xml:id="i-b3e9110bbd14df05-0" next="i-b3e9110bbd14df05-2" who="Q3115681">
            <seg xml:id="i-GRy5QWJJxfLtpadbmeVFPW">
              Fru talman! Hans Stenberg har frågat vilka åtgärder jag avser
              att vidta för att garantera att alla medborgare ska kunna se TV
              1 och TV 2 när det analoga nätet släcks ned.
            </seg>
          </u>
          <u xml:id="i-b3e9110bbd14df05-1" prev="i-b3e9110bbd14df05-0" who="Q3115681">
            <seg xml:id="i-AgJkxwwPzgkZ8dJipRX1Tu">
              De analoga marksändningarna av Sveriges Televisions båda kanaler
              SVT 1 och SVT 2 kan tas emot av ca 99,8 % av Sveriges befolkning.
              De digitala marksändningarna av Sveriges Televisions program,
              som även omfattar Barnkanalen och SVT 24, kan för närvarande tas
              emot av ca 90 % av befolkningen. Sveriges Televisions samtliga
              program sänds även via satellit.
            </seg>
          </u>
          <u xml:id="i-b3e9110bbd14df05-2" prev="i-b3e9110bbd14df05-0" who="Q3115681">
            <seg xml:id="i-VfnrFS933Dmdw4hRHb6icx">
              Riksdagen har nyligen fattat beslut med anledning av regeringens
              proposition om digitala TV-sändningar. Beslutet innebär att de
              digitala marksändningarna av Sveriges Televisions och Sveriges
              Utbildningsradios TV-program ska byggas ut så att de får samma
              räckvidd som företagens analoga marksändningar. Det innebär att
              ca 99,8 % av befolkningen kommer att kunna ta emot programmen
              i sina fasta bostäder.
            </seg>
          </u>
          <note type="speaker" xml:id="i-MNCMcTDo68zsBsnLr6F1BM">
            Anf. 2 HANS STENBERG (s):
          </note>
          <u xml:id="i-b3e9110bbd14df05-3" next="i-b3e9110bbd14df05-6" who="Q5650744">
            <seg xml:id="i-CFhnFdSujQ5Z9fQ7PJLCNM">
              Fru talman! Jag vill börja med att tacka kulturministern för
              ett positiva svaret på min interpellation. I ljuset av den proposition
              om digital-TV som nyligen har behandlats här i riksdagen kan ju
              den här debatten verka lite överflödig, men jag vill ändå ta tillfället
              i akt att understryka hur viktigt det är att alla invånare får
              tillgång till public service -TV.
            </seg>
          </u>
          <u xml:id="i-b3e9110bbd14df05-4" prev="i-b3e9110bbd14df05-3" who="Q5650744">
            <seg xml:id="i-LQ3Pyk6ncYuFwq6AVvy1JV">
              Bakgrunden till att jag har ställt den här interpellationen är
              att jag har mött en hel del oro både från boende i glesbygdskommuner
              och från kommunpolitiker och tjänstemän som har upplevt att utbyggnaden
              av det digitala TV-nätet har stannat av under senare tid. De har
              också haft väldigt svårt att få besked om när utbyggnaden i deras
              områden ska komma till stånd.
            </seg>
          </u>
          <u xml:id="i-b3e9110bbd14df05-5" prev="i-b3e9110bbd14df05-3" who="Q5650744">
            <seg xml:id="i-J6oFN38J5YQxHPUJ8roqzp">
              Det är också så att de vita fläckar som har funnits i det analoga
              systemet har skapat en hel del ilska genom åren. Nu finns det
              en oro ute i bygderna att det digitala systemet inte ska bli heltäckande.
              Därför är det väldigt bra om man nu kan räta ut alla frågetecken
              kring det här.
            </seg>
          </u>
          <u xml:id="i-b3e9110bbd14df05-6" prev="i-b3e9110bbd14df05-3" who="Q5650744">
            <seg xml:id="i-B5XCmrAFkjcnftfGaZsYNj">
              Därför vill jag fråga kulturministern om hon nu kan garantera
              att alla kommer att kunna se public service -TV när de analoga
              TV-sändningarna släcks ned om några år.
            </seg>
          </u>
          <note type="speaker" xml:id="i-6fK4gpAVhwSMyVv63wQYyP">
            Anf. 3 Kulturminister MARITA ULVSKOG (s):
          </note>
          <u xml:id="i-b3e9110bbd14df05-7" who="Q3115681">
            <seg xml:id="i-LjYdVoBojyyCXzHQAJ7Duj">
              Fru talman! Det är möjligt att det kan finnas kommunalt ansvariga
              runtom i landet som tycker att det har varit svårt att få besked
              och att man också har noterat att utbyggnaden har stannat på en
              nivå på 90 %. Detta har varit naturligt eftersom Teracom har inväntat
              det beslut som riksdagen fattade för några dagar sedan om att
              det blir definitivt klart med en utbyggnad till 99,8 %. Jag skulle
              tro att den oro som har funnits i glesare bebyggda delar av landet
              nu bör vara stillad. Nu kan alla få väldigt tydliga svar på sina
              frågor eftersom riksdagen har fattat beslut i enlighet med den
              proposition som regeringen presenterat, som alltså handlar om
              att de digitala marksändningarna kommer att ha samma täckning
              som de analoga sändningarna.
            </seg>
          </u>
          <note type="speaker" xml:id="i-T5MxShf4JxJh2pzbWH2RwH">
            Anf. 4 HANS STENBERG (s):
          </note>
          <u xml:id="i-b3e9110bbd14df05-8" next="i-b3e9110bbd14df05-9" who="Q5650744">
            <seg xml:id="i-NaSVHRqaeoN7cEC2HVZfim">
              Fru talman! Det låter som ett bra besked och borde kunna lugna
              folk som har varit oroliga på det här området. Jag vill passa
              på att lyfta upp en fråga som ansluter till det här. Det är att
              man i vissa områden inte har kunnat se de regionala TV-sändningarna,
              nyhetssändningarna, som hör till den egna regionen. Det här berört
              det analoga systemet. Men också nu i samband med att man bygger
              ut det nya digitala systemet finns det rätt stora områden där
              man exempelvis inte kan se TV 4:s regionala nyhetssändningar.
              Jag tycker att det ur demokratisynpunkt är viktigt att alla har
              möjlighet att ta del av de regionala nyhetssändningarna. Därför
              känns det angeläget att också det kommer att fungera i det nya
              systemet.
            </seg>
          </u>
          <u xml:id="i-b3e9110bbd14df05-9" prev="i-b3e9110bbd14df05-8" who="Q5650744">
            <seg xml:id="i-EYSemkCDJ875X1rfNQQPmC">
              Jag vill därför också, för att skapa klarhet i det här, passa
              på att fråga kulturministern om alla kommer att kunna se de regionala
              nyhetssändningarna, de som berör den egna regionen, när det digitala
              nätet är färdigbyggt.
            </seg>
          </u>
          <note type="speaker" xml:id="i-ATAN99qAfvU8JWNikaeaqi">
            Anf. 5 Kulturminister MARITA ULVSKOG (s):
          </note>
          <u xml:id="i-b3e9110bbd14df05-10" next="i-b3e9110bbd14df05-11" who="Q3115681">
            <seg xml:id="i-9oFT7u1B1ze1cfceCVYVdF">
              Fru talman! När det gäller de regionala sändningarna från Sveriges
              Television innebär beslutet om det digitala marknätet, som fattades
              förra veckan av riksdagen, att problemet är löst. Jag kan också
              citera direkt ur propositionen från regeringen: Det avtal som
              har ingåtts mellan SVT, UR och Teracom innebär att täckningen
              för regionala sändningar i det digitala sändarnätet kommer att
              justeras så att hushåll skall kunna ta emot vad som uppfattas
              som rätt regionalt nyhetsprogram från SVT. Även den frågan ska
              alltså lösas.
            </seg>
          </u>
          <u xml:id="i-b3e9110bbd14df05-11" prev="i-b3e9110bbd14df05-10" who="Q3115681">
            <seg xml:id="i-QLG76RVqXqqhQRVnBzJWAg">
              När det gäller TV 4 är det inte riktigt samma täckning. De ligger
              ju, precis som i dag, i ett sändningsutrymme med 98 % utbyggnad.
              Det blir likadant i det digitala nätet som i det analoga nätet.
              Sveriges Televisions sändningar ligger i ett sändningsutrymme
              där det precis som i dag kommer att vara 99,8 % täckning. Det
              är en liten skillnad där.
            </seg>
          </u>
          <note type="speaker" xml:id="i-JTVobMU7dx4P8Akj4zbDfH">
            Anf. 6 HANS STENBERG (s):
          </note>
          <u xml:id="i-b3e9110bbd14df05-12" who="Q5650744">
            <seg xml:id="i-HLEfvwgz2RqrUqkstFT1hs">
              Fru talman! Jag vill avslutnings bara tacka kulturministern för
              hennes klargörande svar på mina frågor. Tillgången till public
              service -TV och till de regionala nyhetssändningarna är ju väldigt
              viktig ur demokratisynpunkt. Därför är det angeläget att hela
              befolkningen kan ta del av detta på lika villkor. Nu känns det
              i alla fall som att vi är på god väg att nå det målet, och det
              känns bra. Tack!
            </seg>
          </u>
          <note type="speaker" xml:id="i-VQ9bG81suM5RJV29RrRkpx">
            Anf. 7 Kulturminister MARITA ULVSKOG (s):
          </note>
          <u xml:id="i-b3e9110bbd14df05-13" who="Q3115681">
            <seg xml:id="i-TmFMqTssbjYHmszC7jU5ty">
              Fru talman! Jag delar helt Hans Stenbergs uppfattning. Det är
              kolossalt viktigt att Sveriges Televisions sändningar kan nå i
              princip alla hushåll. Genom det beslut som riksdagen fattade i
              förra veckan blir det nu 99,8 % av hushållen som kommer att kunna
              ta emot de digitala marksändningarna, och arbetet kommer att löpa
              på väldigt snabbt. En liten del, 0,2 %, kommer inte att ha möjlighet
              att ta emot marksändningar. De kan inte göra det i dag, de kommer
              inte att kunna göra det i framtiden heller. De kommer att vara
              hänvisade till satellitmottagningen. Om dessa hushåll önskar se
              bara Sveriges Televisions sändningar via satellit tar man ju inte
              heller ut någon abonnemangsavgift.
            </seg>
          </u>
          <note xml:id="i-9PWMK264uDVsatDbuyDk7w">
            Överläggningen var härmed avslutad.
          </note>
          <note xml:id="i-RbuB8VsUzdBxchRhH2H6FY">
            4 § Svar på interpellation 2003/04:473 om firande till minne
            av Astrid Lindgrens hundraårsdag
          </note>
          <note type="speaker" xml:id="i-WEhP4yVyvmrBqdpsyzYRSP">
            Anf. 8 Kulturminister MARITA ULVSKOG (s):
          </note>
          <u xml:id="i-b3e9110bbd14df05-14" next="i-b3e9110bbd14df05-17" who="Q3115681">
            <seg xml:id="i-ViN8dK3RfBHWdZVRsD3sy5">
              Fru talman! Yvonne Andersson har frågat om jag avser att ge i
              uppdrag att arrangera ett firande till minne av Astrid Lindgrens
              hundraårsdag och i så fall, i vilken utsträckning ett jubileumsfirande
              skulle kunna ske.
            </seg>
          </u>
          <note xml:id="i-9ppfdKt2oEvNx7QJVft4ZH">
            Litteraturpriset till Astrid Lindgrens minne infördes 2003 för
            att hedra författarinnans minne och för att ge legitimitet åt
            barn- och ungdomslitteraturen.
          </note>
          <u xml:id="i-b3e9110bbd14df05-15" prev="i-b3e9110bbd14df05-14" who="Q3115681">
            <seg xml:id="i-Ar7veRUzZnGDd26d2dTxDZ">
              Priset är en av många insatser som gjorts och görs på barnkulturområdet.
              Målet är att det inom samtliga kulturpolitiska insatser tydligt
              ska finnas ett barnperspektiv. Insatserna har under senare år
              varit tydliga, inte minst på litteraturområdet. En bibliotekslag,
              statligt stöd till folk- och skolbibliotek för inköp av barn-
              och ungdomslitteratur, statligt stöd till läsfrämjande verksamhet
              avsett för skolor, bibliotek, bokhandel och ideella organisationer
              samt distributionsstöd som ger folkbiblioteken gratis tillgång
              till den litteratur som får statligt utgivningsstöd är exempel
              på reformer som successivt införts sedan 1997. Insatserna har
              påtagligt förbättrat barns och ungas tillgång till litteratur
              och läsning och eget skrivande. Dessutom kan nämnas att En bok
              för alla prioriterar barn och ungdom i sin utgivning och att mervärdesskattesänkningen
              på böcker och tidskrifter bland annat syftar till att öka läsandet
              i alla grupper.
            </seg>
          </u>
          <u xml:id="i-b3e9110bbd14df05-16" prev="i-b3e9110bbd14df05-14" who="Q3115681">
            <seg xml:id="i-bnh5U4pEZqXh38zSTsb9N">
              Skolan, folkbibliotek, den kommunala musik- och kulturskolan
              är grundpelare i kulturpolitiken för barn och unga. För att ytterligare
              stärka barnkulturens ställning avser regeringen därför att till
              skolstarten i höst tillsätta en särskild aktionsgrupp för barnkultur.
              Gruppen ska bland annat inleda ett särskilt modellsamarbete med
              ett antal kommuner som valt att satsa just på barnkultur, så kallade
              förebildskommuner, och pröva hur professionella konstnärer och
              kulturutövare kan få en större roll i skolan. En kartläggning
              över Barnkultur-Sverige på statlig, regional och kommunal nivå
              ska också göras.
            </seg>
          </u>
          <u xml:id="i-b3e9110bbd14df05-17" prev="i-b3e9110bbd14df05-14" who="Q3115681">
            <seg xml:id="i-Spiv3j2iKJKcZ4chfpuxKk">
              Barns tillgång till kultur är således en prioriterad fråga för
              regeringen, och jag är övertygad om att det årliga Litteraturpriset
              till Astrid Lindgrens minne kommer att få stor betydelse för barns
              och ungas läsande. Hennes böcker är lästa och älskade av barn
              men även vuxna runtom i världen. Jag är säker på att hundraårsminnet
              av hennes födelse kommer att uppmärksammas och firas på många
              olika platser, i Sverige och internationellt. Just i detta fall
              är det dock inte i första hand en fråga för regeringen att ge
              i uppdrag att arrangera ett sådant firande.
            </seg>
          </u>
          <note type="speaker" xml:id="i-XJdYoirrc9zQrcaPdvRvcm">
            Anf. 9 YVONNE ANDERSSON (kd):
          </note>
          <u xml:id="i-b3e9110bbd14df05-18" next="i-b3e9110bbd14df05-23" who="Q4935945">
            <seg xml:id="i-7n1yru53h6ofnDYd8JGvaP">
              Fru talman! Tack för svaret. Jag är dock inte helt nöjd. Det
              är helt klart att Astrid Lindgren-priset, som instiftades strax
              efter att hon gick bort den 8 mars år 2002, är det största internationella
              barnbokslitteraturpriset, det vet vi. Och såvitt jag har förstått
              är detta det enda pris av den storleken som betalas av skattebetalarna.
              Det är skattepengar som går till detta pris, och det ska gynna
              barnkulturen.
            </seg>
          </u>
          <u xml:id="i-b3e9110bbd14df05-19" prev="i-b3e9110bbd14df05-18" who="Q4935945">
            <seg xml:id="i-QRHij2W9ULh8veXVn94zGi">
              Ministern har i sitt svar varit tydlig med att tala om alla möjliga
              och omöjliga satsningar på barnlitteraturen. Jag ska snart förklara
              vad jag menar med omöjliga satsningar. Den omöjliga satsningen
              gäller möjligtvis skolbiblioteken. Detta anslag har blivit så
              pass litet att det ändå inte räcker till mer än ett fåtal böcker
              på varje bibliotek.
            </seg>
          </u>
          <u xml:id="i-b3e9110bbd14df05-20" prev="i-b3e9110bbd14df05-18" who="Q4935945">
            <seg xml:id="i-HCzAoQdQVcdURoEYvVUaa1">
              Jag är inte kritisk till detta barnlitteraturpris, inte på något
              sätt. Men jag tycker att man skulle kunna göra mycket mer av det
              för svensk barnkultur. Jag tycker att det är bra att regeringen
              satsar på svensk barnkultur. Men behoven är stora, och därför
              måste pengarna användas på bästa möjliga sätt. De flesta författare,
              konstnärer och andra yrkesgrupper som är betydelsefulla för svensk
              barnlitteratur lever under ytterst knappa förhållanden i vårt
              land.
            </seg>
          </u>
          <u xml:id="i-b3e9110bbd14df05-21" prev="i-b3e9110bbd14df05-18" who="Q4935945">
            <seg xml:id="i-RjxErqtiNyvLxHbmzxgP1z">
              Det faktum att det år 2007 är fem år sedan Astrid Lindgren-priset
              instiftades och att hon då skulle ha fyllt 100 år tycker jag är
              en händelse som man skulle kunna uppmärksamma just för att aktualisera
              detta pris och barnkulturen i kombination med varandra. Det här
              priset har kanske fått minst lika stor betydelse internationellt
              som det har fått i Sverige. Jag tycker att det skulle vara väldigt
              intressant om vi också kunde koppla det på ett sådant sätt att
              det fick ökad internationell betydelse.
            </seg>
          </u>
          <u xml:id="i-b3e9110bbd14df05-22" prev="i-b3e9110bbd14df05-18" who="Q4935945">
            <seg xml:id="i-7Y6rcdNErcMex8rjwSD6wD">
              Det är denna lilla bro mellan dessa två viktiga delar som jag
              skulle vilja lyfta fram för ministern i dag, en önskan att fundera
              på om det finns möjligheter där detta barnbokslitteraturpris på
              hela 5 miljoner som delas ut årligen också på ett ännu tydligare
              sätt kan komma den barnlitteratur som finns här i Sverige till
              del. Därför var min fråga om man skulle kunna hitta lösningar
              med att aktualisera det är en bra bit ifrån just att arrangera
              och initiera detta, till exempel från Statens kulturråds sida
              som har haft ansvar för att arrangera och ordna allt runt barnlitteraturpriset,
              som vi alldeles nyligen tillsammans har varit med och firat på
              Skansen. Och det var jättefantastiskt på alla sätt.
            </seg>
          </u>
          <u xml:id="i-b3e9110bbd14df05-23" prev="i-b3e9110bbd14df05-18" who="Q4935945">
            <seg xml:id="i-CmVbAjv6QPtnWhXvps5psE">
              Men återigen handlar detta inte i första hand om pengar, utan
              det handlar om att aktualisera detta på ett sådant sätt att just
              barnlitteraturen i Sverige knyts till detta pris och får ökad
              uppmärksamhet.
            </seg>
          </u>
          <note type="speaker" xml:id="i-RZd3WD8TA8PoYzHEL96bR3">
            Anf. 10 Kulturminister MARITA ULVSKOG (s):
          </note>
          <u xml:id="i-b3e9110bbd14df05-24" next="i-b3e9110bbd14df05-27" who="Q3115681">
            <seg xml:id="i-2dG822tinEEYC1i9KA1T14">
              Fru talman! Det finns en mängd positiva tecken när det gäller
              barnlitteraturen och barns läsande, även om det då och då också
              dyker upp en del negativa tendenser som vi håller ögonen noga
              på. Boken är faktiskt det medium som i dag når flest barn per
              dag i Sverige. Det är alltså 75 % av barnen som dagligen läser
              eller tittar i en bok som inte är en läxbok, och de gör det hemma.
              Det är en fantastiskt hög siffra jämfört med nästan alla andra
              länder. Därför är det kanske inte heller konstigt att Sverige,
              regering och riksdag, har beslutat om världens största barnlitteraturpris.
              Litteraturpriset och andra insatser som vi har gjort när det gäller
              barnlitteraturen, till exempel sänkningen av bokmomsen, har också
              satt säkra spår. För 2003 har det blivit en kraftig ökning, en
              10-procentig ökning, av antalet utgivna barnböcker med en övervikt
              för just svenska utgivningar. Och antalet debutanter var under
              förra året rekordstort. Så just barnboksförfattarna har faktiskt
              redan börjat vinna den ökade legitimitet och uppmärksamhet som
              har varit en ambition och fortfarande är det för regeringens litteraturpolitik.
            </seg>
          </u>
          <u xml:id="i-b3e9110bbd14df05-25" prev="i-b3e9110bbd14df05-24" who="Q3115681">
            <seg xml:id="i-5kcqLdBT6Qc7cSgpWiufVP">
              När det gäller firandet av Astrid Lindgrens minne finns det en
              mängd diskussioner som pågår redan i dag i olika forum naturligtvis
              i litteraturprisets kansli på Kulturrådet, där man redan har börjat
              fundera på detta datum. Man är helt fri att ta dessa initiativ.
              Och jag vet att man befinner sig mitt uppe i diskussioner kring
              detta.
            </seg>
          </u>
          <u xml:id="i-b3e9110bbd14df05-26" prev="i-b3e9110bbd14df05-24" who="Q3115681">
            <seg xml:id="i-Esuy3VuCavzVQ9KbcVAeYZ">
              Vi vet också att det finns diskussioner i andra ideella sällskap
              om hundraårsminnet. Och vi tycker att det är viktigt att vi från
              statens sida inte kväver det arbete och de diskussioner som redan
              har inletts, utan vi finns där som en stödjande samtalspartner
              om någon vill att vi ska gå in i det. Men det är väldigt viktigt
              att det får växa fritt på många olika håll och i många olika sammanhang.
              Att det kommer att bli ett jubileumsår på något sätt står dock
              helt klart.
            </seg>
          </u>
          <u xml:id="i-b3e9110bbd14df05-27" prev="i-b3e9110bbd14df05-24" who="Q3115681">
            <seg xml:id="i-6KNQi3VdbLrVrLkkdiXa67">
              Jag vill bara helt kortfattat nämna att skolbiblioteken har fått
              en viktig injektion genom det statliga inköpsstödet för barn-
              och ungdomslitteratur, även om mycket återstår för kommunerna
              att göra i fråga om detta. 50 % av inköpsstödet har gått till
              just skolbiblioteken. Det har betytt mycket för många av biblioteken.
              Dessutom valde vi från regeringens sida att tydligt peka ut att
              de så kallade Wärnerssonpengarna till skolan skulle användas också
              för skolbiblioteken och skolbibliotekarierna. Det har varit viktiga
              insatser, och vi fortsätter med dem.
            </seg>
          </u>
          <note type="speaker" xml:id="i-An4vSpKGCoWE3WkPwfqWDy">
            Anf. 11 YVONNE ANDERSSON (kd):
          </note>
          <u xml:id="i-b3e9110bbd14df05-28" next="i-b3e9110bbd14df05-32" who="Q4935945">
            <seg xml:id="i-3mHza95surLG59oPG7wEa7">
              Fru talman! Jag tycker redan nu att ministern svängt lite grann
              när det gäller vad jag uppfattat var hennes första svar på min
              fråga. Vad jag egentligen ville att man möjligtvis skulle åstadkomma
              var just att man skulle bry sig, stödja, legitimera och uppmärksamma
              och att det skulle bli det stöd som ministern nu säger att man
              kommer att ha och att Statens kulturråd också skulle komma med
              tänkbara initiativ och med idéer.
            </seg>
          </u>
          <u xml:id="i-b3e9110bbd14df05-29" prev="i-b3e9110bbd14df05-28" who="Q4935945">
            <seg xml:id="i-Dkt5xfSfL7U3853WjwU6ER">
              Jag kan tala om att jag på hemmaplan har gjort ett antal intervjuer
              med just skolor om Astrid Lindgren-priset och prisutdelningen
              på Skansen förra veckan. Det var alltför många som inte kände
              till det här. Därför tyckte jag att det var väldigt viktigt att
              de stora internationella satsningar som görs och där vi blir aktuella
              i väldigt många olika länder och kulturkretsar också kryper ned
              och att man i barnens hem får del av de här böckerna och får möjligheter.
              Till exempel gäller det det nyligen vunna priset och att få dela
              med sig av sin bok. Åtminstone skulle det kunna finnas en på varje
              skola. Detta är viktigt.
            </seg>
          </u>
          <u xml:id="i-b3e9110bbd14df05-30" prev="i-b3e9110bbd14df05-28" who="Q4935945">
            <seg xml:id="i-VwRJa4ybrhcybsfqPd6kp7">
              Skolbiblioteken tycker jag har en mellanroll som varit svår.
              De ligger mittemellan kultur och barnkultur när det gäller ansvaret
              till exempel för vad som ska erbjudas i form av undervisningsmaterial.
              Det är jättebra om de senaste satsningarna har gett sådana här
              effekter. Det har ju rätt långvarigt varit lite väl låga siffror
              vad gäller möjligheten till inköp av ny barnlitteratur. Jag tror
              att det är viktigt med en aktualitet hela tiden.
            </seg>
          </u>
          <u xml:id="i-b3e9110bbd14df05-31" prev="i-b3e9110bbd14df05-28" who="Q4935945">
            <seg xml:id="i-JKxThzvUPbyE7bTg5aqrpj">
              Vad jag alltså vill komma åt, och där vill jag vara övertydlig,
              är inte priset. Tvärtom tror jag att det är jätteviktigt att vi
              i vårt land står upp för barnen, för barnkulturen och för allt
              som det för med sig. Det är grunden för barnens värdegrund, deras
              omvärldsuppfattning och så vidare. Detta är alltså jätteviktigt.
              Det gäller att få ut så mycket som möjligt även av ett väldigt
              högt pris och att vi också här hemma så mycket som möjligt kan
              dra nytta av detta.
            </seg>
          </u>
          <u xml:id="i-b3e9110bbd14df05-32" prev="i-b3e9110bbd14df05-28" who="Q4935945">
            <seg xml:id="i-E7A7orNMBeXzHBSWzSeHn4">
              Jag ser alltså fram emot de idéer som kan komma till stånd på
              väldigt många olika nivåer och är glad över att ministern, i alla
              fall som jag tolkar det, är beredd att stödja och vara samtalspartner
              ifall någon av dem som vill satsa skulle behöva något extrastöd
              av ministern.
            </seg>
          </u>
          <note type="speaker" xml:id="i-HrkcGQqfMP95KuErYMMQxe">
            Anf. 12 Kulturminister MARITA ULVSKOG (s):
          </note>
          <u xml:id="i-b3e9110bbd14df05-33" next="i-b3e9110bbd14df05-38" who="Q3115681">
            <seg xml:id="i-JKx4GByhJpL7Q4RJpmUe3u">
              Fru talman! Barnlitteraturen och barns tillgång till läsande
              har varit en av de absolut högst prioriterade frågorna i kulturpolitiken
              ända sedan vi presenterade kulturpropositionen 1996, så det är
              klart att detta verkligen har varit en fråga där vi bryr oss och
              en fråga som har engagerat hela regeringen. Vi har genomfört,
              som jag något redovisade i mitt inledande svar, en mängd insatser
              från generella insatser av typen bokmomssänkningen till mer precisa,
              som det statliga inköpsstödet för att locka kommuner att vara
              mer ambitiösa på den här punkten eller hindra dem från att vara
              mindre ambitiösa det har funnits både en morot och en piska i
              inköpsstödet som varit väldigt viktigt.
            </seg>
          </u>
          <u xml:id="i-b3e9110bbd14df05-34" prev="i-b3e9110bbd14df05-33" who="Q3115681">
            <seg xml:id="i-SMqEvBPus59c9r2rYmbAM3">
              Men också på många andra områden har vi gått in med insatser.
              Vi tror att Astrid Lindgren-priset, precis som alla nya stora
              pris, behöver ett antal år på sig för att kunskapen om det ska
              bli vida spridd. Med de pristagare som utsetts förra året och
              i år det är bara två år som priset har funnits börjar kunskapen
              sprida sig både här hemma och utanför landets gränser.
            </seg>
          </u>
          <u xml:id="i-b3e9110bbd14df05-35" prev="i-b3e9110bbd14df05-33" who="Q3115681">
            <seg xml:id="i-MmwGTH2CW19RhnSkf7CNue">
              Nobelpriset behövde rätt många år innan det blev ett stort pris.
              Polarpriset, för att ta ett pris av annan karaktär, har också
              behövt ha väldigt många år på sig för att bli ett mer allmänt
              känt pris.
            </seg>
          </u>
          <u xml:id="i-b3e9110bbd14df05-36" prev="i-b3e9110bbd14df05-33" who="Q3115681">
            <seg xml:id="i-JKCsy85un6Br2NoPK9vzKu">
              Vi tror att detta pris kommer att få ett enormt genomslag och
              dessutom betydelse inte bara för synen på barnlitteratur utan
              faktiskt kanske också för synen på barn. Detta är viktigt för
              oss.
            </seg>
          </u>
          <u xml:id="i-b3e9110bbd14df05-37" prev="i-b3e9110bbd14df05-33" who="Q3115681">
            <seg xml:id="i-CpaR9hTDpHSffSNwY38rRz">
              Men vi vill inte att bara regeringen och Regeringskansliet ska
              vara initiativtagare och motorer när det gäller att värna och
              utveckla Astrid Lindgrens minne. Vi tror att det är viktigt att
              vi har en bakgrundsposition när vi nu vet att det pågår så mycket
              av diskussioner inom självständiga statliga myndigheter men också
              inom folkrörelser och andra grupper och naturligtvis också bland
              förlagsverksamma och andra.
            </seg>
          </u>
          <u xml:id="i-b3e9110bbd14df05-38" prev="i-b3e9110bbd14df05-33" who="Q3115681">
            <seg xml:id="i-V8wbh3tCVMCs5q1MjBpcb8">
              Vi tror att det här kan bli till en mångfald, rikedom och kraft
              som engagerar fler och därmed sprider kunskapen om Astrid Lindgren
              och Astrid Lindgren-priset på ett effektivare sätt än om vi håller
              i alla trådarna.
            </seg>
          </u>
          <note type="speaker" xml:id="i-9PRJz8157SSQHAVhh3eG8h">
            Anf. 13 YVONNE ANDERSSON (kd):
          </note>
          <u xml:id="i-b3e9110bbd14df05-39" who="Q4935945">
            <seg xml:id="i-MozKfw57GhNPzax5ioxef1">
              Fru talman! Jag vill än en gång tacka för svaret. Jag ser fram
              emot hur det här ska komma att se ut framöver. Vi lever alltid
              intressant. I en så utökat teknifierad värld som vi lever i med
              alltmer dataspel överallt i barnens värld är det här med barnlitteratur,
              barnläsande och barnkultur över huvud taget väldigt viktigt. Den
              uppfattningen tycks vi dela.
            </seg>
          </u>
          <note xml:id="i-Rcwc9iQvMCNfyYpE215Zvu">
            Överläggningen var härmed avslutad.
          </note>
          <note xml:id="i-QBx5FbHkzn27LTJNKoh3AB">
            5 § Svar på interpellation 2003/04:474 om tidskrifterna och mediekoncentrationen
          </note>
          <note type="speaker" xml:id="i-DDwJfmXYWeveAucmLGFu8e">
            Anf. 14 Kulturminister MARITA ULVSKOG (s):
          </note>
          <u xml:id="i-b3e9110bbd14df05-40" next="i-b3e9110bbd14df05-46" who="Q3115681">
            <seg xml:id="i-FQHryte2Qn9ELCvwTvGxeq">
              Fru talman! Peter Pedersen har frågat mig om jag är beredd att
              snabbt vidta åtgärder för att lagstifta mot mediekoncentrationen,
              att hävda att mediedistributionen ska behandlas i samma sammanhang
              som den övriga mediekoncentrationen och att verka för att den
              utlovade pressutredningen även inkluderar kulturtidskrifternas
              situation.
            </seg>
          </u>
          <u xml:id="i-b3e9110bbd14df05-41" prev="i-b3e9110bbd14df05-40" who="Q3115681">
            <seg xml:id="i-7YSnbieMtNC7jfAWichmG5">
              Som ett led i arbetet med att stärka mångfalden på medieområdet
              beslutade regeringen den 13 november 1997 om direktiv till den
              kommitté som sedermera antog namnet Mediekoncentrationskommittén.
              Kommitténs uppgift var att lägga fram förslag till lagstiftning
              för att slå vakt om mångfalden i svenska medier och motverka sådan
              ägar- och maktkoncentration inom massmedierna som kan skada ett
              fritt och brett meningsutbyte och en fri och allsidig upplysning.
            </seg>
          </u>
          <u xml:id="i-b3e9110bbd14df05-42" prev="i-b3e9110bbd14df05-40" who="Q3115681">
            <seg xml:id="i-Y2BQtkyTR1owMcxS64kwZa">
              Kommittén ansåg att det av konstitutionella skäl är osäkert om
              konkurrenslagen kan tillämpas på det grundlagsskyddade medieområdet.
              Enligt kommitténs mening var därför lagstiftning nödvändig för
              att undanröja rättsosäkerheten och för att hålla en beredskap
              för att möta en utveckling som skulle kunna innebära ett allvarligt
              hot mot konkurrensen, mångfalden och den praktiska möjligheten
              att utöva yttrandefriheten. Kommittén föreslog bland annat att
              dagstidningar, radio och TV skulle omfattas av en särskild lag,
              en mediekoncentrationslag. Kommittén ansåg däremot att bland annat
              distribution av tryckta skrifter borde följa de vanliga konkurrensreglerna.
            </seg>
          </u>
          <u xml:id="i-b3e9110bbd14df05-43" prev="i-b3e9110bbd14df05-40" who="Q3115681">
            <seg xml:id="i-Ko3bVBk6bggZHxgTZiLeFU">
              Som Peter Pedersen framhåller har även Konkurrensverket gjort
              bedömningen att det finns skäl att klargöra rättsläget genom lagstiftning.
            </seg>
          </u>
          <u xml:id="i-b3e9110bbd14df05-44" prev="i-b3e9110bbd14df05-40" who="Q3115681">
            <seg xml:id="i-LqSZakSCuupkX2ZbDVeqFm">
              Som jag nyligen svarat, med anledning av en fråga från Gustav
              Fridolin om jag avser att verka för en mediekoncentrationslag,
              är skälet till att regeringen ännu inte lagt fram några lagförslag
              mot ägarkoncentration på mediemarknaden att det breda stöd som
              krävs för grundlagsändringar har saknats bland riksdagens partier.
            </seg>
          </u>
          <u xml:id="i-b3e9110bbd14df05-45" prev="i-b3e9110bbd14df05-40" who="Q3115681">
            <seg xml:id="i-VRfmS55bcZdCNjHhreaTbr">
              Det finns dock all anledning att följa utvecklingen och kontinuerligt
              bedöma behovet av och förutsättningarna för lagstiftning om konkurrensfrågor
              på medieområdet. I detta sammanhang måste naturligtvis frågan
              om distribution av tidskrifter ingå. Det råder ingen tvekan om
              att kulturtidskrifterna fyller en viktig funktion för yttrandefriheten
              och demokratin. Det råder heller ingen tvekan om att distributionsfrågorna
              har stor betydelse för kulturtidskrifterna och det fria ordet.
            </seg>
          </u>
          <u xml:id="i-b3e9110bbd14df05-46" prev="i-b3e9110bbd14df05-40" who="Q3115681">
            <seg xml:id="i-R5sV6rwGXtCzshUyxfV1Ws">
              Regeringen har i budgetpropositionen för 2004 (prop. 2003/04:1,
              utgiftsområde 17) framhållit att den avser att tillsätta en pressutredning.
              Frågan om pressutredningens närmare innehåll är för närvarande
              föremål för beredning inom Regeringskansliet. Regeringen kommer
              att redovisa sina ställningstaganden när denna beredning är avslutad.
            </seg>
          </u>
          <note type="speaker" xml:id="i-R1mb17XHkp6Ggje9uRHNhW">
            Anf. 15 PETER PEDERSEN (v):
          </note>
          <u xml:id="i-b3e9110bbd14df05-47" next="i-b3e9110bbd14df05-53" who="Q6039297">
            <seg xml:id="i-JwAWEDVSxwp9eAjjKnzbjL">
              Fru talman! Jag tackar statsrådet Marita Ulvskog för svaret.
              Jag vet att Marita Ulvskog håller en förhållandevis hög profil
              i de här frågorna och försöker driva på. Jag hoppas att ministern
              kan få övriga regeringsledamöter att vara lika pådrivande och
              entusiastiska.
            </seg>
          </u>
          <u xml:id="i-b3e9110bbd14df05-48" prev="i-b3e9110bbd14df05-47" who="Q6039297">
            <seg xml:id="i-NoUvM5YSdnYgkmz5jrCKmc">
              Det brukar vara så att vissa partier alltid pratar om att det
              är viktigt att splittra ägarkoncentration, att man ska sprida
              makt och så vidare på olika områden. Men så fort vi kommer in
              på en diskussion om medier förfasas alla över alla försök till
              beslut som på något vis skulle kunna garantera en ökad frihet,
              inte bara formellt sett utan också möjligheter för inte minst
              de små tidskrifterna att spridas.
            </seg>
          </u>
          <u xml:id="i-b3e9110bbd14df05-49" prev="i-b3e9110bbd14df05-47" who="Q6039297">
            <seg xml:id="i-CW3n34s1LVFYzt9nyRbdsw">
              Fru talman! Jag ska i det här sammanhanget upprepa vad jag sade
              för en dryg vecka sedan när vi diskuterade betänkandet KU24 om
              digitala TV-sändningar och andra massmediefrågor. Vi hade en gemensam
              reservation från Miljöpartiet och Vänsterpartiet rörande just
              mediekoncentrationen, så jag ska inte uppehålla mig så mycket
              i den första frågan. Då citerade jag EU-parlamentet som konstaterat
              att medierna i Sverige kännetecknas av en tämligen hög nivå av
              korsvist ägande inom mediesektorn, sammankopplade ägarstrukturer
              och samarbetsavtal mellan pressen, radio- och TV-industrin, där
              företag i båda sektorerna kontrolleras av samma grupp.
            </seg>
          </u>
          <u xml:id="i-b3e9110bbd14df05-50" prev="i-b3e9110bbd14df05-47" who="Q6039297">
            <seg xml:id="i-VvJUyszF2QQCvud8KniJ9M">
              Det gör att jag ska gå över på de andra frågorna i interpellationen
              som handlar om distributionsfrågan i stort vad gäller medierna
              och om distribution av kulturtidskrifter. Frågan är om man kan
              få in dem i pressutredningen. Här svarade ministern att man inte
              kan utlova någonting utan man ser över och diskuterar det i Regeringskansliet.
              Jag hoppas att ministern i den diskussionen hårt driver kulturtidskrifternas
              framtid, eftersom den branschen i så hög grad just omfattas av
              det korsvisa ägande som EU-parlamentet av någon anledning har
              lyckats hitta när de analyserat den svenska strukturen.
            </seg>
          </u>
          <u xml:id="i-b3e9110bbd14df05-51" prev="i-b3e9110bbd14df05-47" who="Q6039297">
            <seg xml:id="i-UvaSHHHyEY6UgzGPdb7XSN">
              Vi har här en situation där Tidsam och Interpress, två giganter
              på området, styr och ställer vad gäller distribution av tidskrifter.
              Det är ett korsvist ägande där tidigare Presstopp med ställen
              där man kan sälja tidskrifter har blivit uppköpt av Pressbyrån
              som, om jag har rätt uppfattat det, ägs av samma grupp om äger
              Interpress. Det är väldigt komplicerat, men på något vis blir
              det ändå så att de små tidskrifterna har svårt att komma in på
              marknaden. Man säger från de stora jättarna att det inte några
              problem, men de små säger själva att de har svårt att komma in
              och få sina tidskrifter distribuerade. Det är för höga ingångskostnader.
              Olika typer av avgifter slår väldigt hårt mot de små kulturskrifter
              som har en liten upplaga.
            </seg>
          </u>
          <u xml:id="i-b3e9110bbd14df05-52" prev="i-b3e9110bbd14df05-47" who="Q6039297">
            <seg xml:id="i-PBnqx95y5sDym1skAPKf5U">
              Då är frågan: Kan man tänka sig någon typ av åtgärder som inte
              uppfattas som ett hot mot den fria etableringsrätten eller som
              att vi politiker är petiga eller lägger oss i utan som snarare
              går ut på att vi faktiskt med politiska beslut försöker underlätta
              och även i framtiden möjliggöra ett brett utbud av kulturtidskrifter?
              Det har vi faktiskt i Sverige. Det är distributionen i sig, med
              fokus på två stora distributörer, som gör att alltfler små tidskrifter
              ser sin framtid hotad om man inte får någon typ av åtgärd på området
              som kan underlätta deras möjlighet att komma ut till läsarna.
              Det är det man vill. Oavsett om man ger ut en liten kulturtidskrift
              eller en stor vill man att den ska nå ut till läsarna. Då måste
              det finnas någon naturlig punkt där man kan köpa sådana tidskrifter.
              De blir allt färre, till och med här i Stockholm
            </seg>
          </u>
          <u xml:id="i-b3e9110bbd14df05-53" prev="i-b3e9110bbd14df05-47" who="Q6039297">
            <seg xml:id="i-RhCCPDCbXUqDSbVETcmSwj">
              Lite mer klarläggande om inriktningen just på de två sista frågorna
              i interpellationen, med fokus på kulturtidskrifterna, vore tacksamt.
            </seg>
          </u>
          <note type="speaker" xml:id="i-JFruJnhaiVKeTpWus74Wi8">
            Anf. 16 GUNNAR ANDRÉN (fp):
          </note>
          <u xml:id="i-b3e9110bbd14df05-54" next="i-b3e9110bbd14df05-58" who="Q5556677">
            <seg xml:id="i-5i3Atv4bbupnBA7XeNKfY4">
              Fru talman! Jag vill först tacka Peter Pedersen för att ha ställt
              den här interpellationen. Det gäller ett område som jag tycker
              är väldigt viktigt. Fria ord, fria tankar och reflexioner behöver
              många olika distributionskanaler. Nyheterna är, kan man säga,
              gratis, men god journalistik kostar alltid, och den goda journalistiken
              är ofta mycket smalare än vad man hittar i den mycket kommersiella
              pressen. Jag tror att det är väldigt viktigt att man delar upp
              tidskrifter och tidningar i olika delar de som är inriktade på
              att vara vanliga kommersiella företag och sådana som har ett annat
              mera ideellt syfte. Nästan alla tidskrifter har det ideella syftet,
              måste man säga. Det finns väl nästan ingen som inte är det. Det
              skulle i så fall vara en jakttidning av den typ där man säljer
              vissa produkter. De flesta kulturskrifter är annars ofta av den
              reflekterande sorten.
            </seg>
          </u>
          <u xml:id="i-b3e9110bbd14df05-55" prev="i-b3e9110bbd14df05-54" who="Q5556677">
            <seg xml:id="i-Mprg8SrhLrmk3DjYeJvb86">
              Jag tror dock att det är väldigt viktigt, när den nya pressutredningen
              nu ska tillsättas, att man har rätt angreppspunkt. Jag är väldigt
              skeptiskt till tron att man ska öka distributionen genom olika
              sorter av förbud. I stället måste man se till att man förbättrar
              etableringsmöjligheterna och skapar nya vägar, inte minst på distributionsområdet.
              Jag håller med Peter Pedersen om den koncentrationstendens som
              vi har fått. Man kan också säga att Postens taxor, som statsrådet
              och jag vid ett annat tillfälle har diskuterat, också utgör ett
              stort problem för en annan sorts tidningar, nämligen endagstidningar,
              som oftast kommer med posten. Om man bara ser till vilka möjligheter
              till förbud man har kommer man inte långt. Jag tror också att
              ett distributionsstöd är något av en förutsättning för att många
              tidningar ska kunna överleva och, som Peter Pedersen sade, nå
              ut till läsarna. Det är ju det yttersta målet.
            </seg>
          </u>
          <u xml:id="i-b3e9110bbd14df05-56" prev="i-b3e9110bbd14df05-54" who="Q5556677">
            <seg xml:id="i-LfsiJcDz2DepdQkG3N4RkE">
              Från liberal utgångspunkt har vi varit väldigt kritiska till
              allt vad presstöd och så vidare heter, men på en punkt har vi
              haft en avvikande åsikt, och jag står också mycket starkt för
              den. På distributionssidan har vi alltid varit för att man ska
              kunna göra insatser, även inom ramen för det generella presstödet.
              Det är viktigt att komma ihåg detta därför att det ger en bild
              av var vi tycker det är viktigt att skapa goda förutsättningar.
            </seg>
          </u>
          <u xml:id="i-b3e9110bbd14df05-57" prev="i-b3e9110bbd14df05-54" who="Q5556677">
            <seg xml:id="i-AkPsEs27AgEuuouzYXcsiH">
              Slutligen ska jag säga att massmediekoncentrationen får nya former
              efter hand som utvecklingen går vidare. Jag råkar tillhöra den
              liberala sfären, och där menar jag att på tidningssidan, inte
              så mycket på tidskriftssidan, har den liberala tidningssfären
              tagit ett väldigt ansvar för att inte minst socialdemokratiska
              röster ska kunna överleva. Jag tillhör själv för närvarande Gefle
              Dagblad och ST-koncernen. Där har vi flera tidningar med socialdemokratiska
              röster Dagbladet, Arbetarbladet, Nya Norrland som har överlevt.
              Vi har också Folket i Eskilstuna som har räddats på detta sätt.
            </seg>
          </u>
          <u xml:id="i-b3e9110bbd14df05-58" prev="i-b3e9110bbd14df05-54" who="Q5556677">
            <seg xml:id="i-KkjyC8MN9ntD9unNbXUj1n">
              Det är en viktig sak för den nya pressutredningen att väga in
              nya ägarformer, som till synes kan var koncentrerade men som i
              själva verket skapar basen för många åsikter och för bättre reflexion.
              Det är väldigt viktigt, och det ska vi ha även i framtiden.
            </seg>
          </u>
          <note type="speaker" xml:id="i-Vb7b3jAMnosTr6PL5P4zSV">
            Anf. 17 Kulturminister MARITA ULVSKOG (s):
          </note>
          <u xml:id="i-b3e9110bbd14df05-59" next="i-b3e9110bbd14df05-68" who="Q3115681">
            <seg xml:id="i-WBfrC1CFaE6aSzJwqQ9rU4">
              Fru talman! Peter Pedersen har alldeles rätt i att distributionsfrågorna
              är kolossalt viktiga för mångfalden och för försöken att motverka
              koncentration och likformighet på mediemarknaden.
            </seg>
          </u>
          <u xml:id="i-b3e9110bbd14df05-60" prev="i-b3e9110bbd14df05-59" who="Q3115681">
            <seg xml:id="i-XYn9WBQGSFR2ifRGA7qQfu">
              Om den kommande pressutredningen kan jag, även om vi fortfarande
              bereder frågan i Regeringskansliet, ändå säga att distributionsfrågorna
              självfallet kommer att behandlas i denna vad gäller dagspressen.
              Postens taxor för de postdistribuerade fådagarstidningarna kan
              möjligen komma att beröras. Framför allt ligger de i en utredning
              som Näringsdepartementet har tillsatt och som rör Posten och Postens
              ansvar.
            </seg>
          </u>
          <u xml:id="i-b3e9110bbd14df05-61" prev="i-b3e9110bbd14df05-59" who="Q3115681">
            <seg xml:id="i-67831QfsVod7AyzJmo3PkE">
              På TV-området är det viktigt att vi också i framtiden kommer
              att ha en samhällsägd distributionsapparat för television, som
              alltså inte har något annat än allmänhetens intressen för ögonen,
              nämligen det digitaliserade marknätet. Det är väldigt viktigt
              för att vi inte ska hamna i en situation där TV-företag äger både
              innehållet och distributionskanalerna och därmed kan mota ut konkurrenter
              ifrån distributionen av television.
            </seg>
          </u>
          <u xml:id="i-b3e9110bbd14df05-62" prev="i-b3e9110bbd14df05-59" who="Q3115681">
            <seg xml:id="i-CC2Wqvxh7iSPdjB3xBhSie">
              Så distributionsfrågorna är kärnpunkten för oss.
            </seg>
          </u>
          <u xml:id="i-b3e9110bbd14df05-63" prev="i-b3e9110bbd14df05-59" who="Q3115681">
            <seg xml:id="i-GQBm2rkpfPjqpbWx12vAP9">
              När det gäller kulturtidskrifterna kan jag, som jag sade i mitt
              svar till Peter Pedersen, inte säga något i dag om de kommer att
              finnas med i pressutredningen. Däremot kan jag säga att vi är
              mitt uppe i en mycket pragmatisk diskussion om hur vi ska underlätta
              för kulturtidskrifterna att komma ut.
            </seg>
          </u>
          <u xml:id="i-b3e9110bbd14df05-64" prev="i-b3e9110bbd14df05-59" who="Q3115681">
            <seg xml:id="i-Y82BHFwjPuQGgQKRV8tmce">
              Vi inrättade ett nytt distributionsstöd som innebär att biblioteken
              gratis får prenumerera på fem kulturtidskrifter för att den vägen
              göra läsare uppmärksamma på att tidskrifterna finns och skapa
              ett beroende av kulturtidskrifter.
            </seg>
          </u>
          <u xml:id="i-b3e9110bbd14df05-65" prev="i-b3e9110bbd14df05-59" who="Q3115681">
            <seg xml:id="i-4gAyeU9sB4isuKJkjt37WU">
              Först nu efter rätt många år börjar det fungera någorlunda. Jag
              vet att kulturtidskriftsredaktörerna själva tycker att det äntligen
              börjar ta form det tar tid att etablera nya former. Men det räcker
              inte med det, och kring detta för vi en diskussion med olika aktörer
              och självfallet också med kulturtidskrifterna.
            </seg>
          </u>
          <u xml:id="i-b3e9110bbd14df05-66" prev="i-b3e9110bbd14df05-59" who="Q3115681">
            <seg xml:id="i-RLGF5vZLrBVb4eW9LjsKjM">
              Även om Interpress- och Presstopbutikerna i dag upplevs som ett
              hot från kulturtidskrifterna innebär det inte att vi inte anstränger
              oss för att hitta möjligheter i den förändrade ägarbilden.
            </seg>
          </u>
          <u xml:id="i-b3e9110bbd14df05-67" prev="i-b3e9110bbd14df05-59" who="Q3115681">
            <seg xml:id="i-JkZwTkLv8seSTM7tKZ51S5">
              Sedan kan jag bara hålla med Peter Pedersen om att det är viktigt
              med det arbete som bedrivs i EU när det gäller mediekoncentrationsfrågorna,
              och vi får se hur långt man kommer. Vi vet ju också att detta
              är en akut fråga i vår nordiska miljö. På Island befinner man
              sig i en stor inrikespolitisk diskussion och batalj. Där vill
              man införa en lagstiftning mot ägarkoncentration på mediemarknaden.
            </seg>
          </u>
          <u xml:id="i-b3e9110bbd14df05-68" prev="i-b3e9110bbd14df05-59" who="Q3115681">
            <seg xml:id="i-MxpcQ3eorgMfDyonoK47hH">
              Vi fortsätter att bevaka denna fråga. Vi tror inte att den kommer
              att bli mindre intressant utifrån ett demokrati- och mångfaldsperspektiv,
              utan vi tror att det kommer att vara en fråga som vinner i angelägenhetsgrad
              och kraft. Därmed ökar kanske också möjligheterna att få bredare
              överenskommelser i riksdagen.
            </seg>
          </u>
          <note type="speaker" xml:id="i-6whNVLHVTR3K3EdUKqcdWa">
            Anf. 18 PETER PEDERSEN (v):
          </note>
          <u xml:id="i-b3e9110bbd14df05-69" next="i-b3e9110bbd14df05-76" who="Q6039297">
            <seg xml:id="i-FugbF6hRGpkKsk3L9GVLw1">
              Fru talman! Jag förstår att minister Ulvskog inte kan utlova
              vad pressutredningen kommer fram till. Jag har ändå vissa förhoppningar
              om att detta med distribution av tidskrifter i allmänhet och av
              kulturtidskrifter i synnerhet kommer att tas upp i den utredningen.
            </seg>
          </u>
          <u xml:id="i-b3e9110bbd14df05-70" prev="i-b3e9110bbd14df05-69" who="Q6039297">
            <seg xml:id="i-Lx9jAjnAYH5XTfwKbS8QiT">
              Den som vill läsa mer om hur det fungerar i dag sett inifrån
              kan gå in på Samlingsplats för Sveriges kulturtidskrifter på Internet
              www.tidskrift.nu och läsa artikeln De olönsamma tidskrifterna.
              Det är en ganska lång artikel som redovisar utvecklingen. Det
              blir ett alltmer mindre varierat utbud av kulturtidskrifter och
              mer blandning av tobak, korvköpande och kommersiella tidskrifter.
              Jag vet inte om jag tycker att den utvecklingen är en så lyckad
              kombination.
            </seg>
          </u>
          <u xml:id="i-b3e9110bbd14df05-71" prev="i-b3e9110bbd14df05-69" who="Q6039297">
            <seg xml:id="i-Ja7MFui3WTF81hD531shsd">
              I artikeln sägs det att Pressbyrån har ett slutet kassasystem
              som inte tar in någon annan distribution än den som går via Tidsam
              och Interpress. Med de nya avtalen blir avgifterna mycket högre
              och man kräver att tidskrifterna ska uppnå en större försäljning.
              I förlängningen kommer detta att slå ut många kulturtidskrifter.
            </seg>
          </u>
          <u xml:id="i-b3e9110bbd14df05-72" prev="i-b3e9110bbd14df05-69" who="Q6039297">
            <seg xml:id="i-Adc5CSoWaYGZDSsTaS5y6R">
              En tanke som slog mig då var: Skulle man kunna tänka sig ett
              system som motsvarar det som finns inom public service eller must
              carry -begreppet? Att ta in fler tidskrifter innebär ju ingen
              större kostnad. Skulle man kunna ha något slags hängavtal här?
              Jag kan förstå att vi inte kan inte säga: Ni får inte köpa det
              ena eller andra företaget och på det viset få större inflytande.
            </seg>
          </u>
          <u xml:id="i-b3e9110bbd14df05-73" prev="i-b3e9110bbd14df05-69" who="Q6039297">
            <seg xml:id="i-EUEk31ojTbA6EXufhN5ZMf">
              Men ska man kunna utestänga vissa tidskrifter bara för att de
              är för små? Eller skulle man kunna tänka sig någon typ av hängavtal
              som innebär ett tvång att distribuera? I så fall skulle man kunna
              ha ett ersättningssystem om det kan hävdas att det uppstår några
              merkostnader för att det ställs upp några ytterligare kulturtidskrifter
              i hyllan.
            </seg>
          </u>
          <u xml:id="i-b3e9110bbd14df05-74" prev="i-b3e9110bbd14df05-69" who="Q6039297">
            <seg xml:id="i-65AEosjijZs7nRRAp1wKE9">
              Det här är den stora och viktiga frågan. Det finns redan nu många
              tidskrifter i Sverige, och det är i grunden bra. Men hur ska vi
              då agera i framtiden så att inte enbart kommersiella intressen
              får styra? Folkpartiet genom Gunnar Andrén är ytterligare ett
              parti som värnar om dessa intressen. Kan vi hitta ett system som
              garanterar mångfald på kulturtidskriftsområdet? Alla tycks ju
              vara överens om att kulturtidskrifterna har en stor betydelse
              för demokratin och yttrandefriheten. Alla nöjer sig inte med att
              läsa de stora drakarna, vare sig det gäller dagspress eller tidskrifter.
            </seg>
          </u>
          <u xml:id="i-b3e9110bbd14df05-75" prev="i-b3e9110bbd14df05-69" who="Q6039297">
            <seg xml:id="i-D2BoXfXCMb87Zixrh4agxK">
              Olika undergroundtidningar som kanske ges ut i tusen exemplar
              kan inte betala de avgifter som krävs. Man inte bara hävda att
              det finns en liten butik i Stockholm som säljer sådana tidskrifter.
              Men alla bor inte i Stockholm, och många har specialintressen.
              Det måste finnas någon möjlighet på nätet eller på annat sätt
              att få tag på de tidskrifter som efterfrågas.
            </seg>
          </u>
          <u xml:id="i-b3e9110bbd14df05-76" prev="i-b3e9110bbd14df05-69" who="Q6039297">
            <seg xml:id="i-DidcrSmbqX3eD8K6RLeTa2">
              Då är min fråga: Kan en form av must carry vara en möjlighet
              på tidskriftsområdet?
            </seg>
          </u>
          <note type="speaker" xml:id="i-95Gjs3gvAAD8S1nyCfk3o3">
            Anf. 19 Kulturminister MARITA ULVSKOG (s):
          </note>
          <u xml:id="i-b3e9110bbd14df05-77" who="Q3115681">
            <seg xml:id="i-6EoUfXS5ArKeGo8NbBwCSM">
              Fru talman! Must carry -begreppet kan inte användas direkt på
              kulturtidskriftsområdet. Men om vi hade fått ett så brett stöd
              i riksdagen att vi hade kunnat lägga fram vår modifierade, genomarbetade
              version av Massmediekommitténs förslag, då hade kulturtidskrifterna
              omfattats av konkurrenslagstiftningen i så måtto att man i förhållande
              till dem inte hade kunnat utnyttja eller missbruka en dominerande
              ställning och på det sättet utestänga dem. Om vi hade fått en
              så bred majoritet i riksdagen hade vi haft något av det som Peter
              Pedersen efterlyser.
            </seg>
          </u>
          <note xml:id="i-MZys2ipAw2pZnMnuWMzXyy">
            Överläggningen var härmed avslutad.
          </note>
          <note xml:id="i-Q6dBZ8tSCe1mTe7T59FJD4">
            6 § Svar på interpellation 2003/04:483 om förslag om nytt protektionistiskt
            snabbspår
          </note>
          <note type="speaker" xml:id="i-99wV2M5nRPSpbbj4FFP14G">
            Anf. 20 Utrikesminister LAILA FREIVALDS (s):
          </note>
          <u xml:id="i-b3e9110bbd14df05-78" next="i-b3e9110bbd14df05-83" who="Q291648">
            <seg xml:id="i-AhF6ERa1Mued9faRTzC8BB">
              Fru talman! Carl B Hamilton har frågat statsministern vad han
              avser att göra för att i förhandlingen om det nya EU-fördraget
              fullfölja motståndet mot ett nytt protektionistiskt snabbspår.
            </seg>
          </u>
          <u xml:id="i-b3e9110bbd14df05-79" prev="i-b3e9110bbd14df05-78" who="Q291648">
            <seg xml:id="i-DoYtQip19gBZiC6L5trdvq">
              Interpellationen har överlämnats till mig.
            </seg>
          </u>
          <note xml:id="i-BUVZjdqF8NHGfnS48ht9he">
            Med protektionistiskt snabbspår avser Carl B Hamilton den begränsning
            av parlamentets medverkan i lagstiftningen om den gemensamma handelspolitiken
            som det liggande förslaget till nytt fördrag innebär. Parlamentet
            ska enligt den aktuella artikeln III-217 medverka i lagstiftningen
            om ramverket för handelspolitikens tillämpning, alltså de allmänna
            reglerna för hur besluten ska fattas.
          </note>
          <note xml:id="i-MfMGDn2cfYiTvQgzPG2HGf">
            Carl B Hamilton frågar om en sådan ordning verkar för eller emot
            frihandel.
          </note>
          <u xml:id="i-b3e9110bbd14df05-80" prev="i-b3e9110bbd14df05-78" who="Q291648">
            <seg xml:id="i-GLbPtmkDGfwr2KgyiCeJ61">
              Det finns inget entydigt svar.
            </seg>
          </u>
          <u xml:id="i-b3e9110bbd14df05-81" prev="i-b3e9110bbd14df05-78" who="Q291648">
            <seg xml:id="i-QZwLvDCPr89Ch6dszdCrCy">
              Det är viktigt att vi kan motverka försök att genom så kallat
              snabbspår öppna en bakdörr för krafter som vill verka i en protektionistisk
              riktning. Jag anser ändå att det nu liggande förslaget, som tydligt
              anger att parlamentet bara medverkar vid antagandet av rambesluten,
              är bättre än det ursprungliga konventsförslaget som kunde tolkas
              som att parlamentet även skulle vara medbeslutande i de enskilda
              ärendena.
            </seg>
          </u>
          <note xml:id="i-Pamgp4ArWC72ux8dCVTVXk">
            Det liggande förslaget är mer i linje med den generella ordningen
            att den verkställande makten beslutar i enskilda ärenden i enlighet
            med gällande lag.
          </note>
          <u xml:id="i-b3e9110bbd14df05-82" prev="i-b3e9110bbd14df05-78" who="Q291648">
            <seg xml:id="i-3obvA17kymY8vCjXWxBHTC">
              Regeringen är helt enig med Carl B Hamilton om frihandelns betydelse.
              Vi arbetar aktivt inom den gemensamma handelspolitiken för en
              ökad frihandel och är särskilt verksamma för att begränsa de handelspolitiska
              skyddsåtgärderna.
            </seg>
          </u>
          <u xml:id="i-b3e9110bbd14df05-83" prev="i-b3e9110bbd14df05-78" who="Q291648">
            <seg xml:id="i-Eu5iEeirvWvDyM85vtwwpv">
              En viktig förutsättning för att driva en aktiv frihandelslinje
              är att vi genom Kommerskollegium har en egen kapacitet att analysera
              dessa frågor. Det är också en styrka att vi har stöd i riksdagen
              för vår linje.
            </seg>
          </u>
          <note type="speaker" xml:id="i-VK1Xgme11kRZmVM6m54CeJ">
            Anf. 21 CARL B HAMILTON (fp):
          </note>
          <u xml:id="i-b3e9110bbd14df05-84" next="i-b3e9110bbd14df05-91" who="Q5785982">
            <seg xml:id="i-7AsPgvquxJgBJ5RzHR7zFn">
              Fru talman! Jag tackar utrikesministern för svaret.
            </seg>
          </u>
          <u xml:id="i-b3e9110bbd14df05-85" prev="i-b3e9110bbd14df05-84" who="Q5785982">
            <seg xml:id="i-6sj1eTzN9F963d4Unj12yA">
              Först vill jag ta upp en formfråga. Utrikesministern redovisade
              ett svar, men det var helt annorlunda än det svar som statsminister
              gav mig den 11 december 2003. Han höll då med mig om att vi skulle
              motverka ett snabbspår i det nya konventsförslaget. Han sade:
              Vi tycker inte om det. Vi tycker inte att det ska vara något som
              vinner regeringskonferensens gillande.
            </seg>
          </u>
          <u xml:id="i-b3e9110bbd14df05-86" prev="i-b3e9110bbd14df05-84" who="Q5785982">
            <seg xml:id="i-4BPtABsc8MuzFbyyTUKsKd">
              Nu redovisade utrikesministern ett annat svar. Det må så vara
              att man ändrar sin hållning, men det är väldigt konstigt. Det
              är inte bra. Jag tycker att det är oacceptabelt att regeringen
              inte har kommit tillbaka till EU-nämnden och redovisat att man
              har intagit en annan position än den som statsministern redovisade
              den 11 december. Detta är en viktig formfråga.
            </seg>
          </u>
          <u xml:id="i-b3e9110bbd14df05-87" prev="i-b3e9110bbd14df05-84" who="Q5785982">
            <seg xml:id="i-d4yBNMK42pG64G8Dmt1Gn">
              Om regeringen redovisar en position i EU-nämnden och sedan ändrar
              den positionen bör man ju nämna det vid ett senare tillfälle i
              EU-nämnden. Det bör alltså inte komma upp på det här sättet genom
              en interpellation. Det är delvis detta som är bakgrunden till
              min interpellation. Jag tyckte att det blev mer och mer oklart
              vad regeringen egentligen tyckte i den här frågan.
            </seg>
          </u>
          <u xml:id="i-b3e9110bbd14df05-88" prev="i-b3e9110bbd14df05-84" who="Q5785982">
            <seg xml:id="i-VyBg9naQsEWgfgWXU1tYSW">
              Min andra punkt är själva innehållet i det svar som utrikesminister
              ger. Utrikesministerns iakttagelse är att här har vi att göra
              med två typer av handelspolitiska situationer. Den ena gäller
              internationella förhandlingar. Den andra är, och det är det som
              vi här diskuterar, det som utrikesministern kallar enskilda ärenden.
            </seg>
          </u>
          <u xml:id="i-b3e9110bbd14df05-89" prev="i-b3e9110bbd14df05-84" who="Q5785982">
            <seg xml:id="i-427rHpc9uaTvwMHAD2eJdT">
              Jag skulle vilja invända mot den beskrivningen. Det är riktigt
              i så måtto att antidumpningsåtgärderna, de akuta åtgärderna, kommer
              upp genom att det är enskilda företag som framställer klagomål
              till kommissionen och som kommissionen sedan tar upp. Men det
              blir ju generella åtgärder mot ett visst land och inom en viss
              varugrupp. Det börjar som enskilda ärenden, men det slutar med
              generella åtgärder från kommissionens sida. Det är därför som
              jag menar att Europaparlamentet inte enbart av det skälet ska
              avvisas som en part i det här. Jag tror inte att Europaparlamentet
              kan avvisas på den grunden.
            </seg>
          </u>
          <u xml:id="i-b3e9110bbd14df05-90" prev="i-b3e9110bbd14df05-84" who="Q5785982">
            <seg xml:id="i-8DijjVAszEKtVL3EgKnDFJ">
              Jag menar att Europaparlamentet bör vara med av två skäl. Det
              ena är att vi under årtionden har kunnat konstatera att kommissionen
              är väldigt mycket producenternas intresseorganisation. Det är
              som när jordbruksbyråkratin i Sverige alltid ställde upp på jordbrukets
              sida och delar av den svenska förvaltningen på den tiden skyddade
              stålindustrin och varvsindustrin. Vi ser dessvärre samma sak i
              EU i dag, att byråkratin är ett ombud för starka producentintressen
              inom EU. Därför är ett sätt att minska och ineffektivisera denna
              byråkratiska kraft som kommissionen i det här hänseendet innebär
              att förlänga själva processen genom att dra in Europaparlamentet.
              Det som är min poäng, och det tror jag i och för sig att utrikesministern
              har begripit, är att man gör Europaparlamentet delaktigt, och
              därmed fördröjer man själva processen. Därmed blir det mer oattraktivt
              för de här producenterna att använda sig av det här försöket.
            </seg>
          </u>
          <u xml:id="i-b3e9110bbd14df05-91" prev="i-b3e9110bbd14df05-84" who="Q5785982">
            <seg xml:id="i-MnfsaxK4nEhxf3HeMnymV9">
              Jag återkommer i nästa inlägg med några avslutande synpunkter.
            </seg>
          </u>
          <note type="speaker" xml:id="i-EeC1cq7efV6ynghcZMnYtk">
            Anf. 22 Utrikesminister LAILA FREIVALDS (s):
          </note>
          <u xml:id="i-b3e9110bbd14df05-92" next="i-b3e9110bbd14df05-95" who="Q291648">
            <seg xml:id="i-JhJ4PFiFjUnB6HpysfusrK">
              Fru talman! Jag tror att det sker en sammanblandning här av flera
              olika frågor som har varit aktuella. För att reda ut det vill
              jag erinra om att i december fanns dels ett förslag till artikel
              om handelspolitiken i det nya fördraget, som jag har kommenterat
              i mitt svar, dels ett förslag från kommissionen om att ändra de
              förordningar som reglerar ordningen för beslut om att införa antidumpnings-
              och utjämningstullar.
            </seg>
          </u>
          <u xml:id="i-b3e9110bbd14df05-93" prev="i-b3e9110bbd14df05-92" who="Q291648">
            <seg xml:id="i-As3rJ8VcbDXnYxm2d2V1Eg">
              Vi anser att förslaget i fördragsartikeln innebär en rimlig ordning.
              Antidumpnings- och utjämningstullar beslutades förut med enkel
              majoritet av medlemsstaterna. Kommissionen ville ändra det till
              en ordning där kommissionsförslag om sådana tullar skulle anses
              antagna av rådet om inte en enkel majoritet av medlemsstaterna
              motsätter sig dem. Den här ordningen antogs tyvärr i mars mot
              Sveriges röst. Vi anser att den underlättar skyddsåtgärder, och
              man kan om man vill kalla det ett snabbspår. Det är en sammanblandning
              av de här två olika åtgärderna som jag tror har skapat den här
              lilla osäkerheten om var vi står.
            </seg>
          </u>
          <u xml:id="i-b3e9110bbd14df05-94" prev="i-b3e9110bbd14df05-92" who="Q291648">
            <seg xml:id="i-DvtTDuoezB6aioqhZvdRf7">
              Men när det gäller fördraget och hur lösningen är gjord där tror
              vi att det här är en rimlig ordning, även om jag har förståelse
              för Carl B Hamiltons synpunkt att genom att parlamentet också
              skulle ta ställning till varje enskild fråga skulle det bli en
              utdragen process. Det kanske är bra om man ogillar det förslag
              som kommissionen har lagt fram. Men jag tycker inte att vi ska
              använda oss av parlamentet i ett sådant syfte, utan det viktiga
              är att de regler som vi föreslår i fördraget, och som ska gälla
              beslutsordningen i Europaparlamentet, ska vara principiellt acceptabla
              generellt sett.
            </seg>
          </u>
          <u xml:id="i-b3e9110bbd14df05-95" prev="i-b3e9110bbd14df05-92" who="Q291648">
            <seg xml:id="i-9T9TDeR8NUewkPixUz578K">
              Vi kan inte ha en utgångspunkt i en viss typ av ärenden därför
              att vi ogillar, i många fall, kommissionens ageranden. Det är
              inte rätt sätt att utgå från våra ställningstaganden när det gäller
              fördragsförslagen.
            </seg>
          </u>
          <note type="speaker" xml:id="i-E9bBpu1vrHWg4nQBXcpjD9">
            Anf. 23 CARL B HAMILTON (fp):
          </note>
          <u xml:id="i-b3e9110bbd14df05-96" next="i-b3e9110bbd14df05-98" who="Q5785982">
            <seg xml:id="i-L1y17HVznxEgbSk1DqBGxP">
              Fru talman! Nu börjar den här fördragsdiskussionen att gå mot
              sitt slut. Jag ska snarare bygga på Laila Freivalds argumentation
              och inte repetera det hela.
            </seg>
          </u>
          <u xml:id="i-b3e9110bbd14df05-97" prev="i-b3e9110bbd14df05-96" who="Q5785982">
            <seg xml:id="i-MF9g69LiP9kgswr5qxc2PL">
              Om det nu är så att Laila Freivalds har inställningen att man
              inte ska använda Europaparlamentet som en bromsmekanism utan ha
              en mer principiell hållning, är mitt svar på det att då måste
              Laila Freivalds och regeringen bli mycket mer aktiva för att ändra
              kommissionens rutiner, organisation och kanske också personbesättning
              vad beträffar de här frågorna. Som det nu är, och det bekräftas
              av marsbeslutet, är hela inriktningen av kommissionens arbete
              att stödja producentintresset.
            </seg>
          </u>
          <u xml:id="i-b3e9110bbd14df05-98" prev="i-b3e9110bbd14df05-96" who="Q5785982">
            <seg xml:id="i-NY35Pg8u7L9X9o5ZSRN3df">
              Jag skulle välkomna att regeringen tog initiativ i det här skedet,
              när det blir en ny kommission, ett nytt fördrag och en ny författning.
              Över huvud taget kan man säga att det närmaste halvåret är ett
              formativt skede i många hänseenden, och kanske även på detta område.
              Därför skulle jag välkomna att regeringen tog initiativ för att
              kommissionen får en sådan organisation, en sådan sammansättning
              och sådana rutiner att det i praktiken blir svårare att acceptera
              och genomföra protektionistiska beslut av den här karaktären.
            </seg>
          </u>
          <note type="speaker" xml:id="i-LdbNVc2JTiaAmSSYqSJmzR">
            Anf. 24 Utrikesminister LAILA FREIVALDS (s):
          </note>
          <u xml:id="i-b3e9110bbd14df05-99" next="i-b3e9110bbd14df05-100" who="Q291648">
            <seg xml:id="i-P1ceqXGJ8aD7nKhwcpdrxg">
              Fru talman! Jag förstår vad Carl B Hamilton är ute efter, och
              det är precis det som Sverige har försökt att göra i varje situation
              där vi haft en möjlighet att hävda vår principiella ståndpunkt,
              och vi har naturligtvis försökt att påverka andra länder. Deras
              ståndpunkter är viktiga i det här sammanhanget.
            </seg>
          </u>
          <u xml:id="i-b3e9110bbd14df05-100" prev="i-b3e9110bbd14df05-99" who="Q291648">
            <seg xml:id="i-NYBhX2UFU9BQqfU7Z5pXCy">
              Det är självklart att det här kommer att vara en av de frågor
              som statsministern tar med sig i diskussionerna om kommissionens
              sammansättning, men i vilken utsträckning Sverige därvidlag kan
              påverka kommissionens sammansättning låter jag verkligen vara
              osagt. Men vi har naturligtvis som en uppgift att i varje situation
              försöka att på något vis få ett bättre utgångsläge för att hävda
              frihandel och de ståndpunkter vi har, och Carl B Hamilton kan
              vara övertygad om att det gör vi. Jag har inget emot konkreta
              förslag från Carl B Hamilton om vad vi ytterligare skulle kunna
              göra i det avseendet.
            </seg>
          </u>
          <note type="speaker" xml:id="i-9AZXPs4gepngReYW6puJgo">
            Anf. 25 CARL B HAMILTON (fp):
          </note>
          <u xml:id="i-b3e9110bbd14df05-101" next="i-b3e9110bbd14df05-102" who="Q5785982">
            <seg xml:id="i-Bnyh8joSFcZHUZzavJ2hyj">
              Fru talman! Det finns en känd biluthyrare som säger: Try harder!
              Det är väl en uppmaning som jag får skicka vidare till utrikesministern,
              särskilt som marsbeslutet gick åt fel håll. Det har ju inte gått
              Sveriges väg beträffande den här typen av handelspolitiska åtgärder.
            </seg>
          </u>
          <u xml:id="i-b3e9110bbd14df05-102" prev="i-b3e9110bbd14df05-101" who="Q5785982">
            <seg xml:id="i-G1xaJ7GDgFheVXmk7QXavx">
              Jag syftade inte på att ni skulle påverka kommissionens sammansättning,
              utan jag syftade mer allmänt på att det nu är ett mer formativt
              skede i många hänseenden. Och det blir sannolikt en ny kommissionär
              för de här frågorna. Vi vet inte vem det blir, men Sverige bör
              kunna bearbeta den personen särskilt och kanske kunna påverka,
              som sagt var, hur utfallet av kommissionens arbete blir.
            </seg>
          </u>
          <note xml:id="i-Gy5ckkboyaZovtqV4MNysJ">
            Try harder, Laila Freivalds!
          </note>
          <note type="speaker" xml:id="i-SQQxQS18n71opzANg8rGVf">
            Anf. 26 Utrikesminister LAILA FREIVALDS (s):
          </note>
          <u xml:id="i-b3e9110bbd14df05-103" who="Q291648">
            <seg xml:id="i-NSwPic7Ua94gGx75kpsn7B">
              Fru talman! Carl B Hamilton kanske har en viss förståelse för
              statsministerns ovilja att ha väldigt klara ståndpunkter när det
              gäller Sveriges kommissionär.
            </seg>
          </u>
          <note xml:id="i-S3oqSpZCBki6KiXsj4r8KP">
            Överläggningen var härmed avslutad.
          </note>
          <note xml:id="i-4E9cuQVvvDAqYH4SVASSYD">
            7 § Svar på interpellation 2003/04:505 om Patent- och registreringsverkets
            nuvarande bolagsavdelning
          </note>
          <note type="speaker" xml:id="i-Wd5kZ2xdMuXwY94uM1gtqw">
            Anf. 27 Näringsminister LEIF PAGROTSKY (s):
          </note>
          <u xml:id="i-b3e9110bbd14df05-104" next="i-b3e9110bbd14df05-111" who="Q3296958">
            <seg xml:id="i-UU1Et8KFoQRHEMgy76s1oR">
              Fru talman! Per Westerberg har frågat mig vilka åtgärder jag
              tänker vidta för att undvika att patentsökande drabbas av Bolagsverkets
              svaga ekonomi.
            </seg>
          </u>
          <note xml:id="i-KydSBf2fk4BXL9rzMGchZ6">
            Regeringen föreslog den 6 november 2003 i en proposition till
            riksdagen att Patent- och registreringsverket skulle delas. Efter
            beslut av riksdagen kommer PRV:s nuvarande bolagsavdelning i Sundsvall
            att bli en egen myndighet från och med den 1 juli i år.
          </note>
          <u xml:id="i-b3e9110bbd14df05-105" prev="i-b3e9110bbd14df05-104" who="Q3296958">
            <seg xml:id="i-8UWTShcELAKVtHCmueoQcU">
              Arbetet med att inrätta den nya myndigheten, Bolagsverket, pågår
              just nu. I och med uppdelningen av PRV:s tillgångar och skulder
              har det kommit fram att bolagsavdelningen inom PRV dras med ett
              underskott på ca 250 miljoner kronor medan övriga PRV har ett
              överskott. Det här innebär att om man delar efter verksamhetsområden
              skulle Bolagsverket starta sin verksamhet med ett betydande negativt
              kapital.
            </seg>
          </u>
          <u xml:id="i-b3e9110bbd14df05-106" prev="i-b3e9110bbd14df05-104" who="Q3296958">
            <seg xml:id="i-NJxoEa7zxcxCNUCXbtCP7h">
              Jag tycker precis som Per Westerberg att det är viktigt att ge
              Bolagsverket en bra start. Det är en anledning till att frågan
              om hur tillgångarna och skulderna ska fördelas nu diskuteras inom
              Regeringskansliet. Vi överväger olika alternativ. Ett är att ackumulerade
              vinstmedel överförs från PRV till Bolagsverket för att ge verket
              ett bättre utgångsläge.
            </seg>
          </u>
          <u xml:id="i-b3e9110bbd14df05-107" prev="i-b3e9110bbd14df05-104" who="Q3296958">
            <seg xml:id="i-AQGbS15c9BK9iLkWGyscZv">
              Bedömningen är i dag att en lösning går att nå utan att företagen
              ska drabbas av avgiftshöjningar vare sig hos Bolagsverket eller
              hos Patent- och registreringsverket. Patentverksamheten har visat
              goda resultat de senaste åren. Min bedömning är mot den bakgrunden
              att även det nya PRV bör ha goda förutsättningar att utveckla
              verksamheten på det sätt som regeringen och riksdagen gett uttryck
              för i sin proposition respektive sitt beslut.
            </seg>
          </u>
          <u xml:id="i-b3e9110bbd14df05-108" prev="i-b3e9110bbd14df05-104" who="Q3296958">
            <seg xml:id="i-3117Jey7YZdC2xaRZaz44K">
              Jag vill också passa på att nämna att regeringen ser över andra
              åtgärder som med största sannolikhet kommer att få en positiv
              effekt på Bolagsverkets ekonomi. Det handlar först och främst
              om effektiviseringar genom att göra det möjligt att använda olika
              elektroniska lösningar.
            </seg>
          </u>
          <u xml:id="i-b3e9110bbd14df05-109" prev="i-b3e9110bbd14df05-104" who="Q3296958">
            <seg xml:id="i-GRUvBHijZdrG17n8m7bjSG">
              En interdepartemental arbetsgrupp har bildats för att åstadkomma
              de författningsändringar som krävs för att möjliggöra elektronisk
              ingivning av ansökan om registrering av aktiebolag, handelsbolag
              och annat. Justitiedepartementet arbetar just nu med de ändringar
              som kommer att krävas i aktiebolagslagen. En departementspromemoria
              beräknas lämnas efter sommaren.
            </seg>
          </u>
          <u xml:id="i-b3e9110bbd14df05-110" prev="i-b3e9110bbd14df05-104" who="Q3296958">
            <seg xml:id="i-BbxSauiNY79rbpMfznLxJu">
              Även möjligheten till elektroniskt kungörande skulle innebära
              en kostnadsbesparing för Bolagsverket och dess kunder. Frågan
              om elektroniskt kungörande ska utredas vidare, och ett förslag
              lämnas till regeringen under hösten.
            </seg>
          </u>
          <u xml:id="i-b3e9110bbd14df05-111" prev="i-b3e9110bbd14df05-104" who="Q3296958">
            <seg xml:id="i-2xJSpZCc1YrUweFx5MjQoo">
              Ändringar i firmalagen förbereds också som bland annat innebär
              att prövningen av firmanamn slopas och i stället ersätts av ett
              invändningsförfarande. Förändringen förväntas leda till betydligt
              kortare handläggningstider för Bolagsverket.
            </seg>
          </u>
          <note type="speaker" xml:id="i-8jAEXdBzY61R6cjamuMKQD">
            Anf. 28 Förste vice talman PER WESTERBERG (m):
          </note>
          <u xml:id="i-b3e9110bbd14df05-112" who="unknown">
            <seg xml:id="i-JMYbpPwdDP8zHveYqzhRV7">
              Fru talman! Först ber jag att få tacka näringsministern för svaret
              på en del av mina frågor. Jag har dock en del följdfrågor att
              komma med.
            </seg>
          </u>
          <u xml:id="i-b3e9110bbd14df05-113" who="unknown">
            <seg xml:id="i-RT5RtoztyvrVD9hQ3Z5rxW">
              Jag är helt enig med näringsministern om att det är naturligt
              med en delning av Patent- och registreringsverket till ett bolagsverk
              och ett patent- och registreringsverk. Det är ganska artskild
              verksamhet. Därmed bör de fokuserat kunna bedrivas på ett mycket
              bra sätt på var sitt håll.
            </seg>
          </u>
          <u xml:id="i-b3e9110bbd14df05-114" who="unknown">
            <seg xml:id="i-Gz4kBxT9ebaS5L688i3nGx">
              Jag tror också att vi är ense om att bägge verksamheterna ska
              vara avgiftsfinansierade. Varje gren ska bära sina egna kostnader,
              det vill säga att kunderna ska stå får de kostnader man drar på
              sig i de olika delarna.
            </seg>
          </u>
          <u xml:id="i-b3e9110bbd14df05-115" who="unknown">
            <seg xml:id="i-P1c1kbv29eJWK9woKYEtuH">
              När man nu gör fördelningen vid bildandet av det nya bolagsverket
              och separeringen från Patent- och registreringsverket är det viktigt
              att se till att man inte straffbeskattar patentingivningen i Sverige.
            </seg>
          </u>
          <u xml:id="i-b3e9110bbd14df05-116" who="unknown">
            <seg xml:id="i-AZSDSynz6YF5Vc2eVCDKi3">
              Min uppfattning är att Patent- och registreringsverket är ett
              väldigt underskattat verk. Det är viktigt för teknik- och kunskapsutvecklingen
              och inte minst för många mindre och medelstora företag som behöver
              skydda sin kunskap och sina landvinningar i nya produkter. Om
              man gör en större överföring från den delen till Bolagsverket
              kommer de egentligen att få betala pengarna två gånger.
            </seg>
          </u>
          <u xml:id="i-b3e9110bbd14df05-117" who="unknown">
            <seg xml:id="i-JePJDFBVFB5YDyZJ9gQ2sE">
              Även Patent- och registreringsverket står inför ganska stora
              investeringar de kommande åren. Försöker man täcka bolagsverksamheten
              med patentens intjänade pengar är det en form av straffbeskattning
              av det patentverksamheten har dragit samman för att kunna klara
              de framtida ganska stora krav som ställs.
            </seg>
          </u>
          <u xml:id="i-b3e9110bbd14df05-118" who="unknown">
            <seg xml:id="i-AzfNQ1t8ashejYGnYmfYX4">
              När det gäller bolagsverksamheten har jag själv under min tid
              i näringsutskottet varit med ett enhälligt utskott att begära
              att man skulle slippa kungörelsen via Post- och Inrikes Tidningar.
              Det belastar bolagsverksamheten med 17 miljoner kronor per år.
              Det kan knappast ha något värde i egentlig mening för själva kungörandet.
              Jag tror att vi är ganska ense om att Post- och Inrikes Tidningar
              inte har någon större spridning hos någon bredare allmänhet. Det
              är snarast mer ett historiskt intresse att man har den typen av
              kungörande.
            </seg>
          </u>
          <u xml:id="i-b3e9110bbd14df05-119" who="unknown">
            <seg xml:id="i-X3qbeThyYE6rsRjqvMsKrK">
              Det handlar också om att kunna ge in årsredovisningar elektroniskt.
              Vi har noterat att danskarna har varit väldigt duktiga sedan flera
              år tillbaka att ta in årsredovisningarna elektroniskt, och de
              klarar även multipla elektroniska signaturer.
            </seg>
          </u>
          <u xml:id="i-b3e9110bbd14df05-120" who="unknown">
            <seg xml:id="i-R4mSRqXX7g3qTJ8yPhtJjZ">
              Enbart dessa två enskilda delarna skulle klara ekonomin på Bolagsverket
              ganska påtagligt. Man skulle ganska snabbt kunna minska det underskott
              man har dragit på sig med åren.
            </seg>
          </u>
          <u xml:id="i-b3e9110bbd14df05-121" who="unknown">
            <seg xml:id="i-8hfA9jGAkAQG7GiXaRvKw6">
              Jag skulle därför vilja ställa några följdfrågor till näringsministern.
              Den första frågan är om näringsministern tycker att det är rimligt
              att patentdelen ska få betala sina kommande investeringskostnader
              två gånger genom en överföring.
            </seg>
          </u>
          <u xml:id="i-b3e9110bbd14df05-122" who="unknown">
            <seg xml:id="i-Eo6a1F4fiQZJDLzH2p9B3e">
              Den andra delen är: När avser näringsministern att återkomma
              till riksdagen med möjligheterna till två ganska viktiga rationaliseringar
              inom bolagsverksamheten? Detta är kostnader som belastar inte
              minst mindre och medelstora företag rätt mycket. Det handlar om
              att kunna registrera årsredovisningar elektroniskt och kanske
              slippa annonseringen i Post- och Inrikes Tidningar.
            </seg>
          </u>
          <note type="speaker" xml:id="i-MgTSDKAoQWEXKHi5BmKT1C">
            Anf. 29 Näringsminister LEIF PAGROTSKY (s):
          </note>
          <u xml:id="i-b3e9110bbd14df05-123" next="i-b3e9110bbd14df05-131" who="Q3296958">
            <seg xml:id="i-2xX1TjaffVkoegXN4tGhHr">
              Fru talman! Jag är glad att konstatera att vi är överens om väldigt
              mycket, åtminstone i det politikområde vi diskuterar här i dag.
              Vi är, för att ta det grundläggande, överens om att dagens PRV
              har en roll som är underskattad i den allmänna debatten vad gäller
              dess betydelse för Sveriges ekonomiska utveckling och Sveriges
              framtid.
            </seg>
          </u>
          <u xml:id="i-b3e9110bbd14df05-124" prev="i-b3e9110bbd14df05-123" who="Q3296958">
            <seg xml:id="i-X7H9XwMoEezufXEH1an82o">
              Patentverksamheten som Per Westerberg talar varmt för är fundamental
              för ett kunskapsbaserat näringsliv som det svenska. Det gäller
              också bolagsavdelningens, det kommande Bolagsverkets, verksamhet.
              Det är den myndighet i Sverige som samtliga företag varje år måste
              ha kontakt med. Det är inte den enda. Vi har också Riksskatteverket,
              Riksförsäkringsverket och ett par till. Men dess roll, effektivitet,
              service och huruvida det är i teknisk framkant eller inte har
              betydelse för hela det svenska näringslivet.
            </seg>
          </u>
          <u xml:id="i-b3e9110bbd14df05-125" prev="i-b3e9110bbd14df05-123" who="Q3296958">
            <seg xml:id="i-YNUCzEamyzxFN181Do6wMv">
              Det är roligt att konstatera att vi är överens om att båda verksamheterna
              är så viktiga att de kräver ledningar som kan fokusera på just
              deras verksamhet. Det gäller patentverksamheten å ena sidan och
              bolagsverksamheten å andra sidan. Vi kan nu se fram emot en ännu
              bättre sådan verksamhet framöver.
            </seg>
          </u>
          <u xml:id="i-b3e9110bbd14df05-126" prev="i-b3e9110bbd14df05-123" who="Q3296958">
            <seg xml:id="i-5CaJBVkbtMbGSDjpN8hDTS">
              Det faktum att dessa verksamheter har legat tillsammans har medfört
              att man inte haft riktigt bra koll på vilka kostnader och vilka
              intäkter som varit hänförliga till den ena verksamheten och till
              den andra verksamheten. Det överskott som har visat sig ha funnits
              i patentverksamheten var man inte medveten om förrän nu när man
              skulle så att säga dela boet. Att man haft för höga avgifter för
              patenten har varit fördolt tidigare.
            </seg>
          </u>
          <u xml:id="i-b3e9110bbd14df05-127" prev="i-b3e9110bbd14df05-123" who="Q3296958">
            <seg xml:id="i-5asa6U5kmmNVDFkSdmwCGM">
              Vi är överens om att vi inte ska straffbeskatta patenten. Per
              Westerberg använder ett ord som gör det lätt för mig att instämma.
              Men vi har nu en svår avvägning att göra mellan olika alternativ
              som står till buds för hur vi ska hantera de överskott och underskott
              som de två verksamhetsgrenarna har burit med sig i det förflutna.
            </seg>
          </u>
          <u xml:id="i-b3e9110bbd14df05-128" prev="i-b3e9110bbd14df05-123" who="Q3296958">
            <seg xml:id="i-HRzHEXT4hNn5gUXpj99v2c">
              Jag skulle vara hjälpt av att höra vad Per Westerberg tycker
              inför de avvägningar vi har att göra framöver i departementet
              och regeringen och hur vi ska genomföra det som Per Westerberg
              beskrev som en bra start för Bolagsverket. Jag utgår från att
              jag ska tolka Per Westerbergs ord om att detta är verksamheter
              som ska avgiftsfinansieras som att Moderaterna inte tänker sig
              att anslå extra medel i sitt budgetalternativ för att höja statsbidragen
              till denna i grunden avgiftsfinansierade verksamhet.
            </seg>
          </u>
          <u xml:id="i-b3e9110bbd14df05-129" prev="i-b3e9110bbd14df05-123" who="Q3296958">
            <seg xml:id="i-NVLccHMc3HDJd7npuvJ8bZ">
              Vi har nu att hantera det arv från det förflutna som vi faktiskt
              har och de uppgifter för framtiden som vi också är överens om
              att vi har. Det måste vi göra nu på kort sikt. Sedan är vi överens
              om att det inte är bra att vi inte ligger längre fram på tekniksidan
              och inte är lika långt framme som till exempel Danmark.
            </seg>
          </u>
          <u xml:id="i-b3e9110bbd14df05-130" prev="i-b3e9110bbd14df05-123" who="Q3296958">
            <seg xml:id="i-S4WTpcj3wkXw8yBSpie2dv">
              Det bedrivs nu ett intensivt arbete för att lösa detta. Det är
              svåra juridiska frågor om namnteckningars juridiska hållbarhet
              och annat som hanteras av Justitiedepartementet. Det går väldigt
              grundligt till väga i den här frågan.
            </seg>
          </u>
          <u xml:id="i-b3e9110bbd14df05-131" prev="i-b3e9110bbd14df05-123" who="Q3296958">
            <seg xml:id="i-8Jyn1TbgRGNBrvfmeQDyV9">
              Jag är säker på att vi kommer att få ett mycket bra beslutsunderlag
              efter sommaren för att hantera detta. Vi kan då ha ett nytt, billigare
              och snabbare system i drift kanske redan innan utgången av nästa
              år.
            </seg>
          </u>
          <note type="speaker" xml:id="i-S1W7v5RVjBAZjk56mXLBhn">
            Anf. 30 Förste vice talman PER WESTERBERG (m):
          </note>
          <u xml:id="i-b3e9110bbd14df05-132" who="unknown">
            <seg xml:id="i-PQg7TwN63eLkocuyyg22rR">
              Fru talman! Jag delar uppfattningen att Bolagsverket är ett viktigt
              verk. Det är många kontakter som ska ske från ett stort antal
              företag, där många av företagen inte alltid är så vana vid hanteringen
              av den här typen av frågor. Det kan även vara en del juridiska
              frågor som kan vara svårbemästrade i avgörande.
            </seg>
          </u>
          <u xml:id="i-b3e9110bbd14df05-133" who="unknown">
            <seg xml:id="i-4Vu8vzBqaU1qb2nov8h3bH">
              Det har skett en del förbättringar, och jag vet att klagomålen
              har minskat. Men enligt min uppfattning är den bästa starten som
              Bolagsverket kan ges förbättringar och möjligheter till rationaliseringar
              av verksamheten.
            </seg>
          </u>
          <u xml:id="i-b3e9110bbd14df05-134" who="unknown">
            <seg xml:id="i-5ANmkVzQcmAkAYphbBMi9N">
              Jag har kvar frågan om Post- och Inrikes Tidningar. Jag tycker
              inte att det är rimligt att Sveriges småföretagare i stort sett
              varje år ska betala 17 miljoner kronor för att annonsera i Post-
              och Inrikes Tidningar via Bolagsverket. Jag tycker inte att det
              är en rimlig lösning. Det är inte något som är till småföretagens
              bästa, utan det är snarast ett historiskt arv. Jag tycker därför
              att Bolagsverket borde befrias från den delen.
            </seg>
          </u>
          <u xml:id="i-b3e9110bbd14df05-135" who="unknown">
            <seg xml:id="i-AFKEWpeFfbCauAB6vUZ8Wj">
              Danskarna har nu sedan flera år tillbaka lyckats med elektroniska
              ingivningar av årsredovisningar och klarat av även certifikat
              och alltihop med det juridiska med så kallade multipla elektroniska
              signaturer underskrifterna på årsredovisningarna. Även detta är
              en mycket stor rationalisering jämfört med att behöva sitta och
              skanna in originalhandlingar. Därmed skulle man kunna pressa kostnaderna
              och komma i kapp en del av historien i ekonomisk belastning.
            </seg>
          </u>
          <u xml:id="i-b3e9110bbd14df05-136" who="unknown">
            <seg xml:id="i-BmopHSSBcrdANa623Aaja">
              För mig är det viktigt att varken patentdelen eller bolagsverksamhetsdelen
              ska finansieras på något annat sätt än genom avgifter. Men jag
              kan väl tänka mig att med tanke på Patentverkets stora betydelse
              för framtiden ska vi ta till vara den enorma kunskap som finns
              där och även behovet av ganska stora investeringar. Man ska inte
              brandskatta det som svenska patentsökande har betalt in och som
              borde gå tillbaka till detta, som faktiskt är en ganska unik stark
              svensk tillgång. Vi är mycket framstående på patentsidan. Den
              ska inte behöva beskattas genom att man för över pengar till bolagsverksamheten.
              Man må väl acceptera att det finns en kredit i bolagsverksamheten
              samtidigt som man ger möjligheter till de ganska stora rationaliseringarna
              och effektiviseringarna och att man därmed kan beta av en del
              av det historiska arvet utan att behöva göra några större förändringar
              av de avgifter som i dag finns.
            </seg>
          </u>
          <u xml:id="i-b3e9110bbd14df05-137" who="unknown">
            <seg xml:id="i-WKSXZ5sGKTg9KbTcY7E4cV">
              Jag återkommer till näringsministern och frågar: Är han i enlighet
              med det krav som näringsutskottet och kammaren har ställt sig
              bakom redan 2001 beredd att så snart som möjligt se över ett borttagande
              av annonseringen i Post- och Inrikes Tidningar? Det gäller också
              att få de andra förändringarna snabbt i sjön nu när man bildar
              Bolagsverket, det vill säga att få in årsredovisningarna elektroniskt
              och de multipla digitala signaturerna.
            </seg>
          </u>
          <note type="speaker" xml:id="i-P8Y9hhZyhrCHEeSyaxHLoc">
            Anf. 31 Näringsminister LEIF PAGROTSKY (s):
          </note>
          <u xml:id="i-b3e9110bbd14df05-138" next="i-b3e9110bbd14df05-142" who="Q3296958">
            <seg xml:id="i-24wVXVajAk1YxuiiqtkjsG">
              Fru talman! Jag tackar Per Westerberg för svaret, om jag får
              kontra. Svaret innebär att Per Westerberg, och därmed Moderaterna
              antar jag, nu binder upp sig för att vara emot en sådan här överföring,
              som är ett alternativ som nu övervägs. Det innebär i så fall att
              man tvingas höja kostnaderna för alla de småföretag som i dag
              tvingas anlita Bolagsverkets tjänster varje år. Något annat sätt
              att finansiera detta kan jag knappast se. Jag tror inte på att
              sträcka ut krediten i evig tid så att den aldrig behöver betalas.
              Oavsett vilken hastighet man väljer måste det betalas av de avgifter
              som framtida bolagsregistrerare betalar in. Jag inser att detta
              är ett val mellan två inte alltför roliga alternativ.
            </seg>
          </u>
          <u xml:id="i-b3e9110bbd14df05-139" prev="i-b3e9110bbd14df05-138" who="Q3296958">
            <seg xml:id="i-YWSk7hqxtSkUo33hUdCFwt">
              Vad gäller patentverksamheten finns det ett utrymme för avgiftssänkningar
              eftersom det nu har visat sig att avgifterna har varit högre än
              vad som har motiverats av kostnaderna.
            </seg>
          </u>
          <u xml:id="i-b3e9110bbd14df05-140" prev="i-b3e9110bbd14df05-138" who="Q3296958">
            <seg xml:id="i-3zShrwjbniPavubEKRWNSq">
              Rationaliseringsmöjligheter kommer att uppstå, och rationaliseringar
              kommer att genomföras. Men om vi är överens om att ge Bolagsverket
              en bra start så kommer inte rationaliseringarna samtidigt. Jag
              gissar att de rationaliseringar som riksdagen kan komma att besluta
              om att möjliggöra under loppet av nästa år är svåra att lägga
              till grund för beslut om bra start nu om ett par veckor. Så fungerar
              i alla fall tidshorisonten hos mig.
            </seg>
          </u>
          <u xml:id="i-b3e9110bbd14df05-141" prev="i-b3e9110bbd14df05-138" who="Q3296958">
            <seg xml:id="i-6kMGFrTnDYkdQaCduGTqUk">
              Jag tycker att de pengar som nu används för att finansiera Post-
              och Inrikes Tidningar är onödiga i det här sammanhanget. Det är
              en ologisk finansiering av Svenska Akademiens verksamhet. Jag
              noterar att en enig riksdag har beslutat att det här ska tas bort.
              Dock valde den eniga riksdagen av någon anledning som jag inte
              riktigt förstår att inte anvisa en alternativ finansiering till
              Svenska Akademien. När Svenska Akademiens brist på ny finansiering
              upptäcktes har riksdagens aktivitet för att hindra genomförandet
              av detta beslut intensifierats. Arbete pågår för att hitta en
              alternativ finansiering av Akademiens viktiga verksamhet. I avvaktan
              på det har PRV:s budget inte kunnat avlastas den här posten.
            </seg>
          </u>
          <u xml:id="i-b3e9110bbd14df05-142" prev="i-b3e9110bbd14df05-138" who="Q3296958">
            <seg xml:id="i-L3DPqPYB15vRZkRZu3aZ2k">
              Eftersom initiativet i denna fråga i hög grad finns i riksdagen
              är det en fråga där jag också kan svara med en motfråga. När tänker
              riksdagen fullfölja sin del av det här? Det gäller att inte bara
              beställa att frågan ska bort från PRV utan att bestämma vart den
              ska vägen i stället. Det tycker jag skulle underlätta, och då
              har vi direkt en kostnadsbesparing på Bolagsverket som i alla
              fall motsvarar räntan på det underskott som har ackumulerats tidigare,
              när avgifterna har varit för låga.
            </seg>
          </u>
          <note type="speaker" xml:id="i-C25AMmUccR4keWKtwzG9Wx">
            Anf. 32 Förste vice talman PER WESTERBERG (m):
          </note>
          <u xml:id="i-b3e9110bbd14df05-143" who="unknown">
            <seg xml:id="i-CFxd1aHZx3rDW6YmSKAw2k">
              Fru talman! Som näringsministern säkert väl känner till är det
              regeringen som är det verkställande organet. Riksdagen har begärt
              en förändring på detta område. Jag har känsla för Svenska Akademien,
              men jag tror inte att det hela ska ligga på anslaget för näringsfrågor.
              Det ska inte betalas från svenska småföretag. De 17 miljonerna
              har regeringen nu haft tre år på sig för att försöka skramla fram
              på det ena eller andra sättet. Det kanske vore rimligt att det
              låg på kulturbudgeten och inte på budgeten för mindre och medelstora
              företag.
            </seg>
          </u>
          <u xml:id="i-b3e9110bbd14df05-144" who="unknown">
            <seg xml:id="i-QyrXiFPprcsGSuuuDEhwRn">
              Annonseringen är inte rimlig; den är någon form av kvarleva från
              tiden som har varit. För mig är det därför angeläget att Bolagsverket,
              precis som Patentverket i sin helhet, får slippa den här typen
              av annonsering.
            </seg>
          </u>
          <u xml:id="i-b3e9110bbd14df05-145" who="unknown">
            <seg xml:id="i-649E8d2Yp5Fjj3hT6sF7TF">
              Samtidigt borde vi ha kommit fram långt tidigare och vi borde
              åtminstone nu kunna komma fram med rationaliseringen av verksamheten
              med möjlighet till elektronisk ingivning av årsredovisningar.
              För mig är det inte höjning av avgifter det handlar om, utan effektivisering
              av verksamheten och borttagande av utgifter typ Post- och Inrikes
              Tidningar. Det är orimligt att sådana utgifter ska ligga och belasta
              den här typen av företag.
            </seg>
          </u>
          <u xml:id="i-b3e9110bbd14df05-146" who="unknown">
            <seg xml:id="i-5S9wToPixLdwaEMDaaVkdC">
              Samtidigt vill jag inte straffbeskatta patentverksamheten. Jag
              tycker att den är en så viktig fråga för framtiden. Sverige har
              traditionellt varit mycket framstående där, och det har funnits
              ett klart näringspolitiskt intresse för vår tekniska konkurrenskraft
              och vår kunskapskonkurrenskraft. Därför tycker jag att man borde
              få behålla de pengar som patentverksamheten har genererat för
              investeringar i patentverksamheten och kanske sänkningar av avgiften,
              om det är möjligt. Varje frågekomplex ska bära sina kostnader.
              Bolagsverksamheten ska bära sina och patentverksamheten sina både
              historiskt och i framtiden. Det är det jag är ute efter.
            </seg>
          </u>
          <note type="speaker" xml:id="i-966sFrxGLusT6hS174Hmt4">
            Anf. 33 Näringsminister LEIF PAGROTSKY (s):
          </note>
          <u xml:id="i-b3e9110bbd14df05-147" next="i-b3e9110bbd14df05-149" who="Q3296958">
            <seg xml:id="i-4SY1hNaPScy7ecjhXdva6F">
              Fru talman! Sverige har ett fantastiskt bra patentverk och ett
              mycket bra patentväsende. Det är en dynamisk verksamhet stadd
              i snabb förändring, inte minst på grund av internationaliseringen
              och utvecklingen inom EU. Det är viktigt att avgifterna för patenten
              inte höjs, och det vore angeläget om de kunde sänkas. Hittills
              har avgifterna varit högre än vad som kanske hade behövts, om
              man ser till summan av historien.
            </seg>
          </u>
          <u xml:id="i-b3e9110bbd14df05-148" prev="i-b3e9110bbd14df05-147" who="Q3296958">
            <seg xml:id="i-QYGKHCDqESjNscbwEcoehD">
              Men det duger inte att bara säga att alla ska få det bättre.
              Vi har ett problem på halsen; vi har en skuld på 250 miljoner
              kronor. Den betalar sig inte själv genom att man säger att ingen
              ska behöva betala. Trots att vi är överens om så mycket, befinner
              vi oss nu på samma plats där vi brukar befinna oss när socialdemokrater
              och moderater diskuterar.
            </seg>
          </u>
          <u xml:id="i-b3e9110bbd14df05-149" prev="i-b3e9110bbd14df05-147" who="Q3296958">
            <seg xml:id="i-KXU29iaHCHAa46Bc5vsT75">
              Vi tycker att vi får ta ansvar också för obehagliga avvägningar
              och målkonflikter och betala notor där de dyker upp. Men som vägledning
              i detta svåra val får jag bara svaret att vi ska sänka och inte
              höja och skulderna får väl betala sig på något vis någon gång
              i framtiden. Det är en väg som jag inte tror på, inte här, inte
              i skattepolitiken och inte i budgetpolitiken. Vi har valts av
              Sveriges folk för att träffa val när vi har målkonflikter. De
              är ofta svåra. Detta är en sådan, och vi får inte ducka för den
              uppgiften. Men vi ska göra det så att både patentverksamheten
              och bolagsverksamheten får en mycket bra start och blir mycket
              dynamiska element i det svenska näringslivet och det svenska företagsklimatet
              som kan främja en fortsatt dynamisk utveckling av svenskt näringsliv.
            </seg>
          </u>
          <note xml:id="i-H2Tfz4pnjSr7KcFuT1SdUx">
            Överläggningen var härmed avslutad.
          </note>
          <note xml:id="i-W7N9eteJj7jv4z7Fv5MtAW">
            8 § Svar på interpellation 2003/04:528 om kraftvärmens förutsättningar
          </note>
          <note type="speaker" xml:id="i-SBEuhRHttwxoME854cYeym">
            Anf. 34 Näringsminister LEIF PAGROTSKY (s):
          </note>
          <u xml:id="i-b3e9110bbd14df05-150" next="i-b3e9110bbd14df05-156" who="Q3296958">
            <seg xml:id="i-SZDDrsePPFSFQtiAjT4yw9">
              Fru talman! Maria Larsson har frågat mig hur jag tänker skapa
              rimliga konkurrensvillkor för kraftvärmen.
            </seg>
          </u>
          <u xml:id="i-b3e9110bbd14df05-151" prev="i-b3e9110bbd14df05-150" who="Q3296958">
            <seg xml:id="i-NuBxL1aMbBpCezzH9DKwrz">
              Kraftvärme innebär ett mer effektivt utnyttjande av energin.
              Jag håller därför helt med Maria Larsson om att kraftvärmen ska
              ha rimliga konkurrensvillkor.
            </seg>
          </u>
          <u xml:id="i-b3e9110bbd14df05-152" prev="i-b3e9110bbd14df05-150" who="Q3296958">
            <seg xml:id="i-NAFKzST5LgNaJKGBaFrxyw">
              Av denna anledning har Sverige välkomnat EU-direktivet om främjande
              av kraftvärme som trädde i kraft tidigare i år. Jag har också
              nyligen uppdragit åt Fjärrvärmeutredningen att lämna förslag till
              hur Sverige ska genomföra direktivet. Statligt investeringsstöd
              har också sedan mer än tio år lämnats till uppförande av kraftvärmeverk.
              Resultatet av detta har blivit ett flertal anläggningar med såväl
              goda miljöprestanda som hög verkningsgrad och konkurrenskraftiga
              kostnader. Förra året infördes systemet med elcertifikat som från
              årsskiftet gynnar biobränslen och torv.
            </seg>
          </u>
          <u xml:id="i-b3e9110bbd14df05-153" prev="i-b3e9110bbd14df05-150" who="Q3296958">
            <seg xml:id="i-9eS6M3YvSzEN1kSGYkECX4">
              Biobränsle och torv är helt befriade från energiskatt och koldioxidskatt.
              Kraftvärme som produceras med naturgas och andra beskattade bränslen
              främjas genom den ändring av energibeskattningen som trädde i
              kraft den 1 januari i år. Förändringen innebär att sådana kraftvärmeverk
              ges samma skattenedsättning som gäller för industriella mottrycksanläggningar.
            </seg>
          </u>
          <u xml:id="i-b3e9110bbd14df05-154" prev="i-b3e9110bbd14df05-150" who="Q3296958">
            <seg xml:id="i-94GW6z2X5UggT2iaZJh92a">
              Det är riktigt som Maria Larsson påpekar att Flexmex-2-delegationen
              i sin senaste rapport föreslagit att industriella mottrycksanläggningar
              i samband med införandet av ett system för handel med utsläppsrätter
              ska befrias från koldioxidskatt. Vidare föreslår utredningen att
              anläggningar inom värmesektorn bör kompenseras så att det samlade
              skatteuttaget samt kostnaden för utsläppsrätter inte överstiger
              nivån på koldioxidskatten före kompensationen. Utredningens förslag
              remissbehandlas just nu. Jag kan naturligtvis inte föregripa den
              fortsatta beredningen av detta förslag.
            </seg>
          </u>
          <note xml:id="i-CskiWCrZCkpeMcsdAJxesX">
            Maria Larsson anger att Ryaverket i Göteborg liksom andra naturgaseldade
            tillkommande anläggningar missgynnas av de detaljerade fördelningsprinciper
            som föreslås i den nationella fördelningsplanen.
          </note>
          <u xml:id="i-b3e9110bbd14df05-155" prev="i-b3e9110bbd14df05-150" who="Q3296958">
            <seg xml:id="i-Cgedj4QCF6JMLomByEEGc9">
              Maria Larsson har rätt i att tillkommande fossilbränsleeldade
              anläggningar i våra grannländer enligt framlagda nationella fördelningsplaner
              kommer att hanteras mer generöst och tilldelas större utsläppsrätter
              än vad som föreslagits i den svenska allokeringsplanen för anläggningar
              i Sverige. Detta ser jag som en naturlig följd av vår ambitiösa
              klimatpolitik. Samtidigt gäller att Ryaverket med sin elproduktion
              ska konkurrera med andra elproducenter. Enligt den svenska fördelningsplanen
              ges inga utsläppsrätter till vare sig värmeproducerande hetvattencentraler
              eller elproduktion i kraftverk. Detta är i sig ett kraftfullt
              främjande av kraftvärme.
            </seg>
          </u>
          <u xml:id="i-b3e9110bbd14df05-156" prev="i-b3e9110bbd14df05-150" who="Q3296958">
            <seg xml:id="i-5YrDm7YBdRfiqFKpo6DJ4g">
              Jag anser därför att vi med dessa åtgärder sammantaget skapar
              rimliga konkurrensvillkor för kraftvärme av olika slag, såväl
              effektiva gaseldade anläggningar som anläggningar som drivs av
              biobränslen.
            </seg>
          </u>
          <note xml:id="i-3KfYsVd9YQcxEkc9LBmA5f">
            Då Maria Larsson, som framställt interpellationen, anmält att
            hon var förhindrad att närvara vid sammanträdet medgav andre vice
            talmannen att Ulrik Lindgren i stället fick delta i överläggningen.
          </note>
          <note type="speaker" xml:id="i-5kiYwKY5e7B8EHjZDF1MaD">
            Anf. 35 ULRIK LINDGREN (kd):
          </note>
          <u xml:id="i-b3e9110bbd14df05-157" next="i-b3e9110bbd14df05-164" who="Q5956278">
            <seg xml:id="i-Uz4xAEYG93U73VVYjzxqop">
              Fru talman! Jag får på Maria Larssons vägnar tacka för svaret
              på hennes frågor. Interpellationen är ju föranledd av årets hittills
              bästa eller, om man så vill, värsta exempel på instabil svensk
              energipolitik och socialdemokratiskt märkt sådan. Vad jag förstår
              kan inte näringsministern skylla på sina samarbetspartier i det
              här sammanhanget, utan det är ett eget ansvar. Socialdemokraterna
              med Leif Pagrotsky som ansvarig minister hade full rådighet över
              situationen, och ändå blev det så tillställt som det blev nu under
              våren.
            </seg>
          </u>
          <u xml:id="i-b3e9110bbd14df05-158" prev="i-b3e9110bbd14df05-157" who="Q5956278">
            <seg xml:id="i-7RbyujWHX23XM6MYJyuttS">
              Först sänktes kraftvärmebeskattningen från årsskiftet och därmed
              fick exempelvis Ryaverket klartecken. Under de här premisserna
              trodde de att de vågade köra och fattade sina investeringsbeslut.
              Men under våren tilldelades Ryaverket utsläppsrätter långt under
              förväntan, 60 % när maximal utsläppssituation kan förväntas råda
              kring 2007. Maria Larssons interpellation visar att detta är långt
              under konkurrentländernas tilldelningar med 91 % i Danmark, 124
              % i Tyskland och 100 % i Finland om Ryaverkets motsvarighet hade
              placerats i dessa länder.
            </seg>
          </u>
          <u xml:id="i-b3e9110bbd14df05-159" prev="i-b3e9110bbd14df05-157" who="Q5956278">
            <seg xml:id="i-EaNjMEztufLMBXyYVFYJa">
              Minister Leif Pagrotsky anger att han helt håller med Maria Larsson
              om att kraftvärmen ska ha rimliga konkurrensvillkor. Som jag uppfattar
              statsrådet anger han att kraftvärmen likväl kompenseras av att
              energibeskattningen har ändrats från årsskiftet, som nämns här.
              Det skulle vara positivt för Ryaverket. Det var ett beslut som
              hade den inverkan att Ryaverket beslutade att göra sin investering.
            </seg>
          </u>
          <u xml:id="i-b3e9110bbd14df05-160" prev="i-b3e9110bbd14df05-157" who="Q5956278">
            <seg xml:id="i-9FcYMJHn3CKbCG5wbTZZdq">
              Sedan hänvisas också till Flexmex-2-delegationens förslag som
              vi dock ännu inte har sett riktigt förverkligade. Det är någonting
              som kommer att falla ut i konkretion senare.
            </seg>
          </u>
          <u xml:id="i-b3e9110bbd14df05-161" prev="i-b3e9110bbd14df05-157" who="Q5956278">
            <seg xml:id="i-Rnbfe1xufXpE1T62RjR8bJ">
              Dessutom hänvisas också, vad jag förstår, till ett tredje skäl
              till att det ändå skulle vara så bra för till exempel Ryaverket,
              och det är, som det står i slutet på ministerns svar, att den
              svenska fördelningsplanen inte ger några utsläppsrätter till vare
              sig värmeproducerande hetvattencentraler eller elproduktion i
              kraftverk.
            </seg>
          </u>
          <u xml:id="i-b3e9110bbd14df05-162" prev="i-b3e9110bbd14df05-157" who="Q5956278">
            <seg xml:id="i-2n7YxLELUa2QCYnmHp7m5t">
              Efter detta är den naturliga frågan: Hur ser kalkylen ut för
              det här? Hur ser kalkylerna ut för de tre olika hänvisningar som
              ministern gör till kompenserande effekter för kraftvärmen? På
              Ryaverket måste de kunna känna sig lugna och trygga med att det
              blir hyggliga konkurrensvillkor framöver så att de kan fullfölja
              sina investeringar och känna att de har en klar signal från regeringsmakten
              om hur det ska se ut framöver.
            </seg>
          </u>
          <u xml:id="i-b3e9110bbd14df05-163" prev="i-b3e9110bbd14df05-157" who="Q5956278">
            <seg xml:id="i-EHXRDVgEj75gEreLZYcBdD">
              Frågan inställer sig också: Varför har ansvarig minister Leif
              Pagrotsky inte informerat näringen om att detta kommer att ordna
              sig och att det kommer att införas kompenserande åtgärder av olika
              slag så att de lugnt kan fortsätta med sina investeringsplaner?
            </seg>
          </u>
          <u xml:id="i-b3e9110bbd14df05-164" prev="i-b3e9110bbd14df05-157" who="Q5956278">
            <seg xml:id="i-Q5H7xLicgYKbVQRfQrGgEC">
              Den naturliga fortsättningsfrågan är: Hur ser en jämförande studie
              av våra konkurrentländer ut på de områden som ministern anger?
              Vidtar de inga kompenserande åtgärder för att ligga bra till gentemot
              vår näringspolitik på det här området?
            </seg>
          </u>
          <note type="speaker" xml:id="i-AGeEWU6oD7Vg2HLBPW6AHQ">
            Anf. 36 Näringsminister LEIF PAGROTSKY (s):
          </note>
          <u xml:id="i-b3e9110bbd14df05-165" next="i-b3e9110bbd14df05-170" who="Q3296958">
            <seg xml:id="i-MtHkdxiCtvDn7VGFFdBAWY">
              Fru talman! Låt mig börja med att uttrycka min förvåning över
              det inledande värdeomdömet att vi har en instabil energipolitik.
              Kammaren har inte haft många plenitimmar sedan vi såg Kristdemokraterna
              svänga 180 grader i energipolitiken från totalkonfrontation gentemot
              regeringens politik till önskan om samarbete och anslutning till
              högst densamma politiken. Omedelbart efter detta ska det tydligen
              kompenseras genom att Kristdemokraterna kommer hit och säger att
              regeringens energipolitik är instabil. Jag tycker att det var
              ett lågvattenmärke.
            </seg>
          </u>
          <u xml:id="i-b3e9110bbd14df05-166" prev="i-b3e9110bbd14df05-165" who="Q3296958">
            <seg xml:id="i-DnL4hAUCnDjvPYPjN85AHY">
              Jag tycker att de frågor som nu kommer fram i grunden är två.
              En av dem gäller en utredning som har valt att ta det konstiga
              namnet Flexmex 2. Den har lagt fram ett betänkande som nu är ute
              på remiss. Jag avkrävs nu besked av alla möjliga slag om den här
              utredningen. Eftersom kd är så otroligt förtjust i KU vore jag
              korkad om jag här och nu skulle ange vad den processen ska leda
              till. Då skulle jag innan dagen är slut bli anmäld för alla möjliga
              övergrepp som jag då skulle vara skyldig till. Eftersom Maria
              Larsson är ledig i dag skulle det kanske dröja någon dag till,
              men jag tänker inte låta mig provoceras att gå i den fällan.
            </seg>
          </u>
          <u xml:id="i-b3e9110bbd14df05-167" prev="i-b3e9110bbd14df05-165" who="Q3296958">
            <seg xml:id="i-Dy416CEHDGZ7AGBqSVHYQU">
              Den fråga som vi kan diskutera här gäller tilldelningen av utsläppsrätter
              för koldioxid. Kd anklagar oss för att inte ge tillräckligt med
              sådana, men jag har aldrig hört Kristdemokraterna säga att vi
              har för ambitiösa mål för klimatpolitiken. Jag har aldrig hört
              kd stå på gator och torg och säga att vi ska ge större tilldelning
              av utsläpp, att vi ska släppa upp mer koldioxid i luften från
              Sverige för att påverka det globala klimatet, men det är kanske
              nu dags att få det klara beskedet: Är den svenska klimatpolitiken
              för ambitiös? Har vi gett för lite i tilldelning?
            </seg>
          </u>
          <u xml:id="i-b3e9110bbd14df05-168" prev="i-b3e9110bbd14df05-165" who="Q3296958">
            <seg xml:id="i-HFhKozXhUmGSJsMUc4HBYF">
              Det här är ett politikområde som jag tycker är väldigt spännande
              av det skälet att vi i stor skala tillämpar det europeiska perspektivet,
              att vi gemensamt i EU:s alla 25 länder ska göra en kraftansträngning
              för att minska vårt bidrag till klimatproblemen på jorden. Vi
              gör det med ett system som vi utformar tillsammans. Då blir det
              ganska lätt komplicerat. Det blir ganska enkelt konstigheter,
              och vi hade gärna sett att fördelningen mellan olika länder hade
              blivit lite annorlunda. Men nu råkar Sverige jämfört med andra
              länder ha extremt lite koldioxidutsläpp, och grunden för tilldelning
              har varit hur mycket vi har släppt ut tidigare. Det gör att Danmark,
              som släpper ut mycket, får generösare tilldelning.
            </seg>
          </u>
          <u xml:id="i-b3e9110bbd14df05-169" prev="i-b3e9110bbd14df05-165" who="Q3296958">
            <seg xml:id="i-vkjU4WE2cnEVkvP9x673P">
              Jag skulle bara vilja ställa den enkla frågan: Har vi gjort fel?
              Skulle vi ge tilldelning långt utöver vad Sverige har släppt ut
              tidigare? Skulle Sveriges bidrag till att minska koldioxidutsläppen
              i världen vara att vi ska släppa ut på dansk nivå och ge tilldelning
              enligt vad danskarna gör? Om vi inte gör det och om vi vidhåller
              att Sverige ska ha ett ambitiöst mål för hur stor klimatpåverkan
              vi ska ge upphov till, måste man ibland som politiker ställa sig
              upp och säga att det någonstans måste krävas en anpassning, helst
              i form av en minskning.
            </seg>
          </u>
          <u xml:id="i-b3e9110bbd14df05-170" prev="i-b3e9110bbd14df05-165" who="Q3296958">
            <seg xml:id="i-MbP8dSXowQh8m3YTZGQAes">
              Jag är för min del rätt övertygad om att Ryaverket kommer att
              klara det här bra och få en bra konkurrenskraft.
            </seg>
          </u>
          <note type="speaker" xml:id="i-L5197uC2a8LDVrn34noVxo">
            Anf. 37 ULRIK LINDGREN (kd):
          </note>
          <u xml:id="i-b3e9110bbd14df05-171" next="i-b3e9110bbd14df05-178" who="Q5956278">
            <seg xml:id="i-FwNqC9pgg6F8aVLCg1iDgc">
              Fru talman! Vi anser naturligtvis att samarbete är oerhört viktigt,
              och de signaler som Kristdemokraterna har givit, inte minst i
              kärnkraftsdebatten i fredags, innebär naturligtvis att det är
              synnerligen betydelsefullt att vi får väldigt breda uppgörelser
              för en långsiktigt hållbar energipolitik och ett långsiktigt och
              klokt hanterande av bland annat kärnkraften.
            </seg>
          </u>
          <u xml:id="i-b3e9110bbd14df05-172" prev="i-b3e9110bbd14df05-171" who="Q5956278">
            <seg xml:id="i-WytaqXXn8AYfaZpvfHq9eH">
              Ändå måste det vara tillåtet för ett parti som Kristdemokraterna
              eller vilket parti som helst att i sak kritisera en del i energipolitiken.
              Det gäller exempelvis den dubbla signal som faktiskt har utgått
              till kraftvärmeproducerande anläggningar. Först får vi en energiskattesänkning,
              alltså ett gynnande beslut som näringen uppfattar så att den kan
              sätta i gång kalkylen för den egna investeringen håller. Därefter
              kommer en tilldelning av utsläppsrätter som stjälper den kalkyl
              som man har upprättat.
            </seg>
          </u>
          <u xml:id="i-b3e9110bbd14df05-173" prev="i-b3e9110bbd14df05-171" who="Q5956278">
            <seg xml:id="i-GcyabkNXsq1nQuUrPAoCeY">
              Det är klart att det måste vara tillåtet att kritisera en sådan
              hantering utan att man för den skull ska säga att Kristdemokraterna
              plötsligt inte längre vill samarbeta i energipolitiken, fastän
              vi nyss har gett en annan signal.
            </seg>
          </u>
          <u xml:id="i-b3e9110bbd14df05-174" prev="i-b3e9110bbd14df05-171" who="Q5956278">
            <seg xml:id="i-6xWJR32XvzTmqJpxrKm9Go">
              Ministern hänvisar också till att det bara är fråga om en utredning.
              Ja visst, det är ju därför som jag är så undrande över hur ministern
              kan vara så säker på att de utredningsförslag som det hänvisas
              till i svaret är en del av det som kommer att vara kompenserande
              för kraftvärmeindustrin. Det är därför som jag frågar hur kalkylen
              verkligen ser ut. Kommer kraftvärmenäringen att bli kompenserad
              för att den har fått betydligt lägre utsläppsrättstilldelning
              än förväntat genom de olika förslag och uppslag som ministern
              anger här? När ministern ger de olika uppslagen till kompensation
              får man intrycket att det är detta som det hänvisas till för att
              bland annat Ryaverket ska få kompensation och vara tryggt i sina
              investeringsbeslut.
            </seg>
          </u>
          <u xml:id="i-b3e9110bbd14df05-175" prev="i-b3e9110bbd14df05-171" who="Q5956278">
            <seg xml:id="i-Y3kLTANjm46W8GsYxTHH7E">
              Men sedan säger ministern: Nej, det är bara fråga om en utredning.
              Men vad ska man bygga på? Vilka säkra besked lämnas från ministern
              här? Han säger nu att det bara är utredningsförslag som man egentligen
              inte kan ta fasta på, utan vi får se någon gång i en okänd framtid.
              Det är naturligtvis rimligt att konstatera att en utredning är
              en utredning och inget att ta fasta på ännu.
            </seg>
          </u>
          <u xml:id="i-b3e9110bbd14df05-176" prev="i-b3e9110bbd14df05-171" who="Q5956278">
            <seg xml:id="i-Q22tThUrEuagSZMCtMq4D6">
              Jag fick inget svar på hur man i utlandet kompenserar och åtgärdar
              på olika sätt. Om vi gör en skattesänkning här gör man kanske
              motsvarande skattesänkning där, och sedan står vi ändå i samma
              konkurrenssituation eller i samma ojämlika konkurrenssituation
              eftersom grunden är lagd så att vår kraftvärmeindustri får betydligt
              sämre tilldelning med utsläppsrätter än vad våra konkurrentländer
              får.
            </seg>
          </u>
          <u xml:id="i-b3e9110bbd14df05-177" prev="i-b3e9110bbd14df05-171" who="Q5956278">
            <seg xml:id="i-FSxo8akpqGcxvxVzUxs4EE">
              Ministern gör i svaret ett märkligt uttalande om att utsläppsrättsfrågan
              handlar om vår ambitiösa klimatpolitik. Han säger så här: Maria
              Larsson har rätt i att tillkommande fossilbränsleeldade anläggningar
              i våra grannländer enligt framlagda nationella fördelningsplaner
              kommer att hanteras mer generöst och tilldelas större utsläppsrätter
              än vad som föreslagits i den svenska allokeringsplanen för anläggningar
              i Sverige. Detta ser jag som en naturlig följd av vår ambitiösa
              klimatpolitik.
            </seg>
          </u>
          <u xml:id="i-b3e9110bbd14df05-178" prev="i-b3e9110bbd14df05-171" who="Q5956278">
            <seg xml:id="i-UQhnWorKk1E6Cp5K7BNvxz">
              Detta går såvitt jag förstår totalt mot vad tidigare regeringsuttalanden
              har handlat om, nämligen att kraftvärme är bra oavsett bränsle.
              Därmed är det också en klar fördel med att använda naturgas i
              stället för en oljebaserad produktion. Oavsett vad industrin använder
              är det bättre för vår klimatpolitik än sämre. Argumentet om en
              ambitiös klimatpolitik håller alltså inte i det här sammanhanget.
            </seg>
          </u>
          <note type="speaker" xml:id="i-8ywcgmon2FcoRh5ekovx4B">
            Anf. 38 Näringsminister LEIF PAGROTSKY (s):
          </note>
          <u xml:id="i-b3e9110bbd14df05-179" next="i-b3e9110bbd14df05-185" who="Q3296958">
            <seg xml:id="i-BvQD6ztE9tuTLweSQv3ksL">
              Fru talman! Ulrik Lindgren tycks tro att jag förvägrar honom
              och hans parti rätten att hysa åsikter. Absolut inte. Det är självklart
              så att vi kan ha olika åsikter och kan visa upp dem inför väljarna
              genom att debattera de olika åsikterna, men det förutsätter ju
              att det finns två alternativ att jämföra, och jag förstår inte
              hur det alternativ som Kristdemokraterna förordar ser ut. Ni kritiserar
              att vi har varit för stränga i tilldelningen och gett för liten
              tilldelning till kraftvärmen.
            </seg>
          </u>
          <u xml:id="i-b3e9110bbd14df05-180" prev="i-b3e9110bbd14df05-179" who="Q3296958">
            <seg xml:id="i-Be9HqTjjaXUFgsXsYt5Z8E">
              Min enkla fråga är: Vill ni då ge mer? Jag fick inget svar. Det
              hade väl varit enkelt att säga att ni vill ge en större tilldelning
              eftersom ni är kritiska mot att vi har gett för liten tilldelning.
              Jag tycker att det låter ganska naturligt. Stå då upp och säg
              att ni har lägre ambitioner i klimatpolitiken! Ni tycker att Sverige
              ska påverka det globala klimatet och växthuseffekten mer än vad
              vi tycker. Man måste ju välja i en sådan här situation. Man kan
              inte tycka allt.
            </seg>
          </u>
          <u xml:id="i-b3e9110bbd14df05-181" prev="i-b3e9110bbd14df05-179" who="Q3296958">
            <seg xml:id="i-G88Z6f7CULm4eQ7bNvoQEh">
              Men det finns i och för sig ett alternativ till. Vi har i vår
              fördelningsplan valt att prioritera industrins behov, och vi har
              kunnat gå långt i att tillgodose industrins behov av utsläppsrätter
              så att dess konkurrenskraft ska kunna värnas. Det är en prioritering
              som vi har tagit ansvar för och försvarat här i riksdagen och
              på andra ställen. Det har gjort att vi har blivit mer återhållsamma
              på andra områden, som inte är lika konkurrensutsatta och som framför
              allt har möjlighet att byta från fossilbaserade bränslen till
              förnybara bränslen. Det är här som värmen kommer in i bilden.
            </seg>
          </u>
          <u xml:id="i-b3e9110bbd14df05-182" prev="i-b3e9110bbd14df05-179" who="Q3296958">
            <seg xml:id="i-Np2Bc4p26mrFCXx6WDfoEa">
              Men jag har aldrig hört kd kritisera detta. Jag har aldrig hört
              Kristdemokraterna säga att vi ska bli strängare mot stålindustrin
              och skogsindustrin för att ge bättre möjligheter för värmeproduktionen.
              Det är ju en fullständigt legitim och rimlig hållning att ha,
              men lägg fram den på bordet, så att vi kan diskutera för och emot!
              Den nuvarande hållningen att bara säga att allt ska bli bättre
              för alla genast och på en gång tycker jag inte är trovärdig och
              övertygande.
            </seg>
          </u>
          <u xml:id="i-b3e9110bbd14df05-183" prev="i-b3e9110bbd14df05-179" who="Q3296958">
            <seg xml:id="i-Y4LNAsLxGAmuaLboDWHUjx">
              Jag tror inte det övertygar särskilt många väljare heller, särskilt
              inte nu i tider av Europaparlamentsval eftersom detta faktiskt
              är ett exempel på en fråga där problemet finns över den nationella
              nivån och där vi måste agera gemensamt om vi ska bli effektiva.
              Nu har vi gjort det. Det är ganska svårt. Det är ett experiment.
              Det är en försöksperiod som vi nu går in i från 2005, och det
              har en del underligheter i sig.
            </seg>
          </u>
          <u xml:id="i-b3e9110bbd14df05-184" prev="i-b3e9110bbd14df05-179" who="Q3296958">
            <seg xml:id="i-HPtFM1uHQ5r1ai7Vgc2QTM">
              Jag hade gärna sett att vi hade fått en branschvis tilldelning
              så att högklassiga anläggningar i ett land hade gynnats av det
              i konkurrensen med sämre anläggningar i andra länder, men nu är
              det den nationella beslutsnivån som i varje land har använts för
              att fördela utsläppsrätterna, och då blir det inte identisk behandling
              mellan olika länder.
            </seg>
          </u>
          <u xml:id="i-b3e9110bbd14df05-185" prev="i-b3e9110bbd14df05-179" who="Q3296958">
            <seg xml:id="i-9mseD425cry6vVMmqrtDbK">
              Men konkurrensförhållandena är sådana att jag prioriterar att
              skogsindustrin och stålindustrin har bra konkurrensförhållanden
              jämfört med den här industrin, som inte är lika konkurrensutsatt
              och där de ekonomiska drivkrafterna faktiskt kan göra att man
              driver från olja eller kol till naturgas och från fossilbaserade
              bränslen till förnybara bränslen. Jag tycker alltså att i en svår
              avvägning har vi hamnat någorlunda rimligt, men jag är beredd
              att diskutera om det finns ett annat alternativ på bordet att
              jämföra med. Så lägg gärna fram ett sådant, Ulrik Lindgren!
            </seg>
          </u>
          <note type="speaker" xml:id="i-ChRPxKL4EMSszkm7AkF4JM">
            Anf. 39 ULRIK LINDGREN (kd):
          </note>
          <u xml:id="i-b3e9110bbd14df05-186" next="i-b3e9110bbd14df05-190" who="Q5956278">
            <seg xml:id="i-2kGpyFasViXaooj811r7Jz">
              Fru talman! Konkurrensutsatt är ju den här kraftvärmeproducerande
              delen av industrin också. De konkurrerar ju med utländska elproducenter.
              Precis som andra är utsatta för en hård konkurrens är naturligtvis
              även den här delen av näringslivet det.
            </seg>
          </u>
          <u xml:id="i-b3e9110bbd14df05-187" prev="i-b3e9110bbd14df05-186" who="Q5956278">
            <seg xml:id="i-SqAhn85sXzVw3N1qKngKVw">
              Det är naturligtvis ett svårt hantverk att totalt sett sy ihop
              landets fördelning av utsläppsrätter, men det som så att säga
              lyser igenom interpellationen är en stor förvåning över att kraftvärmen
              har fått den här ringa tilldelningen av utsläppsrätter. Själva
              näringen är oerhört förvånad över att den bara har fått denna
              kanske 60-procentiga tilldelning av utsläppsrätter för 2007.
            </seg>
          </u>
          <u xml:id="i-b3e9110bbd14df05-188" prev="i-b3e9110bbd14df05-186" who="Q5956278">
            <seg xml:id="i-CJWYgxHc8vJ1RACHDn6RH4">
              Jag har naturligtvis inte här någon insiktsfull och klar uppfattning
              om hur utsläppsrätterna totalt sett skulle ha fördelats, men det
              är ju djupt olyckligt att vi får den här signalen gentemot kraftvärmeproducenterna
              att det blir den här utsläppsfördelningen. Detta är ju ett entydigt
              budskap från kraftvärmesidan.
            </seg>
          </u>
          <u xml:id="i-b3e9110bbd14df05-189" prev="i-b3e9110bbd14df05-186" who="Q5956278">
            <seg xml:id="i-U1g1vAPua14dYGbPg1jVSS">
              Kraftvärme är ju det som påverkar åt rätt håll här. Genom kraftvärmetillskottet
              ska vi kunna komma bort från mera fossilbränslebaserad kraftproduktion,
              och vi ska om möjligt också till och med avveckla kärnkraft tack
              vare att kraftvärmen växer kraftfullt. Då är det klart att vi
              skulle behöva ha någonting som gynnar kraftvärmeproducentsidan
              mer.
            </seg>
          </u>
          <u xml:id="i-b3e9110bbd14df05-190" prev="i-b3e9110bbd14df05-186" who="Q5956278">
            <seg xml:id="i-47gQ61MpKioC1uwUymjTjn">
              Jag skulle avslutningsvis vilja fråga energiministern vad han
              har för uppfattning om konsekvensen för svensk naturgaseldad kraftvärme,
              eftersom den får sämre konkurrensvillkor än den europeiska på
              en avreglerad marknad. Hur många nya kraftvärmeverk med naturgasdrift
              tror näringsministern att det kommer att byggas i Sverige under
              de närmaste tio åren, förutsatt att det skissade regelverket för
              utsläppsrätter förverkligas?
            </seg>
          </u>
          <note type="speaker" xml:id="i-Nv1jcVA2rSeaAcRTayAbr">
            Anf. 40 Näringsminister LEIF PAGROTSKY (s):
          </note>
          <u xml:id="i-b3e9110bbd14df05-191" next="i-b3e9110bbd14df05-194" who="Q3296958">
            <seg xml:id="i-FV6kq26QRxQLQeEAW98pJJ">
              Fru talman! Jag noterar att Ulrik Lindgren inte tog chansen att
              redovisa vad kd tycker. Vill kd ha mer växthusgaser, eller vill
              kd ha samma mängd växthusgaser som regeringen, Miljöpartiet och
              Vänsterpartiet? Jag tycker att det lyser av tomhet i hela den
              här debatten. Jag skulle föreslå Ulrik Lindgren att tänka igenom
              det här och återkomma, så att vi får chans att debattera det här
              när det finns ett kd-alternativ att jämföra med. Det duger inte,
              tycker jag, att bara säga: Bättre åt alla hela vägen överallt
              utan avvägningar mellan motstridiga mål.
            </seg>
          </u>
          <u xml:id="i-b3e9110bbd14df05-192" prev="i-b3e9110bbd14df05-191" who="Q3296958">
            <seg xml:id="i-GbBjh3mj9Rtw1wU6x1Udk">
              Vi har ett åtagande mot framtida generationer och mot övriga
              länder enligt Kyotoprotokollet att göra en kraftansträngning på
              det här området. Ulrik Lindgren har ingen vägledning till hur
              denna kraftansträngning bör göras, annat än att den inte får kännas
              någonstans. Det är fel utgångspunkt.
            </seg>
          </u>
          <u xml:id="i-b3e9110bbd14df05-193" prev="i-b3e9110bbd14df05-191" who="Q3296958">
            <seg xml:id="i-BSQiYgHi2jTmNtAEKt3AU8">
              Den konkreta frågan gällde konkurrensförhållandena för naturgaser.
              Naturgaser har en bättre behandling, och skall ha en bättre behandling
              det är avsiktligt så än olja och kol. Det är likafullt så att
              den inte har en lika gynnsam behandling som förnybara bränslen.
              Det är ju själva poängen med systemet: Det ska stimulera en övergång
              från olja och kol till naturgas, därför att naturgas är bättre
              ur miljösynpunkt. Det ska också stimulera en övergång från alla
              fossila bränslen, över naturgas, som ju är ett fossilt bränsle,
              till förnybara bränslen. Det blir som en stege eller en trappa
              där man ger stimulanser för att gå i rätt riktning.
            </seg>
          </u>
          <u xml:id="i-b3e9110bbd14df05-194" prev="i-b3e9110bbd14df05-191" who="Q3296958">
            <seg xml:id="i-EYLxVH3QMLJLNHZK4KuP6K">
              Men en politik som inte innehåller stimulanser för någon, som
              inte träffar någon och som bara är snäll mot alla, den kommer
              att visa sig vara väldigt elak mot klimatet och mot framtida generationer.
              Det är kd:s linje. Jag hoppas att den kan ändras.
            </seg>
          </u>
          <note xml:id="i-KitYXBo9bQPriaEwqLa3KY">
            Överläggningen var härmed avslutad.
          </note>
          <note xml:id="i-L79B2p8jTYmby9UunbLq1s">
            9 § Interpellation 2003/04:537 om folkomröstningen om kärnkraften
          </note>
          <note xml:id="i-WKftdV37hWVmPYAXTcQHRt">
            Andre vice talmannen meddelade att interpellation 2003/04:537
            av Nyamko Sabuni (fp) om folkomröstningen om kärnkraften hade
            återtagits och därför inte skulle besvaras.
          </note>
          <note xml:id="i-JVSAFnPadRcdRXpASMMZX8">
            10 § Svar på interpellationerna 2003/04:539 och 540 om EU och
            handeln med Medelhavsländerna
          </note>
          <note type="speaker" xml:id="i-JJyz5zCvDP1Y3EeMniWVDr">
            Anf. 41 Näringsminister LEIF PAGROTSKY (s):
          </note>
          <u xml:id="i-b3e9110bbd14df05-195" next="i-b3e9110bbd14df05-204" who="Q3296958">
            <seg xml:id="i-QbbjFvK12xSqUAPuLhQwgL">
              Fru talman! Yvonne Ruwaida har frågat både utrikesministern och
              mig om vi avser att agera för att EU ska ge ett antal länder i
              Nordafrika och Mellanöstern, de så kallade Medaländerna, möjlighet
              att skydda sina industrier och sina jordbrukssektorer för att
              de ska kunna bygga upp sina ekonomier och därmed bidra till en
              värld som är mer rättvis och som minskar grogrunden för terrorism.
              Arbetet inom regeringen är fördelat på det sättet att det är jag
              som ska besvara båda de här interpellationerna.
            </seg>
          </u>
          <u xml:id="i-b3e9110bbd14df05-196" prev="i-b3e9110bbd14df05-195" who="Q3296958">
            <seg xml:id="i-Hok8DKAuLC1nRrSZ7KLyEL">
              Jag vill först framhålla att Sverige redan har agerat och tänker
              fortsätta att agera för att Medaländerna ska kunna utveckla sina
              ekonomier och under en rimlig övergångsperiod kunna skydda de
              sektorer som är mest i behov av reformer.
            </seg>
          </u>
          <u xml:id="i-b3e9110bbd14df05-197" prev="i-b3e9110bbd14df05-195" who="Q3296958">
            <seg xml:id="i-6t5jDQoXqdq3XTy3iWAGst">
              EU har redan ingått associeringsavtal med alla Medaländer utom
              Syrien, där förhandlingarna ännu inte avslutats. Flera av avtalen
              har redan trätt i kraft. I samtliga avtal finns regler om frihandel
              som slutmål och med gradvisa sänkningar av tullarna under en övergångsperiod
              på upp till tolv år.
            </seg>
          </u>
          <u xml:id="i-b3e9110bbd14df05-198" prev="i-b3e9110bbd14df05-195" who="Q3296958">
            <seg xml:id="i-WWgGmkCJgDEyd9fv3vaDoD">
              Jag ser dessa avtal främst som en möjlighet för Medaländerna.
              Vi har sett hur de fattigaste länderna inom EU dragit nytta av
              den större marknad som samarbetet erbjudit. Detta gäller inte
              minst de europeiska Medelhavsländerna. Jag vill att grannländerna
              söder om Medelhavet ska erbjudas samma möjlighet.
            </seg>
          </u>
          <u xml:id="i-b3e9110bbd14df05-199" prev="i-b3e9110bbd14df05-195" who="Q3296958">
            <seg xml:id="i-43E27y2TKPQaZQrAU7yG8z">
              Därför har vi från svensk sida varit pådrivande för att Europa
              ska öppna sina marknader för partnerländernas jordbruksexport.
              Alltsedan Barcelonaprocessen inleddes 1995, har Sverige drivit
              att avtalen ska leva upp till existerande internationella regler
              i Världshandelsorganisationen, WTO. Det betyder också att jordbruksprodukter
              måste inkluderas i associeringsavtalen och i det frihandelsområde
              runt Medelhavet som ska upprättas till år 2010.
            </seg>
          </u>
          <u xml:id="i-b3e9110bbd14df05-200" prev="i-b3e9110bbd14df05-195" who="Q3296958">
            <seg xml:id="i-RSh2Q8qknYf7qW4qbLaize">
              Jag delar helt Yvonne Ruwaidas krav på att EU ska reformera sin
              jordbrukspolitik. Vi måste ta bort de subventioner som driver
              upp produktionen långt bortom de nivåer där EU är konkurrenskraftigt.
              Det har hittills visat sig omöjligt att göra något åt jordbrukssubventionerna
              med hjälp av bilaterala förhandlingar. Här behöver vi förhandla
              multi-lateralt, i WTO.
            </seg>
          </u>
          <u xml:id="i-b3e9110bbd14df05-201" prev="i-b3e9110bbd14df05-195" who="Q3296958">
            <seg xml:id="i-Q2f2PWWm22oZBYBozfMc1s">
              Jag tror alltså att Medelhavsländerna har mycket att vinna på
              att handla med EU och att dessa vinster blir än mycket större
              om EU på allvar reformerar sin jordbrukspolitik.
            </seg>
          </u>
          <u xml:id="i-b3e9110bbd14df05-202" prev="i-b3e9110bbd14df05-195" who="Q3296958">
            <seg xml:id="i-3Kou6oyP4xLnKiwc1ZHJDk">
              Men jag anser också att Medelhavsländerna själva behöver utveckla
              sitt interna samarbete. Därför har vi från svensk sida understrukit
              vikten av att avtalen utformas så att de underlättar samarbetet
              Medaländerna emellan. När vi förra året vid Barcelonaprocessens
              handelsministermöte i Palermo kunde besluta om nya ursprungsregler
              för Medaländerna på EU:s marknad var det ett stort framsteg i
              den kampen.
            </seg>
          </u>
          <u xml:id="i-b3e9110bbd14df05-203" prev="i-b3e9110bbd14df05-195" who="Q3296958">
            <seg xml:id="i-ULUSabxpJDNPHytXUmXSCa">
              Det är sant att den konkurrens som stärker ett land på längre
              sikt kan knäcka produktionen om den införs för snabbt och utan
              att andra viktiga komponenter är på plats. Jag tänker på valutakurser
              och ekonomisk stabilitet i stort, men också på kunskap om produktionsprocesser
              och de krav som ställs på exportmarknaderna. För att ge tid för
              omställning ger Medaavtalen möjlighet för partnerländerna att
              gradvis öppna sina marknader för EU:s varor både på jordbruksområdet
              och vad gäller industrivaror. Faktum är att överenskommelserna
              till och med tillåter ett land att återinföra tullar för industrier
              under uppbyggnad.
            </seg>
          </u>
          <u xml:id="i-b3e9110bbd14df05-204" prev="i-b3e9110bbd14df05-195" who="Q3296958">
            <seg xml:id="i-XsdPSEK6pPe9F7NRHtWnEd">
              Men även om en viss anpassningsperiod behövs är jag tveksam till
              att lägga alltför stor vikt vid just denna aspekt. Medaländerna
              behöver genomföra reformer om de vill uppnå konkurrenskraft och
              få i gång tillväxt. De behöver modernisera sina ekonomier och
              samhällen. De behöver ge sina medborgare framtidstro så att fundamentalismen
              inte kan gro. Allt detta främjas av mer öppenhet och gradvis friare
              handel. Medaavtalen med deras fokus på politisk dialog, utvecklingssamarbete
              och handel är ett sätt att öka öppenheten. Men reformerna måste
              i slutändan komma från länderna själva. Vi kan inte göra jobbet
              åt dem.
            </seg>
          </u>
          <note type="speaker" xml:id="i-D15fDUCGKNNXugH7rv7WH5">
            Anf. 42 YVONNE RUWAIDA (mp):
          </note>
          <u xml:id="i-b3e9110bbd14df05-205" next="i-b3e9110bbd14df05-211" who="Q4975999">
            <seg xml:id="i-rCikZjbGQefQZNuq8TaR8">
              Fru talman! Näringsministern! I kampen mot terrorism har fokus
              lagts mycket på militära och polisiära åtgärder för att motverka
              terrorism. Vi har president Bushs doktrin om att agera förebyggande
              militärt. Vi har i dag en värld där många människor från muslimska
              länder inte längre omfattas av rättssäkerhet. De omfattas inte
              av internationell folkrätt eller nationell brottslagstiftning
              utan det finns en gråzon där man kan hållas i fängelse i över
              ett år utan ombud och rättegång. Vi ser en värld där rättssäkerheten
              urholkas.
            </seg>
          </u>
          <u xml:id="i-b3e9110bbd14df05-206" prev="i-b3e9110bbd14df05-205" who="Q4975999">
            <seg xml:id="i-ViuAmmYdowDNthdvb1akTg">
              I stället för att diskutera hur vi motverkar terrorismen i grunden
              sker mycket militära och polisiära insatser. Det finns väldigt
              lite fokus på hur vi kan motverka fattigdomen. För det är ur fattigdomen,
              ur arbetslösheten som desperation föds. Det är i fattiga slumkvarter
              som man hittar stöd.
            </seg>
          </u>
          <u xml:id="i-b3e9110bbd14df05-207" prev="i-b3e9110bbd14df05-205" who="Q4975999">
            <seg xml:id="i-FWkeS871z1VpiVgqvda25x">
              I Mellanöstern finns hög arbetslöshet och mycken fattigdom. Det
              är därför jag har ställt en interpellation om EU:s handelsavtal
              med de arabiska Medelhavsländerna.
            </seg>
          </u>
          <u xml:id="i-b3e9110bbd14df05-208" prev="i-b3e9110bbd14df05-205" who="Q4975999">
            <seg xml:id="i-2w39EjCrb98PEHBd84Aj72">
              Jag tycker inte att de avtalen är tillräckligt rättvisa. De skapar
              inte tillräckligt bra förutsättningar för de arabiska Medelhavsländerna
              att bygga upp sina industrier, sina ekonomier sina samhällen.
            </seg>
          </u>
          <u xml:id="i-b3e9110bbd14df05-209" prev="i-b3e9110bbd14df05-205" who="Q4975999">
            <seg xml:id="i-TtocpzJMfaZVh6q3LcRXYZ">
              Det har gjorts en studie på Department of Economics på Manchester
              Metropolitan University där man har tittat på effekterna av till
              exempel EU:s handelsavtal med Tunisien. Den stora vinnaren i det
              handelsavtalet är inte Tunisien. Man anser att EU tjänar åtta
              gånger mer på handelsavtalet än Tunisien. Det är fel utgångspunkt,
              tycker jag. EU är i huvudsak jag säger inte fullt ut intresserat
              av att öka marknadstillträdet för europeiska företag och att europeiska
              företag ska sälja sina produkter. Det borde inte vara så. Att
              i huvudsak ha avtal som gynnar EU är inte någon bra grund.
            </seg>
          </u>
          <u xml:id="i-b3e9110bbd14df05-210" prev="i-b3e9110bbd14df05-205" who="Q4975999">
            <seg xml:id="i-4yt3TZhdkVoEJJVMFefdfN">
              Jag vill kommentera det som handlar om jordbrukspolitiken. Näringsministern
              höll med mig om att jordbrukssubventionerna i EU borde avvecklas.
              Det är bra. Jag vill betona att 5 % av EU:s befolkning finns inom
              jordbrukssektorn. 40 % av befolkningen i de arabiska Medelhavsländerna
              finns inom jordbrukssektorn där. Men även med det här avtalet
              hotas jordbrukssektorn i de arabiska Medelhavsländerna. Det är
              väldigt allvarligt, för där finns mycket fattigdom. Vi behöver
              en politik som innebär en förändring.
            </seg>
          </u>
          <u xml:id="i-b3e9110bbd14df05-211" prev="i-b3e9110bbd14df05-205" who="Q4975999">
            <seg xml:id="i-DwjfFFfYqdGZC8jBuhqQAo">
              Jag vill fråga hur Sverige agerar för att avveckla EU:s jordbruksstöd.
            </seg>
          </u>
          <note type="speaker" xml:id="i-28dCFBkB6KbqTCUjPNLaW6">
            Anf. 43 Näringsminister LEIF PAGROTSKY (s):
          </note>
          <u xml:id="i-b3e9110bbd14df05-212" next="i-b3e9110bbd14df05-218" who="Q3296958">
            <seg xml:id="i-7g8VBmzWhqg7U4p9U2PRVW">
              Fru talman! Jag tycker att det är roligt att debattera den här
              frågan med Yvonne Ruwaida eftersom vi för ovanlighetens skull
              har väldigt mycket gemensamt i vårt perspektiv. Jag tycker att
              den ekonomiska integrationen, det ekonomiska samarbetet, den ekonomiska
              utvecklingen och kampen mot fattigdomen är viktiga medel i kampen
              mot terrorismen som vi inte har använt tillräckligt i det förflutna.
              Kanske har det bidragit till att vi är där vi är i dag. Jag tycker
              att vi ska lära av det och växla upp det här instrumentet, precis
              som Yvonne Ruwaida säger, och inte bara förlita oss på polis och
              militär. Vi behöver också titta på den här typen av krafter.
            </seg>
          </u>
          <u xml:id="i-b3e9110bbd14df05-213" prev="i-b3e9110bbd14df05-212" who="Q3296958">
            <seg xml:id="i-SznykzVJwhS87Did5B7Pnb">
              Sverige har varit aktivt och pådrivande i detta. Inte förrän
              Sverige hade ordförandeskapet i EU 2001 hade Medaländernas handelministrar
              träffats för att diskutera hur man skulle genomföra det toppmöten
              tidigare hade bestämt, nämligen att man skulle göra sådana här
              saker. Man hade bestämt att göra det. Sedan hade inget gjorts
              och inget hänt. De hade inte ens träffats för att diskutera vad
              man skulle kunna börja göra. Vi kallade samman ett sådant möte.
              Vi såg till att få beslutat att mötena nu ska vara årliga. Det
              är de. Nu börjar det hända saker lite då och då. Förhoppningsvis
              kommer balansen i avtalen att bli bättre än det avtal med Tunisien
              som också Sverige har underkänt och kritiserat hårt internt i
              EU-sammanhang.
            </seg>
          </u>
          <u xml:id="i-b3e9110bbd14df05-214" prev="i-b3e9110bbd14df05-212" who="Q3296958">
            <seg xml:id="i-D6VGCZkd1gn3uqpremXNHQ">
              Ett huvudproblem hittills har varit det som med en teknisk term
              kallas för ursprungsreglerna. För att få tullfrihet i EU måste
              en tunisisk produkt vara tillverkad till 100 % i Tunisien. En
              tunisisktillverkad skjorta får inte vara gjord av tyg från Algeriet.
              Detta söndrar och splittrar i stället för att integrera och främja
              utveckling söder om Medelhavet. Äntligen har detta ändrats, men
              det är bara ett litet första steg. Vi måste framåt rejält och
              kraftfullt.
            </seg>
          </u>
          <u xml:id="i-b3e9110bbd14df05-215" prev="i-b3e9110bbd14df05-212" who="Q3296958">
            <seg xml:id="i-BvgonEoVVNQNy5PBYG1jK2">
              Jordbrukspolitiken är ett huvudproblem som vi i EU måste ta itu
              med om vi menar allvar med det vi säger. Det är inte skjortor
              och sådant utan det är tomater och sådant. Det är mat som är det
              huvudsakliga, första steget i flera av de här ländernas ekonomiska
              utveckling.
            </seg>
          </u>
          <u xml:id="i-b3e9110bbd14df05-216" prev="i-b3e9110bbd14df05-212" who="Q3296958">
            <seg xml:id="i-V92CjJ9uSDWdqryLRG4AhL">
              Jag beklagar dock att Yvonne Ruwaida inte har haft stöd i den
              här frågan i sitt eget parti här i riksdagen. Den här linjen har
              motarbetats av Miljöpartiet så sent som nu i vår. När jordbruksministern
              har redovisat vår attityd till jordbruksreformerna har vi inte
              fått det stöd vi har behövt för att jordbruksstödet ska vara frikopplat
              från produktionen. Det är det fundamentala i att vi subventionerar
              produktion som slår ut producenter i fattigare länder som behöver
              inkomster och har bättre förutsättningar för det än man har i
              EU. Jag beklagar det och ser fram emot att Yvonne Ruwaida blir
              mer framgångsrik i sin interna argumentation framöver, så att
              vi kan få en bredare enighet här.
            </seg>
          </u>
          <u xml:id="i-b3e9110bbd14df05-217" prev="i-b3e9110bbd14df05-212" who="Q3296958">
            <seg xml:id="i-6R7AF9R5kebURqNWJbvY1P">
              Låt mig lägga till en sak. Jag är inte säker på att vi är helt
              överens, även om jag har pratat om all den här enigheten. Jag
              tror inte lika mycket som Yvonne Ruwaida kanske tror jag misstänker
              att hon gör det, av interpellationen att döma att protektionism
              är en väg till rikedom i Nordafrika och Mellanöstern. Om det hade
              varit så hade denna region redan varit väldigt rik. Jag tror att
              protektionismen här tjänar att bevara gamla maktstrukturer, att
              cementera de härskande eliternas maktställning. De baserar ofta
              den på monopol på områden där man håller utländsk konkurrens borta.
            </seg>
          </u>
          <u xml:id="i-b3e9110bbd14df05-218" prev="i-b3e9110bbd14df05-212" who="Q3296958">
            <seg xml:id="i-FoE2xGZtU8eJMbpiwjaxqr">
              För mig är det självklart att marknader inte ska öppnas abrupt.
              Det ska ges tid för omställning. Länderna måste ges tid för förberedelser.
              Det var jag noga med att skriva utförligt i mitt svar. Jag hör
              alltid från miljöpartister när vi debatterar detta att protektionism
              är ett skydd som man behöver för att kunna utveckla sig. Där tror
              jag vi skiljer oss åt.
            </seg>
          </u>
          <note type="speaker" xml:id="i-8UfHRyrohQD8VZnxNfeeds">
            Anf. 44 YVONNE RUWAIDA (mp):
          </note>
          <u xml:id="i-b3e9110bbd14df05-219" next="i-b3e9110bbd14df05-226" who="Q4975999">
            <seg xml:id="i-U7t4UZg3GeeaJ188wqfKBz">
              Fru talman! Näringsministern! Jag vill först kommentera EU:s
              jordbrukspolitik. Det måste vara ganska välkänt att Miljöpartiet
              agerar för att avveckla EU:s jordbrukspolitik. Det innebär att
              jordbrukssubventionerna upphör. Jordbrukssubventionerna av olivolja
              ligger i dag på 2,5 miljarder euro per år och innebär att 40 %
              av olivoljeproduktionen i EU betalas av EU:s skattebetalare.
            </seg>
          </u>
          <u xml:id="i-b3e9110bbd14df05-220" prev="i-b3e9110bbd14df05-219" who="Q4975999">
            <seg xml:id="i-6vLX4gp5X1T7esNoLp8V3X">
              Det finns andra exempel. Vi har i EU jordbrukssubventioner av
              tobaksodling och av annat som vi inte vill ha. Det borde vara
              välkänt att Miljöpartiets linje är att avveckla EU:s jordbruksstöd,
              men när det gäller diskussionen om hur man når dit och hur man
              hanterar svensk jordbrukspolitik inom ramen för EU:s jordbrukspolitik
              är det en fråga som jag inte har detaljkunskaper om.
            </seg>
          </u>
          <u xml:id="i-b3e9110bbd14df05-221" prev="i-b3e9110bbd14df05-219" who="Q4975999">
            <seg xml:id="i-C7EhgngJV1mE18kDbjPggb">
              När det gäller EU:s handelsavtal med de arabiska Medelhavsländerna
              vill jag dock ta upp det som näringsministern nämner i slutet
              av sitt anförande, nämligen att protektionism är dåligt. Jag tror
              att handeln fungerar när det finns jämnstarka parter, när handel
              och konkurrens sker på någorlunda lika villkor och med lika förutsättningar.
            </seg>
          </u>
          <u xml:id="i-b3e9110bbd14df05-222" prev="i-b3e9110bbd14df05-219" who="Q4975999">
            <seg xml:id="i-5xa555Kk5HnTup2ZCRuZrM">
              Men att bara ha lika villkor slår ut de svaga. Om man jämför
              skjortproducenten i Tunisien med skjortproducenten i Frankrike,
              eller mattproducenten i Tunisien med mattproducenten i Frankrike,
              ser man att produktionen i de arabiska Medelhavsländerna inte
              är lika industrialiserad, utan mycket handlar om hantverksarbete.
              Det är en lokal, småskalig produktion som lätt slås ut.
            </seg>
          </u>
          <u xml:id="i-b3e9110bbd14df05-223" prev="i-b3e9110bbd14df05-219" who="Q4975999">
            <seg xml:id="i-UY4khjX9gqi2pMQrGtJACm">
              Det kanske är just det relevanta i den här interpellationsdebatten,
              för näringsministern skriver att Medaländerna ska kunna utveckla
              sina ekonomier under en rimlig övergångsperiod. Då är frågan:
              Vad är en rimlig övergångsperiod? Jag kanske tycker att perioden
              behöver vara längre, men jag tror att vi är överens om målet.
            </seg>
          </u>
          <u xml:id="i-b3e9110bbd14df05-224" prev="i-b3e9110bbd14df05-219" who="Q4975999">
            <seg xml:id="i-Kr4F1jeWK6oZPWzXBm4ivk">
              Näringsministern säger att man ska fastställa en tid i ett avtal.
              Jag menar att man hellre ska vara öppen och titta på vad som hänt
              i sak i länderna och i relationen mellan länderna. I sitt svar
              till mig säger näringsministern också att man måste kunna skydda
              de sektorer, som mest är i behov av reformer. Vilka sektorer är
              det? Det är en springande punkt där vi kanske inte riktigt är
              överens om vidden av vilka sektorer det gäller. Jag skulle nog
              inledningsvis vilja skydda fler sektorer än vad näringsministern
              är intresserad av.
            </seg>
          </u>
          <u xml:id="i-b3e9110bbd14df05-225" prev="i-b3e9110bbd14df05-219" who="Q4975999">
            <seg xml:id="i-dAk24wRMWSiEhLZiARjrX">
              Det här är mycket viktiga och komplexa frågor, som jag gärna
              skulle vilja att vi utvecklade. Varför kan vi inte ha ett seminarium
              i Sveriges riksdag och bjuda in representanter för olika arabiska
              Medelhavsländer där de får berätta för oss hur produktionen i
              olika sektorer ser ut och där vi kan ha en rejäl diskussion? Jag
              skulle önska att vi kunde vidareutveckla den frågeställningen.
            </seg>
          </u>
          <u xml:id="i-b3e9110bbd14df05-226" prev="i-b3e9110bbd14df05-219" who="Q4975999">
            <seg xml:id="i-DTPYbwEQUKDpGToKNGA2Z">
              Jag tycker också att det är tveksamt att man lägger in Singaporefrågorna
              i de bilaterala handelsavtalen. Jag tycker att det är fel från
              EU:s sida att lägga in dem eftersom de arabiska Medelhavsländerna
              i bilaterala handelsförhandlingar var och en för sig inte är särskilt
              starka i relation till EU.
            </seg>
          </u>
          <note type="speaker" xml:id="i-W2wfJ8JeZ58GXpuTc7HE1i">
            Anf. 45 Näringsminister LEIF PAGROTSKY (s):
          </note>
          <u xml:id="i-b3e9110bbd14df05-227" next="i-b3e9110bbd14df05-233" who="Q3296958">
            <seg xml:id="i-VBTvF7hy8PZPrvQ2EqPN5B">
              Herr talman! Nu talar Yvonne Ruwaida mest om de frågor som skiljer
              oss åt. Låt inte det skymma det faktum att mycket av det grundläggande
              som den här frågan handlar om är vi uppenbarligen överens om.
            </seg>
          </u>
          <u xml:id="i-b3e9110bbd14df05-228" prev="i-b3e9110bbd14df05-227" who="Q3296958">
            <seg xml:id="i-SfXfw9dDkCW9BhXvARTAiY">
              Vi ska ha mer ekonomisk integration för att vi tror att det också
              är effektivt i kampen mot terrorismen. Vi kan inte förlita oss
              enbart på polis och militär utan det här instrumentet har också
              en roll att spela, även om det tar tid och vi i det förflutna
              gjort försummelser som innebär att vi måste komma i kapp. Där
              verkar vi i alla fall vara överens.
            </seg>
          </u>
          <u xml:id="i-b3e9110bbd14df05-229" prev="i-b3e9110bbd14df05-227" who="Q3296958">
            <seg xml:id="i-7BEtqgXb21UCudra6YiJYT">
              När man tittar på detaljerna innebär Yvonne Ruwaidas senaste
              replik att det bara är EU som ska göra någonting, medan alla andra
              inblandade länder är bra som de är. Det sades inte ett ord om
              att Egypten ska göra något, att Algeriet ska göra något, att Marocko
              ska göra något, att Syrien ska göra något över huvud taget, för
              att inte tala om Libanon som inte heller ska göra något. Däremot
              ska EU göra allt möjligt för deras skull så att de kan utvecklas
              och så vidare.
            </seg>
          </u>
          <u xml:id="i-b3e9110bbd14df05-230" prev="i-b3e9110bbd14df05-227" who="Q3296958">
            <seg xml:id="i-58j6eFiHcvoA2kAzGc2LTU">
              Jag tycker också att EU ska göra allt möjligt, och jag vill gå
              längre än Yvonne Ruwaida i det jag vill att EU ska göra. Men berätta:
              Vad ska de andra göra? Är de samhällena bra som de är? Är Syrien
              ett bra land som det är? Har de en vital och dynamisk ekonomi
              som utvecklar landet för medborgarnas bästa om bara EU ändrar
              sig lite grann? Tänk, det tror inte jag!
            </seg>
          </u>
          <u xml:id="i-b3e9110bbd14df05-231" prev="i-b3e9110bbd14df05-227" who="Q3296958">
            <seg xml:id="i-2LW5tkkmPLTG2CenjrRofa">
              Yvonne Ruwaida säger att handel ska bedrivas på lika villkor
              mellan jämnstarka länder. Min bild är inte den att avtalen ställer
              lika krav. Övergångsregler och skyddsnivåer är inte desamma i
              Frankrike som i Tunisien. Men även om man tycker som Yvonne Ruwaida
              kan man fråga sig: Kan inte Egypten och Algeriet öppna sig för
              varandra? Varför ska var och en skydda sin oligarki på konsumenternas,
              och de fattiga människornas, bekostnad? Finns det i Yvonne Ruwaidas
              världsbild ingen mekanism kring detta? I så fall har den dolts
              väl för oss som i olika debatter i kammaren lyssnar på henne.
            </seg>
          </u>
          <u xml:id="i-b3e9110bbd14df05-232" prev="i-b3e9110bbd14df05-227" who="Q3296958">
            <seg xml:id="i-2FuTfzrZbkAaXC58JkxwPe">
              Hur mycket vi än gör i EU för att hjälpa dessa länder att få
              tillträde till vår marknad tror jag inte att det räcker. Det är
              ett viktigt bidrag, men mer än ett bidrag kan det aldrig bli.
            </seg>
          </u>
          <u xml:id="i-b3e9110bbd14df05-233" prev="i-b3e9110bbd14df05-227" who="Q3296958">
            <seg xml:id="i-D8jAzSpzwh7Q8KQZbWuoDQ">
              Låt mig slutligen uttrycka min glädje över Yvonne Ruwaidas engagemang
              i hur EU ska utforma sin politik. Jag delar det engagemanget.
              Vi ska vara aktiva i EU-samarbetet för att driva hela Europa framför
              oss i den riktning som vi tycker att det ska ha. Det är en bra
              metod, och den ska vi fortsätta att arbeta med. Jag tycker därför
              inte att vi ska lämna EU.
            </seg>
          </u>
          <note type="speaker" xml:id="i-F67Qqud8eT1Ts3dx672Ez8">
            Anf. 46 YVONNE RUWAIDA (mp):
          </note>
          <u xml:id="i-b3e9110bbd14df05-234" next="i-b3e9110bbd14df05-236" who="Q4975999">
            <seg xml:id="i-SDq6FLP8od4kWk2V4un2Ap">
              Herr talman! Herr näringsminister! Även om man är EU-motståndare
              jobbar man ändå konstruktivt med att förbättra och utveckla EU.
              Det handlar om att hålla två bollar i luften samtidigt. Jag tror
              till och med att vi EU-motståndare ibland vågar vara mer kritiska
              och driva fler frågor i EU än de som hela tiden behöver försvara
              EU.
            </seg>
          </u>
          <u xml:id="i-b3e9110bbd14df05-235" prev="i-b3e9110bbd14df05-234" who="Q4975999">
            <seg xml:id="i-9Yhab58P5nreRmxe99ubqd">
              När det gäller den diskussion som vi nu för i kammaren anklagade
              näringsministern mig för att inte tycka att de olika arabländerna
              har ett eget ansvar. Självklart har de ett eget ansvar. Självklart
              har de ett ansvar för att föra en ekonomisk politik och bygga
              upp skyddsnät i sina länder. Detta har jag också skrivit en artikel
              om i en arabisk tidskrift där jag just uppmanar de arabiska länderna
              att ta ett ansvar både för demokratisk utveckling och för social
              välfärd.
            </seg>
          </u>
          <u xml:id="i-b3e9110bbd14df05-236" prev="i-b3e9110bbd14df05-234" who="Q4975999">
            <seg xml:id="i-Jzj9iaZTtFHRyHzAvW3k5d">
              Alla länder har ett ansvar. EU har ett ansvar dels med tanke
              på dess historia i Mellanöstern, dels med tanke på dess rikedom.
              Därför har EU ett ansvar mot omvärlden. Det handlar inte bara
              om de arabiska Medelhavsländerna utan om stora delar av den fattiga
              delen av världen. När vi utvecklar handelsavtalen borde vi kunna
              göra det på ett sätt som bättre gynnar de arabiska Medelhavsländerna
              så att de får möjlighet att bygga upp bärkraftiga ekonomier. Tyvärr
              är man mycket otydlig här. När det till exempel gäller hur man
              ska hjälpa jordbrukssektorn är man otydlig beträffande vilken
              typ av stöd de arabiska Medelhavsländerna ska få.
            </seg>
          </u>
          <note type="speaker" xml:id="i-5WcsxPC7eSnCvrMyCLGVRT">
            Anf. 47 Näringsminister LEIF PAGROTSKY (s):
          </note>
          <u xml:id="i-b3e9110bbd14df05-237" next="i-b3e9110bbd14df05-240" who="Q3296958">
            <seg xml:id="i-ESssLRRVJ6PqxuQZU5uNUy">
              Herr talman! Jag tackar Yvonne Ruwaida för att jag för första
              gången får höra att hon har synpunkter på att också de arabiska
              länderna bör göra något och förändra något, även om det skedde
              i ganska allmänna och svepande ordalag. Men bilden kvarstår ändå
              att det är EU som ska frälsa dem från fattigdom och terrorism
              genom att ändra sitt sätt att vara. Hur det sättet att vara bör
              ändras är Yvonne Ruwaida och jag överens om.
            </seg>
          </u>
          <u xml:id="i-b3e9110bbd14df05-238" prev="i-b3e9110bbd14df05-237" who="Q3296958">
            <seg xml:id="i-HqnrRMq3qDcSFJEnwjsp9f">
              Jag beklagar att Yvonne Ruwaida inte fått sitt parti med sig
              när det gäller att ta bort kopplingen mellan jordbruksbidragen
              och produktionsvolymerna eftersom den drabbar dessa länder på
              ett sätt som går på tvärs mot det som Yvonne Ruwaida nu säger
              i talarstolen.
            </seg>
          </u>
          <u xml:id="i-b3e9110bbd14df05-239" prev="i-b3e9110bbd14df05-237" who="Q3296958">
            <seg xml:id="i-Nn3o3buFj2LxiPs8wERcXT">
              Låt oss glädjas över det som förenar och konstatera att regeringen
              har ett starkt stöd i sin pådrivande roll för att EU ska bli mer
              aktivt när det gäller att öppna sig för sina grannar i söder,
              liksom vi tycker också när det gäller grannarna i öster. Det handlar
              om en öppen grannskapspolitik för att främja ekonomisk utveckling,
              politisk utveckling, demokrati, fred och stabilitet och om att
              EU i de här frågorna måste vara mycket generösare. Men jag tycker
              också att vi ska vara klara och tydliga med att den här politiken
              betyder ingenting, hur bra den än blir från EU:s sida, om inte
              förhållandena i de andra länderna tillrättaläggs på ett sätt som
              gör att man kan dra fördel av sådana här möjligheter.
            </seg>
          </u>
          <u xml:id="i-b3e9110bbd14df05-240" prev="i-b3e9110bbd14df05-237" who="Q3296958">
            <seg xml:id="i-WkiVn22rXDSiSgjfkgvZHE">
              50-talsnäringsliv med Trabantliknande produkter som aldrig har
              varit utsatta för konkurrens kommer aldrig, hur långa övergångstider
              det än blir, att ha en chans att mäta sig på Europas marknad,
              hur mycket tullsänkningar det än blir. De måste ha mekanismer
              för att vitalisera sina ekonomier, och där menar jag att demokrati,
              yttrandefrihet och kulturell utveckling är väl så viktiga som
              ekonomisk utveckling.
            </seg>
          </u>
          <note xml:id="i-BtzFCfjCZnHZCPsKQTt8yi">
            Överläggningen var härmed avslutad.
          </note>
          <note xml:id="i-7FxmqrYhJEe9QCeH761ypd">
            11 § Svar på interpellation 2003/04:457 om studieavgifter vid
            universitet och högskolor
          </note>
          <note type="speaker" xml:id="i-A9kLFy2iTi5yQgJYRTHduk">
            Anf. 48 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-241" next="i-b3e9110bbd14df05-247" who="Q3297193">
            <seg xml:id="i-CZdjvkGaTg7dFwYiq7s4WT">
              Herr talman! Britt-Marie Danestig har ställt ett flertal frågor
              om studieavgifter vid universitet och högskolor.
            </seg>
          </u>
          <u xml:id="i-b3e9110bbd14df05-242" prev="i-b3e9110bbd14df05-241" who="Q3297193">
            <seg xml:id="i-G5SjDV77kRsGrE44MqsrpT">
              Avgiftsfri utbildning för svenska studenter är en grundläggande
              princip i regeringens utbildningspolitik. Högre utbildning ska
              finansieras med offentliga medel.
            </seg>
          </u>
          <u xml:id="i-b3e9110bbd14df05-243" prev="i-b3e9110bbd14df05-241" who="Q3297193">
            <seg xml:id="i-WyZ5YvuE5kPZEJBzzH6yAe">
              För att utveckla svensk högre utbildning måste vi fortsätta det
              målmedvetna och framgångsrika arbete för ökad kvalitet och breddad
              rekrytering som bland annat kom till uttryck i propositionen Den
              öppna högskolan (prop. 2001/02:15). Att läsa på högskolan måste
              vara en levande möjlighet i varje hem. Avgiftsfri utbildning för
              svenska studenter är en förutsättning för breddad rekrytering
              till högskolan. Jag är inte främmande för att ytterligare stärka
              skyddet för avgiftsfria studier för svenska studenter.
            </seg>
          </u>
          <u xml:id="i-b3e9110bbd14df05-244" prev="i-b3e9110bbd14df05-241" who="Q3297193">
            <seg xml:id="i-L1YmhA92QWdy5PFhpHMWxg">
              Samtidigt är det angeläget att ytterligare stärka den svenska
              högskolans internationella konkurrenskraft. Studenters och lärares
              rörlighet över gränserna har i århundraden varit viktig för utvecklingen
              och spridningen av ny kunskap och nya idéer. Det internationella
              utbytet ökar också förståelsen för andra länder och kulturer.
              För att stärka Sveriges ställning som ledande kunskapsnation är
              det därför viktigt att Sverige höjer ambitionerna, stärker attraktiviteten
              i de svenska utbildningarna och mer aktivt arbetar med internationalisering
              av svensk högre utbildning.
            </seg>
          </u>
          <u xml:id="i-b3e9110bbd14df05-245" prev="i-b3e9110bbd14df05-241" who="Q3297193">
            <seg xml:id="i-D9qByWsjj45n2N3XeNkBGd">
              En projektgrupp inom Regeringskansliet som har sett över vissa
              examensfrågor i högskolan presenterade i februari sina förslag
              i slutrapporten Högre utbildning i utveckling Bolognaprocessen
              i svensk belysning (Ds 2004:2). Förslagen syftar till att inrätta
              tydliga utbildningsnivåer och internationellt konkurrenskraftiga
              examina och därigenom öppna för en mer aktiv rekrytering av utländska
              studenter till Sverige. För att stärka de svenska universitetens
              och högskolornas konkurrenskraft är det också angeläget att lärosätena
              blir bättre på att samverka och profilera sig inom sina starka
              områden.
            </seg>
          </u>
          <u xml:id="i-b3e9110bbd14df05-246" prev="i-b3e9110bbd14df05-241" who="Q3297193">
            <seg xml:id="i-83pikMY2JGHVVctq1MkE8d">
              I dag är det möjligt för svenska lärosäten att sälja uppdragsutbildning
              till länder utanför EES-området. Köpare är då en offentlig eller
              privat organisation. Men för att rekrytera ännu fler utländska
              studenter till framför allt forskarutbildningen och en framtida
              masterutbildning bör universitet och högskolor kunna erbjuda enskilda
              studenter från länder utanför EES-området utbildning mot betalning
              utan att avgiftsfriheten i övrigt hotas. Den kraftiga ökningen
              av utbytesprogrammet Linnaeus-Palme, som är inriktat mot utvecklingsländer,
              ger utländska studenter med små ekonomiska resurser större möjligheter
              att studera i Sverige.
            </seg>
          </u>
          <u xml:id="i-b3e9110bbd14df05-247" prev="i-b3e9110bbd14df05-241" who="Q3297193">
            <seg xml:id="i-TNPRAngvkYc8hZXfcggumX">
              På den socialdemokratiska partikongressen i april i år togs ett
              beslut om att verka för att införa möjligheten för universitet
              och högskolor att ta ut avgifter för studenter från länder utanför
              EES-området. Men innan sådana avgifter kan införas måste ett antal
              praktiska frågor utredas närmare.
            </seg>
          </u>
          <note type="speaker" xml:id="i-Dge5AMHF3visvVooFW1mj7">
            Anf. 49 BRITT-MARIE DANESTIG (v):
          </note>
          <u xml:id="i-b3e9110bbd14df05-248" next="i-b3e9110bbd14df05-253" who="Q4944157">
            <seg xml:id="i-V8Rsdcw9mNZaNWFAqpxTh1">
              Herr talman! Först vill jag tacka utbildningsminister Thomas
              Östros för svaret på min interpellation. För Vänsterpartiet är
              det en självklar princip att utbildning vid universitet och högskolor
              ska vara kostnadsfri för studenterna. Lika tillgång till utbildning
              oavsett klassbakgrund, kön eller etnisk tillhörighet är för oss
              dels en fråga om rättvisa och jämlikhet, dels en förutsättning
              för att grundutbildning och forskning ska ha både hög kvalitet,
              samhällsrelevans och legitimitet.
            </seg>
          </u>
          <u xml:id="i-b3e9110bbd14df05-249" prev="i-b3e9110bbd14df05-248" who="Q4944157">
            <seg xml:id="i-2aJFYEJy2E1xUmhKurMHcz">
              Socialdemokraterna har tidigare delat vår syn på den avgiftsfria
              högre utbildningen. Den 9 april 2002 sade utbildningsministern
              så här i en interpellationsdebatt i riksdagen: En avgiftsbeläggning
              av enbart vissa utländska studenter skulle innebära en icke önskvärd
              uppdelning av studenterna i olika kategorier. De som i första
              hand skulle drabbas är studenter från länder med svagare ekonomi.
              Jag motsätter mig därför avgifter inom den högre utbildningen
              i Sverige, oavsett vilket land en student kommer ifrån.
            </seg>
          </u>
          <u xml:id="i-b3e9110bbd14df05-250" prev="i-b3e9110bbd14df05-248" who="Q4944157">
            <seg xml:id="i-XoA57n2K8c825oR6J7v2si">
              I februari 2003 vidhöll utbildningsministern sin uppfattning.
              Så här sade han då: Till skillnad från Moderaterna är jag inte
              beredd att verka för en uppdelning av studenterna i EU-medborgare
              eller EES-medborgare å ena sidan och övriga å den andra samt skärpa
              reglerna för de senare. En sådan uppdelning skulle motverka internationaliseringen
              av högskolan och i första hand drabba studenter från länder med
              svagare ekonomi. Jag har i flera debatter i den här kammaren varnat
              för att om man börjar införa avgifter för studenter som kommer
              från länder utanför EES-området så kommer detta att vara en murbräcka
              som till slut driver fram avgifter också för svenska studenter.
            </seg>
          </u>
          <u xml:id="i-b3e9110bbd14df05-251" prev="i-b3e9110bbd14df05-248" who="Q4944157">
            <seg xml:id="i-VwwDoMhADQk9xf1PXuoFMk">
              Ett år senare, den 28 februari i år, växlar utbildningsministern,
              i en artikel i DN, in på ett helt annat spår när han säger att
              det skulle vara bra för kvalitetsutvecklingen inom den svenska
              högskolan om Sveriges universitet och högskolor kunde rekrytera
              ännu fler utländska studenter. Det är dock inte självklart att
              detta ska finansieras av de svenska skattebetalarna. För att rekrytera
              fler utländska studenter till master- och forskarutbildningarna
              bör universiteten och högskolorna kunna erbjuda studenter från
              länder utanför EES utbildning mot betalning.
            </seg>
          </u>
          <u xml:id="i-b3e9110bbd14df05-252" prev="i-b3e9110bbd14df05-248" who="Q4944157">
            <seg xml:id="i-7cEp67fLVLaeSMoABWHo6c">
              Utbildningsministerns tidigare mycket negativa syn på avgifter
              har nu ersatts av en mer pragmatisk och positiv syn. Vad fick
              då utbildningsministern att så diametralt ändra uppfattning? Har
              Socialdemokraterna låtit sig inspireras av brittiska Labour som
              infört avgifter som år 2006 kommer att motsvara ca 3 000 pund
              per år och student? Eller hänger Thomas Östros omsvängning i avgiftsfrågan
              samman med ovilja och rädsla för att utmana den borgerliga oppositionen?
              Eller har Thomas Östros fallit till föga för de svenska universitets-
              och högskolerektorernas syn på avgiftsfrågan? Christina Ullenius,
              rektor vid Karlstads universitet och tillika ordförande i SUHF,
              sade i ett inslag i Sveriges Radio att hon ser en utveckling i
              Europa där skatterna sänks samtidigt som kostnaderna för åldringsvård
              och konkurrensen om de offentliga medlen ökar. Hon trodde därför
              att det kommer att bli vanligare att kostnader för utbildning
              lastas över på individen.
            </seg>
          </u>
          <u xml:id="i-b3e9110bbd14df05-253" prev="i-b3e9110bbd14df05-248" who="Q4944157">
            <seg xml:id="i-FStrLrD5r3EcsLNw1zPSYR">
              För Vänsterpartiet är det både överraskande och oroande att den
              socialdemokratiska mellankongressen i april i år tog ställning
              för utbildningsministerns förslag om att svenska lärosäten ska
              ges möjlighet att ta emot studenter utanför EES-området mot betalning.
              Vi menar att de farhågor som Thomas Östros tidigare givit uttryck
              för fortfarande äger sin giltighet. Avgiftsbeläggningen försvårar
              internationellt utbyte. Den särbehandlar studenter efter social
              bakgrund och den öppnar upp för att avgifter införs även för andra
              kategorier studenter. Risken för successiva utvidgningar och höjningar
              är stor, vilket internationella erfarenheter också tydligt visar.
            </seg>
          </u>
          <note type="speaker" xml:id="i-WrcSEdwmxTrX5Tdt1TbLev">
            Anf. 50 TOBIAS BILLSTRÖM (m):
          </note>
          <u xml:id="i-b3e9110bbd14df05-254" next="i-b3e9110bbd14df05-259" who="Q3112958">
            <seg xml:id="i-vDym3YFFZkPqZPDHA9v4s">
              Herr talman! Först av allt vill jag naturligtvis välkomna den
              här interpellationsdebatten. Vi moderater må ha andra uppfattningar
              än regeringen och dess stödparti Vänsterpartiet när det gäller
              finansieringen av landets lärosäten, men det finns aspekter som
              är viktiga att resonera kring.
            </seg>
          </u>
          <u xml:id="i-b3e9110bbd14df05-255" prev="i-b3e9110bbd14df05-254" who="Q3112958">
            <seg xml:id="i-SP9MGnzbzGi8W5KHNx8aLJ">
              Det är precis som utbildningsministern sade i sitt svar här,
              nämligen att beslutet att ändra reglerna för studerande utanför
              EES och avgiftsbelägga grundar sig på en korrekt bedömning av
              läget. Vi välkomnar naturligtvis från moderat sida Socialdemokraternas
              tillnyktring i den här frågan. Det har tagit lite tid, men hursomhelst
              är vi nu framme vid en bra situation.
            </seg>
          </u>
          <u xml:id="i-b3e9110bbd14df05-256" prev="i-b3e9110bbd14df05-254" who="Q3112958">
            <seg xml:id="i-43zft71L23VgTdzUyvLyfL">
              Vi moderater ser gärna en ökning av andelen sökande utanför EU
              till svenska universitet, svenska lärosäten. Men vi vet att bakgrunden
              för dem som i dag söker från de här utvecklingsländerna till Sverige
              till stor del är så socialt och ekonomiskt beskaffad att de hade
              haft råd och har råd att betala eventuella avgifter. De blir alltså
              inga förlorare om avgifter införs.
            </seg>
          </u>
          <u xml:id="i-b3e9110bbd14df05-257" prev="i-b3e9110bbd14df05-254" who="Q3112958">
            <seg xml:id="i-EmRGyW4oBG2PoeVXQmoa6L">
              Britt-Marie Danestigs och Vänsterpartiets bedömning är ideologiskt
              grundad i den här frågan, medan vår grundar sig på fakta. Vi har
              däremot i Sverige ett stort ansvar för att ge även icketraditionella
              sökande, alltså personer som har ekonomiskt svag bakgrund, möjlighet
              att komma till vårt land och få akademisk bildning. Vi moderater
              skulle kunna tänka oss en bred flora av stipendier särskilt riktade
              till länder utanför EES-området. En tanke är faktiskt att göra
              en avsättning i den svenska biståndsbudgeten för att uppnå detta.
              Det skulle vara intressant att på den här punkten få höra vad
              statsrådet tycker.
            </seg>
          </u>
          <u xml:id="i-b3e9110bbd14df05-258" prev="i-b3e9110bbd14df05-254" who="Q3112958">
            <seg xml:id="i-LpSUc6HKmpva2HHPov49VM">
              Om de svenska lärosätena ska ta emot fler studenter kräver detta
              att mer resurser tillförs lärosätena för att inte kvaliteten ytterligare
              ska urholkas, alternativt att andelen eller antalet utbildningsplatser
              som står till förfogande för svenska studenter minskas. Det kan
              ju ingen vilja. Utbildningsministern borde också kunna svara lite
              mer utförligt angående vilket av alternativen som han föredrar.
            </seg>
          </u>
          <u xml:id="i-b3e9110bbd14df05-259" prev="i-b3e9110bbd14df05-254" who="Q3112958">
            <seg xml:id="i-WWpGfkpsBCvw1nKZEwtNnd">
              Vad gäller den politik som Vänsterpartiet har bidragit med under
              ganska många år, genom att stötta den systematiska av Socialdemokraterna
              framkommenderade underfinansieringen av landets lärosäten, kan
              den knappast kritiseras med trovärdighet av Britt-Marie Danestig
              som själv representerar det partiet.
            </seg>
          </u>
          <note type="speaker" xml:id="i-V48JsPbmno8AuwTMnqnkDq">
            Anf. 51 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-260" next="i-b3e9110bbd14df05-266" who="Q3297193">
            <seg xml:id="i-VrEC4dGQXhcY27GGcUQuRV">
              Herr talman! En av de frågor som jag har jobbat mest engagerat
              med under min tid som utbildningsminister är frågan om att knäcka
              den sociala snedrekryteringen, att öppna våra högskolor för nya
              grupper, att se till att fler unga människor får chansen att studera
              på universitet och högskolor, oavsett vilken bakgrund de har.
              Därför var det roligt att läsa Högskoleverkets och dess generaldirektörs
              debattartikel i Dagens Nyheter i dag, som ju bekräftar att den
              politik som vi har bedrivit under sex sju år är en stor framgång.
              Antalet unga människor på högskolorna har ökat mycket kraftigt.
              Vi har för första gången på flera årtionden en lång period av
              minskad social snedrekrytering. Antalet från arbetarhem har fördubblats
              vid våra högskolor.
            </seg>
          </u>
          <u xml:id="i-b3e9110bbd14df05-261" prev="i-b3e9110bbd14df05-260" who="Q3297193">
            <seg xml:id="i-5ruzxU1nhvR1oBR9py3vPW">
              En grundbult i detta är naturligtvis avgiftsfriheten. Om man
              skulle införa avgifter för svenska studenter skulle det få en
              direkt effekt på social snedrekrytering i mycket negativ riktning.
              Jag är totalt oförstående inför de insatser man gör i Storbritannien
              när det gäller att inte bara införa utan också sedan höja avgifterna
              till högre utbildning. Där har man redan sett en effekt på social
              snedrekrytering.
            </seg>
          </u>
          <u xml:id="i-b3e9110bbd14df05-262" prev="i-b3e9110bbd14df05-260" who="Q3297193">
            <seg xml:id="i-3KBumvVsfQC3YH1iV7nkRS">
              Jag är glad över att ha Britt-Marie Danestigs stöd för den politiken.
              Däremot måste vi se vad som händer när det gäller en allt växande
              studentgrupp som kommer från relativt välmående hem i Asien, Sydostasien
              inte minst, där man sänder sina barn ut i världen för att de ska
              få en bra högre utbildning. Det är något mycket positivt. Internationalisering
              och rörlighet är bra. Den studentgruppen ökar snabbt i omfattning,
              söker sig till en rad olika länder och kommer också till Sverige,
              vilket vi tycker är positivt. Om man vill att det ska fortsätta,
              att vi ska ta emot alltfler och allt större grupper av utländska
              studenter kommer vi till frågan om rimligheten att svenska skattebetalare
              finansierar deras utbildning, när föräldrarna skickar ut sina
              barn för att köpa utbildning till dem. Det är en relevant fråga
              som man måste ta ställning till.
            </seg>
          </u>
          <u xml:id="i-b3e9110bbd14df05-263" prev="i-b3e9110bbd14df05-260" who="Q3297193">
            <seg xml:id="i-GKTEQe7MiPxt2ogUdtn3BE">
              Jag vill att vi ska ge våra universitet och högskolor en mycket
              fin chans att vara med och rekrytera allt större grupper av utländska
              studenter. Om de ska göra det måste de få möjlighet att ta ut
              ersättning för den utbildningen, annars kommer det att bli som
              i en rad andra länder, att vi blir tvungna att begränsa antalet
              studenter från länder utanför EES-området. Det är också det som
              en del studentföreträdare har sagt till mig när jag har pressat
              dem på den här frågan: Inför då begränsningar! Det vill inte jag.
              Jag vill att våra svenska lärosäten ska vara internationellt konkurrenskraftiga
              och attrahera utländska studentgrupper.
            </seg>
          </u>
          <u xml:id="i-b3e9110bbd14df05-264" prev="i-b3e9110bbd14df05-260" who="Q3297193">
            <seg xml:id="i-8KijUnxqHFV1E4CqnrMZjP">
              Det är en fråga som är viktig. En annan fråga som är viktig är
              att vi ser nya typer av samarbetsformer växa fram internationellt,
              till exempel inom Europeiska unionen, där vårt regelverk visar
              sig vara ett hinder i vägen för svenska lärosäten att delta. En
              av de frågor som Sverige har slagits för är att inrätta ett utbytesprogram
              mellan EU och länderna utanför EU, det som kallas för Erasmus
              Mundos. Man ger ett ordentligt stipendium till en student för
              att komma till Europa och studera på en masterutbildning där ett
              svenskt universitet samverkar med till exempel ett brittiskt universitet.
              Det stipendiet betalar svenska skattebetalare, och i stipendiet
              ingår kostnaden för utbildningen. Men i Sverige kan vi inte ta
              ut den kostnaden av studenten. Ersättningen blir kvar i studentens
              egen ekonomi. Därmed blir det svårt för svenska lärosäten att
              fullt ut delta i ett sådant internationellt utbyte.
            </seg>
          </u>
          <u xml:id="i-b3e9110bbd14df05-265" prev="i-b3e9110bbd14df05-260" who="Q3297193">
            <seg xml:id="i-7MgggR589iZGoM7qJXKwea">
              Ett sådant regelsystem kan vi naturligtvis inte ha. Vi måste
              ge våra svenska lärosäten möjlighet att delta i de stora utbytesprogrammen.
              Det är där som vi driver kvalitetsutvecklingen av våra lärosäten.
            </seg>
          </u>
          <u xml:id="i-b3e9110bbd14df05-266" prev="i-b3e9110bbd14df05-260" who="Q3297193">
            <seg xml:id="i-Fg9MbsY3FjesXydmMjV56a">
              För mig är avgiftsfriheten en grundbult när det gäller de svenska
              studenterna. Men det är klart att vi måste kunna delta i den globalisering
              av högre utbildning som nu fortgår med full kraft. Vi måste ge
              praktiska möjligheter till universiteten för detta.
            </seg>
          </u>
          <note type="speaker" xml:id="i-SHDwy1GbLRFnkqEmEV1bb7">
            Anf. 52 BRITT-MARIE DANESTIG (v):
          </note>
          <u xml:id="i-b3e9110bbd14df05-267" next="i-b3e9110bbd14df05-276" who="Q4944157">
            <seg xml:id="i-S8hPhzchxYmrs7DJhdA3R5">
              Herr talman! Jag vill landa i några väldigt konkreta frågor som
              egentligen fanns i min interpellation också.
            </seg>
          </u>
          <u xml:id="i-b3e9110bbd14df05-268" prev="i-b3e9110bbd14df05-267" who="Q4944157">
            <seg xml:id="i-PCHuk6LkFnAGveeCUh118n">
              Den första fråga som jag hade ställt till Thomas Östros var om
              han kommer att medverka till att införa avgifter för studenter
              från länder utanför EES-området. På den frågan har jag uppfattat
              att utbildningsministern har svarat ja.
            </seg>
          </u>
          <u xml:id="i-b3e9110bbd14df05-269" prev="i-b3e9110bbd14df05-267" who="Q4944157">
            <seg xml:id="i-SPuuMyu15ahpyCzAweKoqY">
              Den andra frågan handlade, ifall avgifter införs, om vilka utbildningar
              Thomas Östros avser att verka för ska vara avgiftsbelagda. Den
              frågan tycker jag inte att utbildningsministern riktigt har besvarat
              ännu.
            </seg>
          </u>
          <u xml:id="i-b3e9110bbd14df05-270" prev="i-b3e9110bbd14df05-267" who="Q4944157">
            <seg xml:id="i-YSWS9V3P6qVXipSGt9rkmK">
              Den tredje frågan var: Kan utbildningsministern ge exempel på
              hur höga avgifter den enskilde studenten i så fall ska betala?
              Den frågan har utbildningsministern inte heller svarat på, i varje
              fall inte riktigt klart. Ska avgiften motsvara lärosätets totala
              kostnad för en utbildningsplats, prislappen, kan man säga, som
              staten bidrar med? Med tanke på utbildningsministerns uttalande
              i DN-artikeln och också här i dag att studenter från länder utanför
              EU inte ska belasta svenska skattebetalare vore det logiskt. Avgifterna
              skulle därmed för den enskilde studenten kunna bli mycket höga,
              för en del av grundutbildningarna i varje fall och definitivt
              för forskarutbildningen.
            </seg>
          </u>
          <u xml:id="i-b3e9110bbd14df05-271" prev="i-b3e9110bbd14df05-267" who="Q4944157">
            <seg xml:id="i-Q7U4pbHPZT4qVkhMUmLm9Q">
              Jag har funderat på om utbildningsministern har tänkt att de
              betalande studenterna ska konkurrera på lika villkor när det gäller
              urvalet till attraktiva utbildningar. Eller ska de få en egen
              kvot?
            </seg>
          </u>
          <u xml:id="i-b3e9110bbd14df05-272" prev="i-b3e9110bbd14df05-267" who="Q4944157">
            <seg xml:id="i-EyFxFJhC59DBVWR7KLbtHh">
              Den fjärde frågan var: Om avgifter införs för studenter från
              länder utanför EES-området vilka åtgärder kommer utbildningsministern
              att vidta för att garantera att detta inte är ett första steg
              mot att avgifter införs även för andra studenter? Utbildningsministern
              säger i svaret på min interpellation: Jag är inte främmande för
              att ytterligare stärka skyddet för avgiftsfria studier för svenska
              studenter. Det, Thomas Östros, gläder mig verkligen.
            </seg>
          </u>
          <u xml:id="i-b3e9110bbd14df05-273" prev="i-b3e9110bbd14df05-267" who="Q4944157">
            <seg xml:id="i-NY9S8gUgttaDdz86RBF1SE">
              Med anledning av det har jag några följdfrågor som jag gärna
              skulle vilja ställa till ministern. Vilka konkreta åtgärder ämnar
              utbildningsministern vidta för att stärka skyddet för avgiftsfria
              studier för svenska studenter? När kan detta komma att ske? Kan
              Thomas Östros tänka sig att föreslå att den svenska avgiftsfriheten
              vid universitets- och högskolestudier fastslås i av riksdagen
              stiftad lag? Nu regleras, om jag har förstått rätt, lärosätenas
              möjligheter att ta ut avgifter i regleringsbreven och i avgiftsförordningen,
              vilket för närvarande gäller beställd utbildning, uppdragsutbildning,
              uppdragsforskning, forskningsetisk granskning och högskoleprovet.
            </seg>
          </u>
          <u xml:id="i-b3e9110bbd14df05-274" prev="i-b3e9110bbd14df05-267" who="Q4944157">
            <seg xml:id="i-BcGbmmQW42dJm9jJTRKUkY">
              Jag vill påminna utbildningsministern om att avgiftsfriheten
              finns fastslagen i förarbetena till propositionen Ett reformerat
              studiestödssystem , där det på s. 68 står: All utbildning i det
              offentliga skolväsendet och vid universitet och högskolor i Sverige
              är avgiftsfri för de studerande. Det är en proposition som är
              ett resultat av ett bra samarbete, vill jag säga, mellan våra
              två partier och Miljöpartiet.
            </seg>
          </u>
          <u xml:id="i-b3e9110bbd14df05-275" prev="i-b3e9110bbd14df05-267" who="Q4944157">
            <seg xml:id="i-3vPGcvxAre2vjZy2RAHjhY">
              Det finns ett ekonomiskt motiv. Det har jag förstått i samtal
              med universiteten och högskolorna också. Frågan är om det skulle
              tillföra så väldigt stora resurser. Jag är tveksam till det. Jag
              har försökt få fram hur många utländska studenter vi har i dag.
            </seg>
          </u>
          <u xml:id="i-b3e9110bbd14df05-276" prev="i-b3e9110bbd14df05-267" who="Q4944157">
            <seg xml:id="i-3c9BNDg3ttnipLNNSMe6PT">
              År 2002 fanns det enligt Högskoleverket ca 10 000 studenter som
              saknade personnummer. Det är enligt Högskoleverket det säkraste
              sättet att kunna urskilja utländska studenter. Av dessa ingick
              7 000 i något slags utbytesprogram, varav 3 500 inom EU-program
              och 3 500 inom bilaterala program. Alltså återstod 3 000 studenter.
              Av dessa, säger man på Högskoleverket, kommer med största sannolikhet
              merparten från länder inom EES-området, studenter som har tagit
              sig hit av egen kraft och inte deltar i ett utbytesprogram. Högskoleverket
              uppskattade det till ca 2 300. Alltså återstår 700800 studenter
              som i nuläget kan vara aktuella för avgifter.
            </seg>
          </u>
          <note type="speaker" xml:id="i-TMv5VPmRvAk18cD9GR214G">
            Anf. 53 TOBIAS BILLSTRÖM (m):
          </note>
          <u xml:id="i-b3e9110bbd14df05-277" next="i-b3e9110bbd14df05-280" who="Q3112958">
            <seg xml:id="i-XZu5epCMUWqkLcKh5zMU5">
              Herr talman! Jag ska försöka fatta mig kort. Vi har från moderat
              sida tydligt klargjort i olika omgångar att vi inte heller ställer
              upp på avgifter vid svenska universitet. Det är inte aktuellt
              för oss.
            </seg>
          </u>
          <u xml:id="i-b3e9110bbd14df05-278" prev="i-b3e9110bbd14df05-277" who="Q3112958">
            <seg xml:id="i-TL4jsPUc5KGfDpo7HtDHEQ">
              Däremot fick jag inte klargjort från utbildningsministerns sida
              hur han såg på den totala mängden anslag som utgår till de olika
              lärosätena i landet.
            </seg>
          </u>
          <u xml:id="i-b3e9110bbd14df05-279" prev="i-b3e9110bbd14df05-277" who="Q3112958">
            <seg xml:id="i-JHD37j74QFzRGtmz1eFHgf">
              Det är intressant att höra att Britt-Marie Danestig, som har
              så mycket att säga om tanken på att begränsa lärosätenas rätt
              att ta ut avgifter, inte har särskilt mycket kommentarer när det
              gäller den neddragning av anslagen som har skett under de senaste
              åren. De här två sakerna hänger ju ihop. Det finns en anledning
              till att Universitets- och högskoleförbundets medlemmar i så stor
              utsträckning ställer upp på tanken att lärosätena ska få möjlighet
              att förstärka kassan med avgifter från studenter från länder utanför
              EES. Jag tycker att det intressant att höra att Vänsterpartiets
              omsorg om landets studenter inte sträcker sig mycket längre än
              dit.
            </seg>
          </u>
          <u xml:id="i-b3e9110bbd14df05-280" prev="i-b3e9110bbd14df05-277" who="Q3112958">
            <seg xml:id="i-Q8JhpyD9NfkRceJfPWqNBc">
              Men jag tycker också att utbildningsministern borde förklara
              hur detta egentligen ska gå ihop. Får vi nu ett inflöde, som Britt-Marie
              var inne på, av studenter utifrån, ska då lärosätenas kostnader
              täckas fullständigt, delvis eller med någon procentsats eller
              motsvarande? Det tycker jag att utbildningsministern måste svara
              på.
            </seg>
          </u>
          <note type="speaker" xml:id="i-ZZbyx1XDNErmsRyQAGkPa">
            Anf. 54 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-281" next="i-b3e9110bbd14df05-289" who="Q3297193">
            <seg xml:id="i-XKgWBNAkGn4zMzdrhwRnK9">
              Herr talman! Visst ska regeringen besvara den typen av detaljerade
              frågor när vi lägger fram förslag till riksdagen. Det här är en
              riktning vi nu tar. Nu ska de praktiska frågorna utredas. Det
              finns lagfrågor, förordningsfrågor och praktiska frågor som måste
              redas ut innan ett sådant här system sätts i sjön.
            </seg>
          </u>
          <u xml:id="i-b3e9110bbd14df05-282" prev="i-b3e9110bbd14df05-281" who="Q3297193">
            <seg xml:id="i-CRYhabyZFMsykZPb1hb1rD">
              Tobias Billström säger att det har varit neddragningar av utbildningsmedel
              de senaste åren. Nej, så har det inte varit. Det är precis tvärtom.
              Det redovisas också av Högskoleverket i dagens artikel i Dagens
              Nyheter. Bara till högskolorna har den reala resursökningen varit
              5 miljarder kronor. Sammantaget med studiemedel talar vi om resurser
              på över 8 miljarder kronor.
            </seg>
          </u>
          <u xml:id="i-b3e9110bbd14df05-283" prev="i-b3e9110bbd14df05-281" who="Q3297193">
            <seg xml:id="i-4PF4N6PhaPsHig7hfSnykU">
              Jag skulle vilja be Tobias Billström försöka hitta någon period
              i modern svensk utbildningspolitisk historia där större resurser
              har tillförts högskolorna än under denna period. Jag tror att
              Tobias Billström går bet.
            </seg>
          </u>
          <u xml:id="i-b3e9110bbd14df05-284" prev="i-b3e9110bbd14df05-281" who="Q3297193">
            <seg xml:id="i-BvBoLvyXvqgYzh8PkgzuuE">
              Det var besparingar under krisåren i mitten av 90-talet då alla
              delar av den offentliga verksamheten fick besparingar. Därför
              var det också väldigt roligt att tillsammans med Vänsterpartiet
              kunna tillföra extra kvalitetspengar till humaniora och samhällsvetenskap
              för att stärka kvaliteten där ytterligare.
            </seg>
          </u>
          <u xml:id="i-b3e9110bbd14df05-285" prev="i-b3e9110bbd14df05-281" who="Q3297193">
            <seg xml:id="i-9dBnSfgxoYfq2DhkQs4yQJ">
              Till Britt-Marie Danestig vill jag säga att det är väldigt viktigt
              att ta sin utgångspunkt i hur det redan i dag är där vi är överens.
              I dag får lärosätena fritt sälja uppdragsutbildning till företag,
              stater eller regioner utanför EES. Det innebär att man säljer
              och försöker sälja utbildning. Den principiella tvehågsenheten
              kring försäljningen har alltså Vänsterpartiet redan fört åt sidan.
              Det ställer man upp på. Skillnaden nu är att det är fråga om att
              ett kinesiskt företag ska kunna köpa en masterutbildning till
              sina anställda unga studenter eller att en kinesisk familj som
              ska köpa utbildning i världen ska kunna betala för den själv.
              Jag tycker inte att skillnaden blir så dramatisk när man ser det
              på detta sätt.
            </seg>
          </u>
          <u xml:id="i-b3e9110bbd14df05-286" prev="i-b3e9110bbd14df05-281" who="Q3297193">
            <seg xml:id="i-G2jHHDVzoBk7KsKy7YZFTG">
              När det gäller fattiga studenter, studenter från tredje världen
              som inte har föräldrar som köper dem en utbildning, ser jag att
              Sverige har ett solidariskt ansvar att vara med och erbjuda god
              utbildning dels genom att stödja universiteten i de länderna,
              dels genom att se till att man via utbytesprogram har möjlighet
              att komma till Sverige. De kommer inte hit på grund av att det
              finns en avgiftsfri utbildning. Det har de icke råd till. De kommer
              bara om vi har väl utarbetade utbytesprogram.
            </seg>
          </u>
          <u xml:id="i-b3e9110bbd14df05-287" prev="i-b3e9110bbd14df05-281" who="Q3297193">
            <seg xml:id="i-TvB5GaLzWv8T2G3E1XwSs8">
              Därför ska vi utveckla den typ av utbytesprogram vi nu har, som
              Linnaeus-Palme, som finansieras med biståndsmedel och som gör
              att vi verkligen kan rikta oss till fattiga studenter i den fattiga
              delen av världen och erbjuda utbyte bland både lärare och studenter.
              En avgiftsbelagd utbildning för studenter från länder utanför
              EES hotar inte våra möjligheter att finansiera fattiga studenters
              utbildning.
            </seg>
          </u>
          <u xml:id="i-b3e9110bbd14df05-288" prev="i-b3e9110bbd14df05-281" who="Q3297193">
            <seg xml:id="i-MGZy9Wn5fB7KXXedARPCZB">
              Sedan kommer vi till de praktiska frågorna, som Britt-Marie Danestig
              också måste fundera på. Utbytesprogrammen inom Europeiska unionen
              utformas nu så att vi icke kan delta om vi inte har möjlighet
              att ta ut den avgift som studenterna har fått pengar till i sin
              hand via svenska skattemedel. Det är klart att vi måste kunna
              göra detta. Det är inte rimligt att den enskilde studenten som
              får ett stipendium som ska betala utbildningen får behålla de
              ganska stora pengarna i egen ficka och att de inte kommer universiteten
              till del som det var tänkt när besluten fattades i Europeiska
              unionen.
            </seg>
          </u>
          <u xml:id="i-b3e9110bbd14df05-289" prev="i-b3e9110bbd14df05-281" who="Q3297193">
            <seg xml:id="i-31brKL1fKycRQCdjfGZYnH">
              Jag menar att det går att ordna ett sådant här system på ett
              sådant sätt att det garanterar vår solidaritet med fattiga länder
              och fattiga studenter men också öppnar möjligheten för våra universitet
              och högskolor att ännu mer framgångsrikt än i dag ta emot, rekrytera
              och attrahera de växande studentgrupper som söker sig världen
              runt till de mest attraktiva universiteten för att få sig en god
              högre utbildning.
            </seg>
          </u>
          <note type="speaker" xml:id="i-SGTmruE7feruM6EbQGcwui">
            Anf. 55 BRITT-MARIE DANESTIG (v):
          </note>
          <u xml:id="i-b3e9110bbd14df05-290" next="i-b3e9110bbd14df05-293" who="Q4944157">
            <seg xml:id="i-XDPmfXWpFthcYDy7iMdYum">
              Herr talman! Jag vill bara markera att vi tycker att det är oerhört
              viktigt och vill bidra till att studentutbytet och rörligheten
              ökar och att internationaliseringen över huvud taget får en större
              tyngd. Vi skulle gärna vilja utveckla sådana program som Linnaeus-Palme-programmet,
              som är alldeles utmärkt och har givit väldigt många studenter,
              bland annat från Sydafrika, möjlighet att studera här. Det tror
              jag är det kanske bästa bidrag vi kan ge till många utvecklingsländers
              uppbyggnad.
            </seg>
          </u>
          <u xml:id="i-b3e9110bbd14df05-291" prev="i-b3e9110bbd14df05-290" who="Q4944157">
            <seg xml:id="i-83Vj1McVWcRxGLpeKGYFLK">
              Det är många saker som behöver utredas. Thomas Östros nämnde
              i sitt svar på min interpellation också Bolognaprocessen, och
              den delen är ju inte heller problemfri.
            </seg>
          </u>
          <u xml:id="i-b3e9110bbd14df05-292" prev="i-b3e9110bbd14df05-290" who="Q4944157">
            <seg xml:id="i-HjZph9VJ2vo3w5WmDGUPgP">
              Jag tolkar Thomas Östros så att det nu finns en garanti och detta
              är någonting som jag har varit väldigt noggrann med för att inte
              detta blir öppningen för att även avgiftsbelägga svenska studenter.
              Då har vi nämligen gått inte bara ett steg utan många steg tillbaka.
            </seg>
          </u>
          <u xml:id="i-b3e9110bbd14df05-293" prev="i-b3e9110bbd14df05-290" who="Q4944157">
            <seg xml:id="i-HtvYsVvx2238XJ6WyXXgX2">
              För oss är det viktigt, och jag tror att det är det för socialdemokratin
              också, att slå vakt om möjligheten att få studera oberoende av
              vilken klasstillhörighet, vilket kön eller vilken etnisk tillhörighet
              man har. Det tycker jag var en röd tråd i den proposition som
              Thomas Östros också hänvisade till, Den öppna högskolan , som
              också var ett samarbete mellan våra partier och som kanske är
              en av de propositioner jag har varit gladast åt under mina tio
              år i riksdagen. Den är präglad av arbetarrörelsens värderingar
              och syn på utbildning och kunskap, men i ett modernt samhälle.
              Jag hoppas att vi kan fortsätta den utvecklingen.
            </seg>
          </u>
          <note type="speaker" xml:id="i-b2afwLsPYNQfYhjrAdx9X">
            Anf. 56 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-294" next="i-b3e9110bbd14df05-295" who="Q3297193">
            <seg xml:id="i-bhtXMe12ynAtQKruaFSoN">
              Herr talman! Det kommer vi att få goda möjligheter att göra när
              vi lägger fram framtida propositioner. Jag tror att vi har en
              väldig samstämmighet i grundsynen när det gäller kampen mot den
              sociala snedrekryteringen och de framsteg vi där faktiskt är på
              väg att göra, vilket vi ska vara stolta över. Det har också inneburit
              mycket stora resursinsatser som vi gjort gemensamt tack vare beslut
              i denna riksdag.
            </seg>
          </u>
          <u xml:id="i-b3e9110bbd14df05-295" prev="i-b3e9110bbd14df05-294" who="Q3297193">
            <seg xml:id="i-LZAWzLmeM4P4f5iBpG6bsT">
              Jag ska också säga till Britt-Marie Danestig att jag verkligen
              ser fram emot en sådan debatt om någon eller något parti här i
              kammaren skulle föreslå avgifter för svenska studenter. Den tror
              jag att vi tar hem, och vi får nog också befolkningen med oss
              i att kraftfullt ta avstånd från sådana idéer. De skulle verkligen
              riskera att kraftigt öka den sociala snedrekrytering som vi här
              har diskuterat.
            </seg>
          </u>
          <note xml:id="i-QQ7bHHHStVUhZuE6gmcckK">
            Överläggningen var härmed avslutad.
          </note>
          <note xml:id="i-Ko1QZ6s3u2opAEiAQMXC8V">
            12 § Svar på interpellation 2003/04:467 om utbildningsministerns
            policy visavi landets studenttidningar
          </note>
          <note type="speaker" xml:id="i-KqoarpgH6b1yS4zHBE7UWb">
            Anf. 57 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-296" next="i-b3e9110bbd14df05-299" who="Q3297193">
            <seg xml:id="i-QPW5jNhUbvyhJsbnx7tDZ7">
              Herr talman! Tobias Billström har frågat mig om min policy när
              det gäller att ge intervjuer till landets studenttidningar.
            </seg>
          </u>
          <u xml:id="i-b3e9110bbd14df05-297" prev="i-b3e9110bbd14df05-296" who="Q3297193">
            <seg xml:id="i-3i5S7oHXGS2J85DKLphGiW">
              Jag vill ge Tobias Billström ett helt entydigt besked: Jag har
              aldrig haft någon policy att inte ge några intervjuer till landets
              studenttidningar, och jag kommer även framöver att ta ställning
              till förfrågningar från studenttidningar på samma sätt som jag
              tar ställning till andra medieförfrågningar. Något annat har aldrig
              varit aktuellt.
            </seg>
          </u>
          <u xml:id="i-b3e9110bbd14df05-298" prev="i-b3e9110bbd14df05-296" who="Q3297193">
            <seg xml:id="i-7tfWWZaYvMNiRkU8uVmEkX">
              Det är angeläget att medierna snabbt får svar på angelägna frågor.
              Om det är tidsbrist är det naturligt att erbjuda svar från någon
              annan i den politiska ledningen på Utbildningsdepartementet.
            </seg>
          </u>
          <u xml:id="i-b3e9110bbd14df05-299" prev="i-b3e9110bbd14df05-296" who="Q3297193">
            <seg xml:id="i-A3cWWTHKQMvtaaXjppTqUE">
              Studenternas tidningar är viktiga genom att de skriver om utbildningspolitiken
              och når ut till ett mycket stort antal studenter.
            </seg>
          </u>
          <note type="speaker" xml:id="i-6YjWui9s9ebbAY3e43QUtX">
            Anf. 58 TOBIAS BILLSTRÖM (m):
          </note>
          <u xml:id="i-b3e9110bbd14df05-300" next="i-b3e9110bbd14df05-314" who="Q3112958">
            <seg xml:id="i-MxQNi5juzYbiMZSCXjHmrV">
              Herr talman! Att inte tala sanning är ju någonting ganska fult.
              Det får vi alla lära oss när vi är små. Det är helt enkelt inte
              acceptabelt att försöka förvränga sanningen. Detta bör i all synnerhet
              gälla dem som är anförtrodda uppgiften att vara politiska företrädare.
            </seg>
          </u>
          <u xml:id="i-b3e9110bbd14df05-301" prev="i-b3e9110bbd14df05-300" who="Q3112958">
            <seg xml:id="i-21PYG48x6zAEtsDtuywj5N">
              Därför är det beklagligt att utbildningsminister Thomas Östros
              sänker sig till att fara med halvsanningar här i kammaren i dag.
            </seg>
          </u>
          <u xml:id="i-b3e9110bbd14df05-302" prev="i-b3e9110bbd14df05-300" who="Q3112958">
            <seg xml:id="i-7q88Eb291r9PU1NjrwBCPP">
              Låt mig få läsa upp tidningen Lundagårds intervju med ministerns
              pressekreterare Håkan Carlsson:
            </seg>
          </u>
          <u xml:id="i-b3e9110bbd14df05-303" prev="i-b3e9110bbd14df05-300" who="Q3112958">
            <seg xml:id="i-3HKGLSkmFPTUaFrjDZ5xa1">
              Det är inte så att han säger nej till intervjuer, utan han överlåter
              dem till vår planeringschef David Samuelsson, säger Håkan Carlsson.
            </seg>
          </u>
          <u xml:id="i-b3e9110bbd14df05-304" prev="i-b3e9110bbd14df05-300" who="Q3112958">
            <seg xml:id="i-WdbRrazLwz8Jh1BhK5yX3Z">
              Är inte det att säga nej? säger tidningen Lundagård.
            </seg>
          </u>
          <u xml:id="i-b3e9110bbd14df05-305" prev="i-b3e9110bbd14df05-300" who="Q3112958">
            <seg xml:id="i-9uzfBrYuhkLXnQ8uZsYmDp">
              Det kan säkert hända att han kommer att ge en intervju någon
              gång i framtiden. Nu har han bestämt sig för att inte ge några
              intervjuer till studenttidningar.
            </seg>
          </u>
          <u xml:id="i-b3e9110bbd14df05-306" prev="i-b3e9110bbd14df05-300" who="Q3112958">
            <seg xml:id="i-R3GK9KUwxpqmU6yKoLF6Eq">
              Thomas Östros är ytterst ansvarig för Sveriges utbildningspolitik.
              Borde inte studenttidningar åtminstone få en chans att intervjua
              honom?
            </seg>
          </u>
          <u xml:id="i-b3e9110bbd14df05-307" prev="i-b3e9110bbd14df05-300" who="Q3112958">
            <seg xml:id="i-SVfJgASacHMTMYZfSjrmrC">
              Vill man ha en intervju så får man det med David Samuelsson,
              som är mycket kunnig.
            </seg>
          </u>
          <u xml:id="i-b3e9110bbd14df05-308" prev="i-b3e9110bbd14df05-300" who="Q3112958">
            <seg xml:id="i-GA5bJB7RMf9e5546qiXPu4">
              Vem får intervjuer med Östros?
            </seg>
          </u>
          <u xml:id="i-b3e9110bbd14df05-309" prev="i-b3e9110bbd14df05-300" who="Q3112958">
            <seg xml:id="i-X98ZSVq6NhsJjXTeKzy45d">
              Han gör väldigt många intervjuer. Det finns ingen uttalad policy
              med vem han gör intervjuer, utan det avgör han från fall till
              fall.
            </seg>
          </u>
          <u xml:id="i-b3e9110bbd14df05-310" prev="i-b3e9110bbd14df05-300" who="Q3112958">
            <seg xml:id="i-2wFWdkBWu8UguNtBjnYfmt">
              Men det finns en policy att inte tala med studenttidningar?
            </seg>
          </u>
          <u xml:id="i-b3e9110bbd14df05-311" prev="i-b3e9110bbd14df05-300" who="Q3112958">
            <seg xml:id="i-XxSd9ywfB5Ko2bxkNyKnTY">
              Ja, han har sagt ifrån om det.
            </seg>
          </u>
          <u xml:id="i-b3e9110bbd14df05-312" prev="i-b3e9110bbd14df05-300" who="Q3112958">
            <seg xml:id="i-GbkF9y959MqgxqxLLn2ehP">
              Vilka ger han intervjuer till?
            </seg>
          </u>
          <u xml:id="i-b3e9110bbd14df05-313" prev="i-b3e9110bbd14df05-300" who="Q3112958">
            <seg xml:id="i-9SxHk7LzNRxAtNgQP9hAyA">
              Universitetsläraren var han med i, och han gav nyligen en skriftlig
              kommentar till TT. Men han brukar inte motivera varför han gör
              det ena eller det andra.
            </seg>
          </u>
          <u xml:id="i-b3e9110bbd14df05-314" prev="i-b3e9110bbd14df05-300" who="Q3112958">
            <seg xml:id="i-9MmeAv3z7qEZwLudmHNQP8">
              Hur rimmar nu det här med vad statsrådet nyss sade i talarstolen?
              Är det inte så att detta innebar att ministern hade en tydlig
              och klar policy, att denna policy gick ut på att inte ge några
              intervjuer till studenttidningar och att ministern därmed uteslöt
              en hel kategori av medier från det offentliga samtalet? Eller
              talade din pressekreterare osanning i den här intervjun? Vad är
              det egentligen som gäller?
            </seg>
          </u>
          <note type="speaker" xml:id="i-R5WXXUM4g7Yy14bzX1vv2r">
            Anf. 59 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-315" next="i-b3e9110bbd14df05-319" who="Q3297193">
            <seg xml:id="i-7TbF6CuVoZmVGBptzATS4u">
              Herr talman! Jag ska erkänna att när jag läste den där konversationen
              höll jag på att trilla av stolen. Det låter som taget ur någon
              skämttidning.
            </seg>
          </u>
          <u xml:id="i-b3e9110bbd14df05-316" prev="i-b3e9110bbd14df05-315" who="Q3297193">
            <seg xml:id="i-C7MhHSDuHYLV3PPevQZX6u">
              Det är inte så att jag har någon sådan policy. Jag träffade Lundagård
              så sent som häromveckan. Vi har ett möte med alla studenttidningar
              efter sommaren. Det är för mig alldeles självklart att de måste
              få en behandling som motsvarar andra tidningars behandling. Där
              kan jag vara väldigt klar och entydig.
            </seg>
          </u>
          <u xml:id="i-b3e9110bbd14df05-317" prev="i-b3e9110bbd14df05-315" who="Q3297193">
            <seg xml:id="i-GVoVjqXozJKUBN83z6orfR">
              Visserligen låter det väldigt roligt, men budskapet skulle för
              mig vara väldigt tråkigt, och det som påstås i konversationen
              stämmer inte. Någon sådan policy finns inte.
            </seg>
          </u>
          <u xml:id="i-b3e9110bbd14df05-318" prev="i-b3e9110bbd14df05-315" who="Q3297193">
            <seg xml:id="i-GWfg1geGLdiqR6aZHiAK2M">
              Däremot kan det vara så att det vid olika tillfällen kan vara
              väldigt många förfrågningar. Då får inte alla tillfälle att just
              denna gång få en intervju. Jag reser runt väldigt mycket, besöker
              alla högskoleorter. Där har jag alltid möjlighet att träffa pressen,
              och där är alla tidningar också välkomna att delta i diskussionerna
              på pressträffarna.
            </seg>
          </u>
          <u xml:id="i-b3e9110bbd14df05-319" prev="i-b3e9110bbd14df05-315" who="Q3297193">
            <seg xml:id="i-9SKRrebaQtAHe4DEihBx2W">
              Någon sådan policy som Tobias Billström beskriver finns inte.
              Det är det ärliga svar du får.
            </seg>
          </u>
          <note type="speaker" xml:id="i-WesCcqRHdVWJrjMMQkAqxN">
            Anf. 60 TOBIAS BILLSTRÖM (m):
          </note>
          <u xml:id="i-b3e9110bbd14df05-320" next="i-b3e9110bbd14df05-323" who="Q3112958">
            <seg xml:id="i-UWC26fkKLjywYSsxBcnBAA">
              Herr talman! Jag tycker självfallet att andra än utbildningsministern
              kan svara på frågor om departementet. Det vill jag göra klart.
              Det är inte det som den här diskussionen handlar om.
            </seg>
          </u>
          <u xml:id="i-b3e9110bbd14df05-321" prev="i-b3e9110bbd14df05-320" who="Q3112958">
            <seg xml:id="i-C9ZTpprU4cxoTohuy1aCqM">
              Men jag vet att andra tidningar än Lundagård, bland annat Gaudeamus,
              som är studenttidning vid Uppsala universitet, vilket för övrigt
              råkar vara Thomas Östros gamla lärosäte, har ringt vid ett annat
              tillfälle och fått exakt samma svar som Lundagård publicerade
              i intervjun med Håkan Carlsson. Vi har en policy, ni får ingen
              intervju med ministern.
            </seg>
          </u>
          <u xml:id="i-b3e9110bbd14df05-322" prev="i-b3e9110bbd14df05-320" who="Q3112958">
            <seg xml:id="i-G7jF6jgQihq5ovbHDncF3k">
              Detsamma gäller också en lång rad andra studenttidningar ute
              i landet som jag har varit i kontakt med. Det är en lång lista
              med ganska hårda klagomål mot dig, Thomas Östros, som chef för
              Utbildningsdepartementet, som de här medierna formulerar när man
              pratar med dem. Nej, utbildningsministern ger inga intervjuer
              till studenttidningar för tillfället, och så har det varit under
              en lång tid.
            </seg>
          </u>
          <u xml:id="i-b3e9110bbd14df05-323" prev="i-b3e9110bbd14df05-320" who="Q3112958">
            <seg xml:id="i-S14LtrfaexG3zs3PrfMafL">
              Vad har du att säga om detta, om det nu inte är som jag säger?
            </seg>
          </u>
          <note type="speaker" xml:id="i-YYrr1oCwijEMrN4wkxNz3i">
            Anf. 61 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-324" next="i-b3e9110bbd14df05-326" who="Q3297193">
            <seg xml:id="i-XjRfTXWpvS8uMKWcuocRh9">
              Herr talman! Min första kommentar till Tobias Billström är att
              studenttidningen i Uppsala heter Ergo och inte Gaudeamus. Även
              där har Tobias Billström fel.
            </seg>
          </u>
          <u xml:id="i-b3e9110bbd14df05-325" prev="i-b3e9110bbd14df05-324" who="Q3297193">
            <seg xml:id="i-KBiE9TAnHKKXP279xWEVeJ">
              Det finns ingen sådan policy. Jag har dessutom bjudit in studenttidningarna
              för att diskutera hur vi fortsätter och utvecklar vårt samarbete.
              Det är jag väldigt angelägen om att vi lyckas med från departementets
              sida och från studenttidningarnas sida.
            </seg>
          </u>
          <u xml:id="i-b3e9110bbd14df05-326" prev="i-b3e9110bbd14df05-324" who="Q3297193">
            <seg xml:id="i-33rdbuAHYf7s2tL8i2Fyq8">
              Får jag säga till Tobias Billström att det är väldigt ovanligt
              att en riksdagsledamot påstår att en kollega ljuger. Det har jag
              nog aldrig varit med om i kammaren på det sätt som Tobias Billström
              nyss gjorde. Det tycker jag är väldigt tråkigt. Så tycker jag
              inte att vi ska behandla varandra i Sveriges riksdag.
            </seg>
          </u>
          <note type="speaker" xml:id="i-XHPJLAdAQDFGNdUsaiyRdH">
            Anf. 62 TOBIAS BILLSTRÖM (m):
          </note>
          <u xml:id="i-b3e9110bbd14df05-327" next="i-b3e9110bbd14df05-331" who="Q3112958">
            <seg xml:id="i-LyjJ4KUNzfUrCUnNGfprkN">
              Herr talman! Jag har aldrig påstått att utbildningsministern
              ljuger. Jag har sagt att utbildningsministern kommer med halvsanningar,
              och det är inte riktigt samma sak.
            </seg>
          </u>
          <u xml:id="i-b3e9110bbd14df05-328" prev="i-b3e9110bbd14df05-327" who="Q3112958">
            <seg xml:id="i-KqpMchYCmM1Cz8CJuD4Emt">
              Sedan beklagar jag mitt misstag. Det var en gammal kopia av mitt
              anförande som jag hade med mig. Jag har redan uppdaterat den.
              Jag vet vilka studenttidningar jag pratar om.
            </seg>
          </u>
          <u xml:id="i-b3e9110bbd14df05-329" prev="i-b3e9110bbd14df05-327" who="Q3112958">
            <seg xml:id="i-Ayd3YTR4JG7gygtj9xYWwh">
              Den här affären tycker jag innebär ett av två möjliga alternativ.
              Antingen var det så att pressekreteraren faktiskt ljög medvetet
              för Lundagård. Och det är en uppgift som jag tycker att ministern
              bör fundera på, eftersom det uppenbarligen är så att även andra
              studenttidningar bekräftar den här uppfattningen. Det förnekas
              ju i ministerns svar till mig i dag. På den punkten är det inte
              så att jag kommer med några påståenden som är gripna ur luften.
            </seg>
          </u>
          <u xml:id="i-b3e9110bbd14df05-330" prev="i-b3e9110bbd14df05-327" who="Q3112958">
            <seg xml:id="i-Nn65iRgCv3witK2URSyqyD">
              Eller också var det så att utbildningsministern hade åsikten
              och det vill jag inte tro att han inte vill ge några intervjuer
              och att pressekreteraren hade ministerns fulla stöd för det han
              sade till Lundagård. I så fall är det Thomas Östros som talar
              osanning här i kammaren, och det vill jag, som sagt var, verkligen
              inte tro. Men några fler alternativ existerar rent logiskt sett
              inte.
            </seg>
          </u>
          <u xml:id="i-b3e9110bbd14df05-331" prev="i-b3e9110bbd14df05-327" who="Q3112958">
            <seg xml:id="i-C2BZ4hU3Si6udbHo84HFp3">
              Nu hävdar utbildningsministern att vi kan lägga policydiskussionen
              åt sidan för någon policy existerar inte. Det är jag i så fall
              mycket glad över. Jag tycker att det skulle vara mycket trevligt
              om vi får se fler debattinlägg och mer deltagande av utbildningsministern
              i studenttidningar runtom i landet. Men jag tror att det är viktigt
              att komma ihåg att hålla pressekreteraren i örat i fortsättningen,
              för det jag har hört utifrån landet är inte helt uppmuntrande.
              Det måste jag verkligen säga i det här fallet.
            </seg>
          </u>
          <note type="speaker" xml:id="i-YMuNWG4d5KHJxCxBYM6HDg">
            Anf. 63 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-332" next="i-b3e9110bbd14df05-333" who="Q3297193">
            <seg xml:id="i-YJ7h7cSTHVikkbUt4AA3KZ">
              Herr talman! Jag noterar att Tobias Billström backar från båda
              sina felaktiga påståenden i den här diskussionen.
            </seg>
          </u>
          <u xml:id="i-b3e9110bbd14df05-333" prev="i-b3e9110bbd14df05-332" who="Q3297193">
            <seg xml:id="i-XBzywWnE27ssv3GeVW28L5">
              För mig är det alldeles självklart att man inte kan ha någon
              sådan policy. När jag såg den här rätt komiskt beskrivna dialogen
              blev jag inte bara full i skratt utan oroad och såg till att Lundagård
              genast fick en intervju med mig, vilken jag hoppas finns med i
              nästa nummer.
            </seg>
          </u>
          <note xml:id="i-GcLZCzER3QYuGNDxbYV2sT">
            Överläggningen var härmed avslutad.
          </note>
          <note xml:id="i-HDYvh9Q1CMZcG8UV9QDMrc">
            13 § Svar på interpellation 2003/04:471 om feministiskt självförsvar
          </note>
          <note type="speaker" xml:id="i-3TvmKajUfXYqHNjQsxHoPo">
            Anf. 64 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-334" next="i-b3e9110bbd14df05-339" who="Q3297193">
            <seg xml:id="i-KNHPZsoWWwyMsCipfgNTfy">
              Herr talman! Kalle Larsson har frågat vilka initiativ jag är
              beredd att vidta för att alla unga flickor som så önskar ska få
              tillgång till träning i feministiskt självförsvar i skolan.
            </seg>
          </u>
          <u xml:id="i-b3e9110bbd14df05-335" prev="i-b3e9110bbd14df05-334" who="Q3297193">
            <seg xml:id="i-GRsCRbXwTFirmR9Zndcund">
              Det är helt oacceptabelt att flickor och kvinnor blir utsatta
              för trakasserier och sexuella övergrepp i skolan eller någon annanstans.
              Diskriminering och våld på grund av kön förekommer i olika sammanhang
              och måste bekämpas på alla nivåer.
            </seg>
          </u>
          <u xml:id="i-b3e9110bbd14df05-336" prev="i-b3e9110bbd14df05-334" who="Q3297193">
            <seg xml:id="i-RtxGTT9uVuSFt27yBhspKd">
              Statens skolverk redovisade i slutet av 2002 ett regeringsuppdrag
              att kartlägga förekomsten av rasism, etnisk diskriminering, sexuella
              trakasserier, homofobi och könsrelaterad mobbning i skolan. Kartläggningen
              visade att var fjärde elev hade varit utsatt för sexuellt relaterade
              kränkningar. Den visade också att flickorna var mest utsatta och
              att pojkarna var överrepresenterade då det gällde homosexuellt
              relaterade kränkningar. De verbala formerna var mer förekommande
              för de yngre eleverna medan de fysiska kränkningarna var vanligare
              för de äldre. Kränkningarna utförs till största delen av pojkarna.
            </seg>
          </u>
          <note xml:id="i-KG66ZJ2Z5yDq1cKGhcy8EQ">
            Utgångspunkten för skolans uppdrag är de grundläggande demokratiska
            värdena som omfattar förskolan och samtliga skolformer. Målen
            för jämställdhet finns formulerade i skollagen, läroplanerna och
            kursplanerna. I skollagen stadgas att den som verkar inom skolan
            ska särskilt främja jämställdhet mellan könen samt aktivt motverka
            alla former av kränkande behandling (1 kap. 2 § skollagen).
          </note>
          <note xml:id="i-P4yUmReGDR3KvHZgfoQhy4">
            Regeringen har genomfört flera åtgärder för att stödja skolornas
            arbete med värdegrundsfrågor och för att motverka kränkande behandling
            och sexuella trakasserier. Regeringen tillsatte under hösten 2003
            en särskild utredare för att skyndsamt ta fram ett förslag till
            åtgärder för att motverka diskriminering på grund av kön, etnisk
            tillhörighet, religion eller annan trosuppfattning, sexuell läggning,
            funktionshinder och annan kränkande behandling på skolområdet
            (Skolansvarsutredningen). Utredaren har nyligen lämnat ett förslag
            (SOU 2004:50) till lagstiftning som nu ska remissbehandlas. Förslaget
            innehåller bland annat regler om skolans skyldigheter vid kännedom
            om trakasserier, förbud mot diskriminering, mot repressalier samt
            skadeståndsansvar vid diskriminering, trakasserier och andra kränkningar.
          </note>
          <u xml:id="i-b3e9110bbd14df05-337" prev="i-b3e9110bbd14df05-334" who="Q3297193">
            <seg xml:id="i-Y8sSTTsLpHyRq8HzeX7JFC">
              För att stärka och stödja kommunernas kompetens på jämställdhetsområdet
              har regeringen från och med 2002 avsatt medel för att utbilda
              pedagogiska resurspersoner för jämställdhet, genuspedagoger. Genom
              utbildningen ska deltagarna få kompetens att genomföra förändringar
              i förskolans och skolans jämställdhetsarbete. Ambitionen är att
              det ska finnas en sådan person i varje kommun 2005. Hittills har
              236 genuspedagoger från sammanlagt 117 kommuner utbildats.
            </seg>
          </u>
          <u xml:id="i-b3e9110bbd14df05-338" prev="i-b3e9110bbd14df05-334" who="Q3297193">
            <seg xml:id="i-7HuVnXuaL6Pc6WCnq217TV">
              I budgetpropositionen för 2002 avsattes 5 miljoner kronor för
              insatser att stärka flickors självförtroende och ge möjlighet
              till bland annat självförsvarsträning. Sammanlagt har 49 projekt
              tilldelats medel. Ett av kriterierna för att få medel var att
              kommunen hade anmält en person till utbildningen för genuspedagoger.
              Alla projekt är ännu inte avslutade och därför kan ingen sammanfattande
              redovisning ges förrän till hösten 2004. En rapport från Göteborgs
              universitet visar att de projekt som tagit ett långsiktigt helhetsgrepp
              om både flickors och pojkars självförtroende samt ökat lärarnas
              medvetenhet och elevernas delaktighet också har bidragit till
              att påverka och förändra flickors och pojkars vardag i högre grad
              än de projekt som enbart riktades mot att förbättra flickornas
              självförtroende.
            </seg>
          </u>
          <u xml:id="i-b3e9110bbd14df05-339" prev="i-b3e9110bbd14df05-334" who="Q3297193">
            <seg xml:id="i-Hgca4rAUbXJjqmbUtDZM7n">
              Många flickor och kvinnor är oroliga för sin trygghet och för
              att bli utsatta för sexuellt våld. Det är enligt min mening viktigt
              att stödja kunskap och insikt om genussystemets konsekvenser hos
              både pojkar och flickor och de vuxna i skolan. En annan väg är
              att lyfta fram vilka strukturer som finns i skolan och i samhället
              som möjliggör fördelningen av makt och inflytande samt att bedriva
              ett aktivt jämställdhetsarbete riktat mot pojkar och män. För
              att nå framgång måste lagar och förbud kombineras med förebyggande
              åtgärder. Det fortsatta arbetet med Skolansvarsutredningens förslag
              om lagstiftning mot diskriminering och trakasserier och satsningen
              på genuspedagoger är två åtgärder för att garantera flickors och
              pojkars rätt till trygghet.
            </seg>
          </u>
          <note type="speaker" xml:id="i-4oLGFVjF7LyzWcf7i4EQNQ">
            Anf. 65 KALLE LARSSON (v):
          </note>
          <u xml:id="i-b3e9110bbd14df05-340" next="i-b3e9110bbd14df05-345" who="Q5937876">
            <seg xml:id="i-FxTFnjhbvJW76zVgxWRJai">
              Herr talman! Låt mig få tacka för svaret. Det är uppenbart att
              vi är överens om en del jag tror ganska mycket. Det vi nu talar
              om, kvinnor och unga tjejers underordning, att de blir utsatta
              för sexuella trakasserier, för särbehandling på grund av kön,
              för sexuella kränkningar av olika karaktär och den senaste tidens
              uppmärksammade våldtäktsfall, är något som inte löses med några
              enkla grepp. Det krävs många olika insatser. I svaret har vi fått
              väl belyst några av de insatser som inom skolans värld just nu
              genomförs.
            </seg>
          </u>
          <u xml:id="i-b3e9110bbd14df05-341" prev="i-b3e9110bbd14df05-340" who="Q5937876">
            <seg xml:id="i-XtrX3GNo6gU2y2adCKtiXm">
              Det tycks dessvärre inte bli bättre utan kanske till och med
              gå i fel riktning. En färsk undersökning som presenteras i tidningen
              Metro i dag visar att ett stort antal, så många som 86 %, av Stockholms
              kvinnor mellan 25 och 39 år har någon gång funderat över hur de
              ska bete sig om de blir överfallna av en våldtäktsman. I hela
              landet är siffran 75 %. Det är en oerhört stor majoritet som har
              funderat över vad de skulle göra om de blev utsatta för en kränkning,
              för en våldtäktsman, för ett våldtäktsförsök. Vi är medvetna om
              att detta berör inte bara dem som själva har blivit utsatta även
              om det förstås är den direkta kränkningen som är den värsta att
              utstå utan också dem som funderar på att ändra livsstil. De går
              andra vägar än de hade tänkt gå.
            </seg>
          </u>
          <u xml:id="i-b3e9110bbd14df05-342" prev="i-b3e9110bbd14df05-340" who="Q5937876">
            <seg xml:id="i-MCNyY8EzUkXbb3wwLt6EVK">
              En sådan sak tas också upp i denna undersökning, som jag ytterligare
              hänvisar till. 62 % av Stockholms tjejer mellan 16 och 24 säger
              att den ökade oron har medfört att de har ändrat sin livsstil.
              Det är likadant, även om siffran är något lägre, för hela landet
              47 %. Det här säger någonting om att de fruktar själva kränkningen.
              De gör det i den grad att de inte bara försöker fundera över hur
              det skulle gå till om de blev utsatta Vad ska jag göra då? utan
              att de också väljer att gå en annan väg hem, ta en annan löprunda,
              kanske gå hem när de hade velat vara ute längre. På det viset
              blir denna fråga en begränsning för alla kvinnor också för dem
              som aldrig blir utsatta för någon sexuell kränkning eller något
              våldtäktsförsök i hela sina liv.
            </seg>
          </u>
          <u xml:id="i-b3e9110bbd14df05-343" prev="i-b3e9110bbd14df05-340" who="Q5937876">
            <seg xml:id="i-EweRFzDYxcdxWnL95fiYmz">
              Det är mot den bakgrunden som breda insatser självfallet är nödvändiga.
              Insatser som bryter kvinnors underordning på arbetsmarknaden har
              också betydelse för denna fråga. Insatser som bryter kvinnors
              underordning i mängder av olika sammanhang har det. Vi får återigen
              jag upprepar det bra svar. Genuspedagoger är ett sätt att arbeta
              för att öka jämställdheten. Vi är också överens om att det inte
              bara handlar om att stärka tjejers självförtroende utan att det
              handlar också om pojkars och mäns ansvar för att bryta könsmaktsordningen.
            </seg>
          </u>
          <u xml:id="i-b3e9110bbd14df05-344" prev="i-b3e9110bbd14df05-340" who="Q5937876">
            <seg xml:id="i-Td2XbC98conxzgNtq3LvwN">
              Jag vill ändå den möjligheten har man i en interpellationsdebatt
              inskränka frågan något till den specifika frågan, nämligen feministiskt
              självförsvar. Jag beskrev i min interpellation hur det fungerar
              med feministiskt självförsvar. Det är inte någon allmän fysisk
              självförsvarsträning. Det finns ganska mycket som handlar om attityder,
              hur man beter sig, att förstärka självförtroendet.
            </seg>
          </u>
          <u xml:id="i-b3e9110bbd14df05-345" prev="i-b3e9110bbd14df05-340" who="Q5937876">
            <seg xml:id="i-99rRqxd1xVF4TsbL9FBnn3">
              Jag lyssnade noga på statsrådets svar, och jag fick ändå inte
              något riktigt konkret svar på den fråga jag ställde. Vilka initiativ
              är ministern beredd att vidta för att alla unga tjejer som så
              önskar ska få tillgång till träning i feministiskt självförsvar
              i skolan? Alla de andra insatserna som beskrivs är alldeles utmärkta,
              men hur går vi vidare med just den frågan?
            </seg>
          </u>
          <note type="speaker" xml:id="i-9PHFHLdPwC6v8ctWnYqwZs">
            Anf. 66 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-346" next="i-b3e9110bbd14df05-349" who="Q3297193">
            <seg xml:id="i-2DPAhsnEkH58bxeaYkLFs9">
              Herr talman! Det gläder mig att Kalle Larsson är med på de åtgärder
              vi vidtar inom skolan. Det är ett brett arbete för att få ett
              genusperspektiv att bli levande i skolans vardag, och det är angeläget
              att arbeta med jämställdhetsfrågorna utifrån en solid kunskapsbas.
              Det handlar om allt från till exempel klimatet i skolan. Det går
              inte att ha en skola där vi accepterar kränkningar av elever,
              varken flickor eller pojkar. Vuxna i skolan ska vara mycket tydliga
              i att tillsammans med ungdomarna skapa förhållningssätt och regler
              till varandra som gör att de omedelbart reagerar om de blir kränkta.
              Om någon blir kallad för hora eller andra tillmälen i skolan måste
              de omedelbart säga ifrån. Det är helt oacceptabelt.
            </seg>
          </u>
          <u xml:id="i-b3e9110bbd14df05-347" prev="i-b3e9110bbd14df05-346" who="Q3297193">
            <seg xml:id="i-3eZ9cQSHtW5KifQWiq3KZo">
              På samma sätt är det när kränkningarna övergår till fysiska angrepp.
              Vi ska vara mycket tydliga med att snabbt ingripa, tala om och
              visa att detta inte är acceptabelt i skolans värld. Det är viktigt.
              Det innebär att vi också fostrar barn och ungdomar till att visa
              respekt för varandra.
            </seg>
          </u>
          <u xml:id="i-b3e9110bbd14df05-348" prev="i-b3e9110bbd14df05-346" who="Q3297193">
            <seg xml:id="i-6w5iKsyDErS9RTzpu5cATQ">
              Jag tror att vi kan gå vidare. Jag tror att vi behöver en diskrimine-ringslagstiftning
              i skolan som gör det än tydligare med både ansvaret i det förebyggande
              arbetet och ansvaret att ingripa om den typen av händelseutveckling
              sker.
            </seg>
          </u>
          <u xml:id="i-b3e9110bbd14df05-349" prev="i-b3e9110bbd14df05-346" who="Q3297193">
            <seg xml:id="i-3p9QnMbJ7XiJ6mnVhGFjhL">
              När det gäller frågan om självförsvarsträning är jag inte lika
              säker på, även om det finns goda exempel, att det är någonting
              som i det här läget ska göras brett i form av ett obligatorium
              eller en möjlighet för alla. Vi finansierar delvis ett antal sådana
              projekt. Där kommer det att komma utvärderingar när de går mot
              sitt slut. Det blir viktigt att använda som underlag i våra diskussioner.
              Framför allt måste vi vara beredda att använda en rad insatser
              och verktyg för att se till att skolan blir den trygga miljö som
              behövs och som dessutom fostrar ansvarskännande pojkar och flickor
              som förstår att vi i vårt samhälle måste leva jämställt och med
              stor respekt för varandra.
            </seg>
          </u>
          <note type="speaker" xml:id="i-8BdCUtQ97TNksk3QHqSiT6">
            Anf. 67 KALLE LARSSON (v):
          </note>
          <u xml:id="i-b3e9110bbd14df05-350" next="i-b3e9110bbd14df05-355" who="Q5937876">
            <seg xml:id="i-SVuAwjMv3CMDtQBvBqoiy2">
              Herr talman! Statsrådet började med att säga att det gläder honom
              att jag är nöjd med de insatser som vi genomför. Det är precis
              den springande punkten. Vi gör ju detta i stor utsträckning gemensamt.
              Många är de förslag som Vänsterpartiet har lagt fram som har avslagits
              i denna kammare för att strax därefter återkomma i andra sammanhang
              som förslag eller propositioner från regeringen. Det är bra. Jag
              har inget problem med den arbetsordningen, så länge det blir bra
              politik som vi gemensamt genomför. Flera av de saker som regeringen
              driver på är sådant vi tycker är utmärkt och har föreslagit tidigare.
            </seg>
          </u>
          <u xml:id="i-b3e9110bbd14df05-351" prev="i-b3e9110bbd14df05-350" who="Q5937876">
            <seg xml:id="i-BB5TqPMzZbej7hE5C4yz9w">
              Jag tänker inte ta all äran av det. Vi gör arbetet gemensamt,
              och så ska det fortsätta att vara. Det behöver komma initiativ
              från många olika håll därför att vi letar lite grann fortfarande
              efter de allra mest effektiva verktygen och sätten att driva politik
              som faktiskt fungerar. Vi har alla en trevande inställning till
              vad vi ska göra. Det är mycket som har gjorts länge, och ändå
              känns det som att vi står och stampar. Emellanåt känns det som
              att det går i felaktig riktning i fråga om attityder och hur många
              som känner sig hotade. Det är svårt att veta hur de reella övergreppen
              ser ut eftersom det finns så stora mörkertal att det är svårt
              att veta vad som egentligen händer. Vi vet att det händer mer
              än vad vi ser i antalet anmälningar och synliga fall.
            </seg>
          </u>
          <u xml:id="i-b3e9110bbd14df05-352" prev="i-b3e9110bbd14df05-350" who="Q5937876">
            <seg xml:id="i-rGeSqovfzfF1zWHJXmpKF">
              Jag förstår statsrådet. Utvärderingen av de pengar vi gemensamt
              avsatte 2002 är ännu inte avslutad. Därför ska vi vänta tills
              det är klart och ha den här debatten vid ett senare tillfälle
              eller på annat sätt kommunicera hur vi kan gå vidare. Jag är medveten
              om att det ofta är alldeles utmärkt att vända sig till både pojkar
              och flickor, killar och tjejer. Det är hos båda grupperna som
              det här behöver bearbetas.
            </seg>
          </u>
          <u xml:id="i-b3e9110bbd14df05-353" prev="i-b3e9110bbd14df05-350" who="Q5937876">
            <seg xml:id="i-X8VcgJPXwRmnx9QGUk7p8U">
              Feministiskt självförsvar gör inte det. Däremot kan man mycket
              väl vid sidan om feministiskt självförsvar som riktar sig till
              tjejer ha annan diskussion, dialog, med killar om hur de ska lära
              sig att ta mindre plats, mindre utrymme, och inte utsätta tjejer
              för det många killar, inte alla, vardagligen faktiskt gör.
            </seg>
          </u>
          <u xml:id="i-b3e9110bbd14df05-354" prev="i-b3e9110bbd14df05-350" who="Q5937876">
            <seg xml:id="i-xWg7jFu8ytYa36bL9kgiQ">
              Det är ändå en stor skillnad på det som statsrådet säger, nämligen
              att han anger att han inte är säker på att vi ska gå vidare med
              detta som ett obligatorium eller en tillgång för alla som vill.
              Det är en stor skillnad. Min uppfattning är att det borde vara
              ett obligatorium. Där kan jag vara öppen och ärlig. Jag är förstås
              medveten om att det kommer att dröja innan vi har kommit så långt.
              Men det borde vara lite lättare när det gäller tillgång för alla.
              Jag är förstås också medveten om att det kostar pengar att ordna.
              Det behövs en instruktör som är specialutbildad och legitimerad
              i just feministiskt självförsvar. Det duger inte, enligt min uppfattning,
              att ta gymnastikläraren som gjorde lumpen för 30 år sedan och
              tro att han fortfarande kan någon självförsvarsteknik som passar
              för just tjejer. Så är det inte. Det här är en mycket mer omfattande
              och bättre träning än så. Det räcker inte heller att ta in någon
              som är kunnig i kampsport och tro att det funkar i självförsvarsträningen.
              Vi behöver gemensamt hitta sätt att få fler instruktörer utbildade
              i feministiskt självförsvar.
            </seg>
          </u>
          <u xml:id="i-b3e9110bbd14df05-355" prev="i-b3e9110bbd14df05-350" who="Q5937876">
            <seg xml:id="i-17p46XKbs5BmFNgVhiDsn7">
              En del av detta är det besked ministern trots allt nu kan ge,
              nämligen om det är bra om de som så önskar får tillgång till träning
              i feministiskt självförsvar i skolan.
            </seg>
          </u>
          <note type="speaker" xml:id="i-9qDqY3BjTaChF31tikRhuW">
            Anf. 68 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-356" next="i-b3e9110bbd14df05-358" who="Q3297193">
            <seg xml:id="i-NV5mCjCNpfpaqF53RtbDLK">
              Herr talman! Min uppfattning är att man inte kan hänga upp sig
              på en metod och förvänta sig att den är lösningen på ett stort
              samhällsproblem. Jag hänger inte heller upp mig på den här kroken
              som den lösning som ska levereras. Det är klart att det är en
              variant, men det finns också frågetecken kring den.
            </seg>
          </u>
          <u xml:id="i-b3e9110bbd14df05-357" prev="i-b3e9110bbd14df05-356" who="Q3297193">
            <seg xml:id="i-KksPjhRrgeUffBnAnYHQxT">
              Vad menar Kalle Larsson med ett obligatorium? Om man har starka
              principiella skäl till att inte vilja utöva någon typ av våld
              det finns många sådana människor i vårt samhälle ska man ändå
              få tränas i våldsanvändning? Hur ska man bete sig när det gäller
              andra typer av önskemål? Här har vi någon variant, som Kalle Larsson
              är väl bevandrad i, men det finns också andra typer av självförsvar
              som i så fall skulle komma upp till diskussion.
            </seg>
          </u>
          <u xml:id="i-b3e9110bbd14df05-358" prev="i-b3e9110bbd14df05-356" who="Q3297193">
            <seg xml:id="i-DmMvqGsfRLhbSVCTMk6QZx">
              Jag tycker att det kloka är att göra som vi gör, att satsa en
              del resurser på att låta några arbeta på det här sättet, utvärdera
              det och föra en offentlig diskussion om det. Jag är ännu inte
              framme vid min uppfattning om det här ska vara någonting som vi
              på bredden satsar på eller om det får vara lokala initiativ som
              avgör om det ska förekomma eller inte.
            </seg>
          </u>
          <note type="speaker" xml:id="i-Cz5HRyZWkJ2paMCJSNBaj">
            Anf. 69 KALLE LARSSON (v):
          </note>
          <u xml:id="i-b3e9110bbd14df05-359" next="i-b3e9110bbd14df05-364" who="Q5937876">
            <seg xml:id="i-BX3qas6XqM7HS15t36abnp">
              Herr talman! Utbildningsministern och jag har väl inte gått samma
              retorikkurs, men kanske liknande kurser. Jag tror att vi båda
              är glada över att det inte var samma kurs.
            </seg>
          </u>
          <u xml:id="i-b3e9110bbd14df05-360" prev="i-b3e9110bbd14df05-359" who="Q5937876">
            <seg xml:id="i-Mp2r4W9u3DPJUXbMaF4BCc">
              Jag ska vara lite mer direkt. Jag hoppas att vi inte behöver
              ha en diskussion där vi skuggboxas, därför att det är det som
              ministern gör just nu. Han väljer att säga att en metod inte löser
              alla problem. Det sade jag också i mitt huvudanförande för en
              stund sedan. Det är klart att det inte är så jag är medveten om
              det. Men i en interpellation som denna kan man ändå rikta en specifik
              fråga, och därför valde jag att göra det.
            </seg>
          </u>
          <u xml:id="i-b3e9110bbd14df05-361" prev="i-b3e9110bbd14df05-359" who="Q5937876">
            <seg xml:id="i-JFhrKjfWjDQFHhKV5NWMUq">
              Då tar vi nästa led. Jag talar inte för ett obligatorium här
              i dag. Jag sade att det var min uppfattning att det borde vara
              det, men det finns inga sådana förslag. Det är inte heller det
              som min interpellation gäller. Den frågan är inte heller den vi
              behöver diskutera.
            </seg>
          </u>
          <u xml:id="i-b3e9110bbd14df05-362" prev="i-b3e9110bbd14df05-359" who="Q5937876">
            <seg xml:id="i-JRxU2uHr9X2ubavps39AqC">
              Vi behöver inte heller prata om utvärderingen, därför att vi
              har konstaterat att den kommer senare.
            </seg>
          </u>
          <u xml:id="i-b3e9110bbd14df05-363" prev="i-b3e9110bbd14df05-359" who="Q5937876">
            <seg xml:id="i-XtswBdjkVbGoATESiJJJyF">
              Samtliga delar av ministerns nu genomförda inlägg rörde saker
              som jag inte har frågat om den här gången. Kanhända ministern
              minns gamla debatter vi har haft eller tänker på kommande debatter
              vi ska ha där dessa frågor kommer att lyftas upp.
            </seg>
          </u>
          <u xml:id="i-b3e9110bbd14df05-364" prev="i-b3e9110bbd14df05-359" who="Q5937876">
            <seg xml:id="i-qY6W5FfadLAFJhRKSv3uB">
              Det jag frågade om nu gällde en specifik form av självförsvarsträning
              som ett antal hundra, förmodligen ett antal tusen, unga kvinnor
              och äldre kvinnor har gått och som de anser vara ett utmärkt sätt
              att lära sig ett bättre självförtroende och att ta sig ur en övergreppssituation.
              Min fråga är: Anser ministern att det är bra att så har skett?
              Uppmuntrar ministern att så sker på fler skolor och fritidsgårdar
              där man själv så önskar? Det var det jag sade, att ingen ska tvingas
              till något.
            </seg>
          </u>
          <note type="speaker" xml:id="i-V36daombgq46JjsKQL7mVa">
            Anf. 70 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-365" next="i-b3e9110bbd14df05-366" who="Q3297193">
            <seg xml:id="i-PQhvvZDHu6hegLrJPa1sdc">
              Herr talman! Kalle Larsson har en fantastisk förmåga att dissekera
              en debatt i dess olika beståndsdelar och berätta vad som hör hemma
              och inte hör hemma i diskussionen. Det var imponerande.
            </seg>
          </u>
          <u xml:id="i-b3e9110bbd14df05-366" prev="i-b3e9110bbd14df05-365" who="Q3297193">
            <seg xml:id="i-X4qeWgTe3iUg8XQJmH3eGw">
              Regeringen skulle aldrig ha stött de här projekten ekonomiskt
              om vår utgångspunkt inte var att det var positivt. Men man får
              inte vara sämre än att man väntar på en utvärdering och ser vad
              de som följer detta arbete säger. Var det bra eller inte? Är det
              någonting som det är värt att satsa på framöver? Fram till dess
              att vi får den utvärderingen behåller jag min grundläggande positiva
              hållning, som jag hade när vi startade försöket. Men jag vill
              vänta på ytterligare fakta och kunskap.
            </seg>
          </u>
          <note xml:id="i-N3BiELbBpaZ1k9g3Xebcpk">
            Överläggningen var härmed avslutad.
          </note>
          <note xml:id="i-FCNZtsSCnK9T8R4AWFwZGe">
            14 § Svar på interpellation 2003/04:490 om hantverksutbildningen
            Dacapo i Mariestad
          </note>
          <note type="speaker" xml:id="i-CnqbWWkb2vkXJumhE2hDdH">
            Anf. 71 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-367" next="i-b3e9110bbd14df05-370" who="Q3297193">
            <seg xml:id="i-8nSJttgbBQzLYcgrynqKHB">
              Herr talman! Lars Elinderson har frågat mig vilka åtgärder jag
              är beredd att vidta för att ge finansieringsfrågan för högskoleutbildningen
              vid Hantverksskolan Dacapo i Mariestad en långsiktig lösning.
            </seg>
          </u>
          <u xml:id="i-b3e9110bbd14df05-368" prev="i-b3e9110bbd14df05-367" who="Q3297193">
            <seg xml:id="i-WRu8wzXuUF3arHjiKQ2g1N">
              Hantverksskolan Dacapo bedriver yrkesutbildning av hög kvalitet
              inom bygghantverk, trädgårdens hantverk och design samt landskapsvård.
              Skolan är, precis som Lars Elinderson påpekar, mycket framgångsrik
              i sin verksamhet.
            </seg>
          </u>
          <u xml:id="i-b3e9110bbd14df05-369" prev="i-b3e9110bbd14df05-367" who="Q3297193">
            <seg xml:id="i-5pjhU6UuT2o1nS1UWojsLz">
              Hantverksskolan Dacapo startade 1997 inom ramen för försöksverksamheten
              med kvalificerad yrkesutbildning med Mariestads kommun som huvudman.
              Hantverksskolan arbetar för att ge högre utbildning till yrkesgrupper
              som inte tidigare haft denna möjlighet och därmed på sikt etablera
              nya yrkesinriktade ämnesområden inom högskolan.
            </seg>
          </u>
          <note xml:id="i-JMCoXyu24X658FepNpztYW">
            Hantverksskolan har därför inlett ett samarbete med institutionen
            för miljövetenskap och kulturvård vid den naturvetenskapliga fakulteten
            vid Göteborgs universitet. Hantverksskolan har dessutom från Delegationen
            för regional samverkan erhållit bidrag till ett projekt rörande
            inrättande av en hantverklig kunskapsinstitution i samverkan mellan
            universitetet och Mariestads kommun.
          </note>
          <u xml:id="i-b3e9110bbd14df05-370" prev="i-b3e9110bbd14df05-367" who="Q3297193">
            <seg xml:id="i-HBLsztHbyJdWbWLerQWQP2">
              Från regeringens sida har vi bedömt arbetet vid Hantverksskolan
              Dacapo vara så framgångsrikt att vi i november 2003 tillförde
              Göteborgs universitet 1,5 miljoner kronor för att planera och
              genomföra utbildning i byggnads- och trädgårdshantverk i samarbete
              med hantverksskolan under 2003 och 2004.
            </seg>
          </u>
          <note xml:id="i-GgxVTra8CFP642vRQhA9rC">
            Göteborgs universitet har i sitt budgetunderlag för 2005 föreslagit
            en överföring av verksamheten vid Hantverksskolan Dacapo till
            universitetet och i samband därmed anhållit om ett ökat utbildningsuppdrag,
            det vill säga en höjning av anslaget med totalt 34,3 miljoner
            kronor. Som andra budgetfrågor bereds detta förslag inom ramen
            för det arbete med budgetpropositionen för 2005 som nu pågår i
            Regeringskansliet.
          </note>
          <note type="speaker" xml:id="i-HE18HshjwPRBT3DWhzVsTK">
            Anf. 72 LARS ELINDERSON (m):
          </note>
          <u xml:id="i-b3e9110bbd14df05-371" next="i-b3e9110bbd14df05-379" who="Q5708979">
            <seg xml:id="i-SraAekqMwKCAK1NQV9kUZH">
              Herr talman! Tack för svaret! Det var ett positivt svar såtillvida
              att utbildningsministern började med att instämma i min bedömning
              av verksamheten. Utbildningsministern kallade till och med verksamheten
              mycket framgångsrik. Jag skrev nog bara framgångsrik i min interpellation,
              men jag är beredd att bjuda på det och hålla med om den beskrivningen.
            </seg>
          </u>
          <u xml:id="i-b3e9110bbd14df05-372" prev="i-b3e9110bbd14df05-371" who="Q5708979">
            <seg xml:id="i-R9K7X8qE4BBJuc5sMg6E9g">
              Jag hoppas och tror att den beskrivningen innebär att regeringen
              kommer att prioritera detta och bevilja Göteborgs universitet
              det extra anslag som de begär för verksamheten för att den ska
              få möjlighet att finnas kvar och fortsätta att utvecklas.
            </seg>
          </u>
          <u xml:id="i-b3e9110bbd14df05-373" prev="i-b3e9110bbd14df05-371" who="Q5708979">
            <seg xml:id="i-KKA67QSBT6H2BFtzkrAKSg">
              Jag tolkar också regeringens tidigare agerande i den här frågan
              på det sättet, liksom de verksamhetsansvariga där gör. Vi vet
              alla hur svårt det är för alla utbildningsinrättningar att prioritera
              nya verksamheter om man inte får resurser för detta utan tvingas
              prioritera bort andra verksamheter.
            </seg>
          </u>
          <u xml:id="i-b3e9110bbd14df05-374" prev="i-b3e9110bbd14df05-371" who="Q5708979">
            <seg xml:id="i-CU7Uw4uZxg3Yuf3rauzHh8">
              Jag tror att en förutsättning för att verksamheten ska kunna
              fortsätta på ett bra sätt är just att universitetet får ett extra
              anslag för att klara de nya åtagandena, och inte tvingas prioritera
              bort andra verksamheter, för att även under kommande år få utrymme
              för detta.
            </seg>
          </u>
          <u xml:id="i-b3e9110bbd14df05-375" prev="i-b3e9110bbd14df05-371" who="Q5708979">
            <seg xml:id="i-TPARZhnpevCZnsfMW6xUgi">
              Syftet, herr talman, med min interpellation var inte detta, utan
              att kunna ge både studenter och verksamma på Dacapo möjlighet
              till en mer rimlig planeringshorisont än man har i dag.
            </seg>
          </u>
          <u xml:id="i-b3e9110bbd14df05-376" prev="i-b3e9110bbd14df05-371" who="Q5708979">
            <seg xml:id="i-WN3ccySW6ENrDxweh3B2dd">
              I januari påbörjade 21 studenter en grundkurs, 40 poäng, i trädgårdens
              hantverk och design. De visste då att de skulle kunna slutföra
              den här kursen. Däremot visste de inte, och vet fortfarande inte,
              om de i framtiden får möjlighet att fortsätta med de ytterligare
              80 poäng som krävs för att de ska få sin högskoleexamen i framtiden.
              Samma sak gäller de studenter, ungefär 20, som planerar att i
              höst börja 40-poängskursen i bygghantverk. Om utbildningen får
              de medel som antyds i interpellationssvaret, vet de att de kommer
              att kunna slutföra utbildningen, men de är lika osäkra som sina
              kamrater inom trädgårdsutbildningen om huruvida de kommer att
              kunna fortsätta och komplettera med de ytterligare 80 poäng som
              krävs för en examen på området.
            </seg>
          </u>
          <u xml:id="i-b3e9110bbd14df05-377" prev="i-b3e9110bbd14df05-371" who="Q5708979">
            <seg xml:id="i-Vbt6mFzX8uNf6anCDBFJkK">
              Enligt planerna ska i januari nästa vår ytterligare 20 elever
              börja en grundkurs. Inte heller efter att budgeten har fastställts
              i höst kommer de att ha fullständig säkerhet om utbildningen kommer
              att kunna kompletteras ända fram till en examen.
            </seg>
          </u>
          <u xml:id="i-b3e9110bbd14df05-378" prev="i-b3e9110bbd14df05-371" who="Q5708979">
            <seg xml:id="i-T6dggaaA3JDMSieGe2ADUw">
              Det jag efterlyste i min interpellation var ett resonemang kring
              hur man ska garantera den här typen av nya utbildningar en mer
              långsiktig planeringshorisont än just budgetår. I det här fallet
              var det till och med extraanslag under del av ett budgetår som
              garanterade utbildningen under det här året.
            </seg>
          </u>
          <u xml:id="i-b3e9110bbd14df05-379" prev="i-b3e9110bbd14df05-371" who="Q5708979">
            <seg xml:id="i-6oDDeqwRnxcCGiZM3GyAX7">
              Jag hoppas att utbildningsministern lyfter upp den frågeställningen
              till en diskussion också i budgetsammanhanget i höst, så att det
              inte bara blir en fråga om att finansiera de åtaganden som krävs
              för att fullfölja de påbörjade utbildningarna, utan att de som
              söker till utbildningen i framtiden vet att de kan fullfölja utbildningen
              till en fullständig högskoleexamen inom området.
            </seg>
          </u>
          <note type="speaker" xml:id="i-7B1kSJYNiwPSZ1dVUoS2TQ">
            Anf. 73 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-380" next="i-b3e9110bbd14df05-384" who="Q3297193">
            <seg xml:id="i-Kf3QST543EJQ2aQQmk5qin">
              Herr talman! Det var roligt att höra Lars Elindersons engagemang
              för denna utbildning. Jag hoppas att det inte bara har att göra
              med valkretsen, utan också att du har med dig ditt parti i fråga
              om att göra en särskild satsning på denna utbildning.
            </seg>
          </u>
          <u xml:id="i-b3e9110bbd14df05-381" prev="i-b3e9110bbd14df05-380" who="Q3297193">
            <seg xml:id="i-EfKByTEy6vxEwtihpj1ta">
              Det här är en utbildning som är i snabb förändring. Den har varit
              utanför högskolesystemet som KY, kvalificerad yrkesutbildning,
              och som påbyggnadsutbildning och har nu ambitionen att bli en
              universitets- och högskoleutbildning.
            </seg>
          </u>
          <u xml:id="i-b3e9110bbd14df05-382" prev="i-b3e9110bbd14df05-380" who="Q3297193">
            <seg xml:id="i-4ibTTf82EgqqQ6NUcyQiGJ">
              Det är klart att för utbildningar som vill förändras och gå vidare
              upp i stegen, i hierarkin av utbildningar, blir det en osäkerhetsperiod.
              Det är naturligtvis inte en väg som är öppen för alla. Det handlar
              om kvalitet. Där har man varit skicklig och duktig. Det handlar
              om det mottagande universitets vilja att använda sina resurser
              för att ta emot en sådan utbildning. Det är en ganska besvärlig
              process för utbildningar som vill gå den här vägen som i vissa
              fall slutar väldigt bra och i andra fall slutar med att man får
              stanna på halva vägen för att man inte uppfyller kraven.
            </seg>
          </u>
          <u xml:id="i-b3e9110bbd14df05-383" prev="i-b3e9110bbd14df05-380" who="Q3297193">
            <seg xml:id="i-8njnyPEA4jC5g5pxKPoLNG">
              Vi har ju ökat resurserna till högskolesektorn mycket kraftigt
              de senaste åren. Som det beskrevs i Dagens Nyheter i dag är det
              realt 5 miljarder kronor av skattemedel som har gått ut till våra
              universitet och högskolor. Grundförutsättningen måste vara att
              varje högskola får avgöra inom sina resurser vad man vill använda
              det till.
            </seg>
          </u>
          <u xml:id="i-b3e9110bbd14df05-384" prev="i-b3e9110bbd14df05-380" who="Q3297193">
            <seg xml:id="i-26k9q94pPX93JX7mcnTGAd">
              Vi har från regeringens sida under det senaste året valt att
              särskilt stötta den här utvecklingen för att ge en hjälpande hand.
              Men det är klart att vi också måste se ett intresse från universitetet
              självt att ta emot denna utbildning. Det är en väldigt viktig
              signal för oss i det fortsatta arbetet om man är beredd att göra
              detta.
            </seg>
          </u>
          <note type="speaker" xml:id="i-RJaAXiFLF1XTbPiqCaXvF5">
            Anf. 74 LARS ELINDERSON (m):
          </note>
          <u xml:id="i-b3e9110bbd14df05-385" next="i-b3e9110bbd14df05-390" who="Q5708979">
            <seg xml:id="i-7ptMBityzYaSp7Kq96MCWg">
              Herr talman! Självklart har den här frågan aktualiserats för
              att jag känner till förhållandena i Mariestad lite bättre än dem
              på andra håll. Men jag vet att samma resonemang förs när det gäller
              andra utlokaliserade, om man använder det uttrycket, högskoleutbildningar,
              utbildningar som ligger utanför campus eller utanför de traditionella
              universiteten. Det gäller till exempel Stenebyskolan, som har
              precis samma situation och som inte ligger i min valkrets.
            </seg>
          </u>
          <u xml:id="i-b3e9110bbd14df05-386" prev="i-b3e9110bbd14df05-385" who="Q5708979">
            <seg xml:id="i-4exSiB8ptabp3GjC1VAYMK">
              Det är en principiell problematik jag tar upp. Hur etablerar
              man en verksamhet utanför de traditionella universiteten? I synnerhet
              om det inte finns resurser utan det krävs att universitetet självt
              prioriterar bort andra verksamheter ligger det nära till hands
              att man prioriterar bort verksamheter som ligger utanför själva
              universitetet, som i det här fallet Dacapo.
            </seg>
          </u>
          <u xml:id="i-b3e9110bbd14df05-387" prev="i-b3e9110bbd14df05-385" who="Q5708979">
            <seg xml:id="i-KJSs22hVBK1it1QLYA9dpP">
              Vi har ju ett annat synsätt när det gäller hur högskoleutbildning
              ska budgetstyras. Vi menar att sökandetrycket från studenterna
              ska avgöra också hur fördelningen av resurser mellan de olika
              utbildningsinstitutionerna styrs. Den uppfattningen tycker jag
              inte på något sätt står i strid med tanken att nya utbildningar
              ska kunna få ett etableringsstöd i början för att verkligen väcka
              en trygghet hos de studenter som söker sig till utbildningen.
            </seg>
          </u>
          <u xml:id="i-b3e9110bbd14df05-388" prev="i-b3e9110bbd14df05-385" who="Q5708979">
            <seg xml:id="i-Gfc7NureNHs2iAPVWkThYb">
              I det här fallet känner jag i varje fall till ett par elever
              som har tvekat och därför väntat med att söka till just utbildningen
              i Mariestad eftersom man inte vet att man också kan fullfölja
              utbildningen mot en fullständig examen. Det är mot den bakgrunden
              som jag också aktualiserar frågan. Det handlar om att åtminstone
              ha en garanti för att en fullständig högskoleutbildning kan genomföras
              och inte bara begränsa finansieringen till en finansiering av
              varje enskild kurs.
            </seg>
          </u>
          <u xml:id="i-b3e9110bbd14df05-389" prev="i-b3e9110bbd14df05-385" who="Q5708979">
            <seg xml:id="i-Js46oq5f7eHF5DrAV24jpu">
              Av de 21 elever som började kursen i trädgårdsteknik och design
              i vintras har såvitt jag har förstått nästan samtliga ambitionen
              att fortsätta, att läsa 80 poäng ytterligare för att få en högskoleexamen.
              De frågar i dag: Kommer vi att få möjlighet att göra detta? Vi
              vet ingenting. Förmodligen kommer vi inte att veta någonting i
              höst heller.
            </seg>
          </u>
          <u xml:id="i-b3e9110bbd14df05-390" prev="i-b3e9110bbd14df05-385" who="Q5708979">
            <seg xml:id="i-NP9Y3aH53PrB13yo6zMbdE">
              Det är mot den bakgrunden som jag just aktualiserar frågan: Hur
              kan man på ett stabilare sätt ge den här typen av nya utbildningar
              en bättre planeringshorisont än budgetår när man erbjuder studenter
              att komma och få sin utbildning?
            </seg>
          </u>
          <note type="speaker" xml:id="i-J5v15BWgBjn155itCH5ULA">
            Anf. 75 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-391" next="i-b3e9110bbd14df05-395" who="Q3297193">
            <seg xml:id="i-5JxBMhXFbVKDfgPcfa3rW6">
              Herr talman! Lars Elinderson, jag har stor respekt för att du
              talar för sin valkrets. Det är din uppgift.
            </seg>
          </u>
          <u xml:id="i-b3e9110bbd14df05-392" prev="i-b3e9110bbd14df05-391" who="Q3297193">
            <seg xml:id="i-9q8byNffXAoukjyKsJy7UD">
              Min poäng är att Lars Elinderson är med i ett parti som stadigt
              har bekämpat de initiativ som vi har tagit under den senaste åttaårsperioden
              när det gäller att lokalisera högre utbildning ute i landet. Det
              är det som gör det lite svårt.
            </seg>
          </u>
          <u xml:id="i-b3e9110bbd14df05-393" prev="i-b3e9110bbd14df05-391" who="Q3297193">
            <seg xml:id="i-7ACEmKB6qHqnvJHgkmJQVJ">
              Sedan möter jag mängder av moderata företrädare som representerar
              sin valkrets som ställer upp på sitt partis politik att inte satsa
              utanför universitetsorterna så länge det inte rör min egen valkrets.
              Då vill man ha satsningen. Respekt för det, men svårigheter för
              Lars Elinderson med sitt eget parti. Det ska bli spännande att
              se om Moderaterna i sitt budgetalternativ har lagt till några
              extra pengar till hantverksutbildningen Dacapo i Mariestad.
            </seg>
          </u>
          <u xml:id="i-b3e9110bbd14df05-394" prev="i-b3e9110bbd14df05-391" who="Q3297193">
            <seg xml:id="i-3GCDj9DZfrWUevgiLt4s5k">
              Studentpeng, föreslår Lars Elinderson. Jag vill varna väldigt
              mycket för detta. Det är just det som skulle hindra initiativ
              av typen att satsa på Mariestad. Det är ju så att de traditionella
              lärosätena har försteget av att ha ett högt söktryck. Under de
              senaste åren skulle de ha haft en utbyggnad på tiotusentals fler
              studenter i till exempel Lund och Uppsala. Det hade drabbat de
              nya högskolorna mycket hårt. De behöver lite tid på sig för att
              skaffa sig det renommé som krävs för att klara sig på en marknad
              vilket är vad studentpengen skulle ge. Jag skulle vilja rekommendera
              Lars Elinderson att föra in det tvivlet i sin partigrupp: Inför
              inte ett marknadssystem för högre utbildning. Det kommer effektivt
              att sätta stopp för alla typer av initiativ när det gäller att
              sprida högre utbildning till orter som inte har tradition av detta.
              Det skulle också drabba Mariestad hårt.
            </seg>
          </u>
          <u xml:id="i-b3e9110bbd14df05-395" prev="i-b3e9110bbd14df05-391" who="Q3297193">
            <seg xml:id="i-5EHeEzqwsxZ63wGpVUswfJ">
              I övrigt bereder vi ärendet, precis som jag har beskrivit.
            </seg>
          </u>
          <note type="speaker" xml:id="i-3s4o5ZN8C4yYTYz1MhUiyN">
            Anf. 76 LARS ELINDERSON (m):
          </note>
          <u xml:id="i-b3e9110bbd14df05-396" next="i-b3e9110bbd14df05-399" who="Q5708979">
            <seg xml:id="i-YSipcPGpC8jQZydq1HF4yC">
              Herr talman! Jag hörde i den tidigare interpellationsdebatten
              en diskussion om vilken retorikutbildning de olika deltagaran
              har gått. Jag tänker inte använda någon del av min retorikutbildning
              i den här diskussionen. Jag vill faktiskt föra en saklig debatt
              i den här frågan.
            </seg>
          </u>
          <u xml:id="i-b3e9110bbd14df05-397" prev="i-b3e9110bbd14df05-396" who="Q5708979">
            <seg xml:id="i-8GyJNm42UodT4t36SUAKdc">
              Först har vi den här medvetna vantolkningen av vårt förslag till
              finansiering av högre utbildning. Det där har jag hört i många
              år från utbildningsministern. Det är inget annat än en ren vantolkning.
              Vad vi säger när vi har invändningar mot en del av era förslag
              i budgeten är att vi motsätter oss den typen av styrning av medel,
              alltså anslagsfinansiering av budget. Vi tror på en annan modell,
              som innebär att elevernas sökande i större utsträckning styr resurserna,
              också till den högre utbildningen.
            </seg>
          </u>
          <u xml:id="i-b3e9110bbd14df05-398" prev="i-b3e9110bbd14df05-396" who="Q5708979">
            <seg xml:id="i-QYpVYgUYNjhaMJzhxkht2J">
              Jag tycker att det resonemanget också är tillämpligt på en sådan
              här ny utbildning, som har ett stort sökandetryck. Det vet vi
              att man har där. Man måste i dag säga nej till ett stort antal
              studenter som har sökt till de här utbildningarna eftersom man
              har satt nivån till ungefär 20 studenter per kurs. En friare finansiering
              som mer baseras på det sökandetryck som finns är inte alls ett
              hot mot sådana här utbildningar. Jag vet att det finns ett väldigt
              stort behov av detta. Jag känner till Stenebyskolan. Jag känner
              till Dacapo. Jag vet att de med mer resurser skulle kunna ta emot
              betydligt fler studenter än de har i dag.
            </seg>
          </u>
          <u xml:id="i-b3e9110bbd14df05-399" prev="i-b3e9110bbd14df05-396" who="Q5708979">
            <seg xml:id="i-AHLmkEDGJT35NpxW4fNiG6">
              Utan att bli alltför retorisk skulle jag ändå vilja säga att
              det är mot den bakgrunden jag frågar: Hur kan statsmakterna, hur
              man Utbildningsdepartementet och statsrådet resonera i anslutning
              till etablering av nya utbildningsinstitutioner, nya utbildningsvägar?
              Kan man resonera i termer av att man skulle ha etableringsstöd
              under en uppbyggnadsperiod eller är det helt en prioritering för
              den enskilda utbildningsinrättningen, i det här fallet Göteborgs
              universitet? Jag tycker att det vore en bra idé att ge en mer
              långsiktig planeringshorisont, ett par tre år, för att de som
              söker ändå ska vara garanterade att kunna slutföra sin utbildning.
            </seg>
          </u>
          <note type="speaker" xml:id="i-E4QiXrbWG9tXwf4ExaRnBk">
            Anf. 77 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-400" next="i-b3e9110bbd14df05-403" who="Q3297193">
            <seg xml:id="i-RTvSRtybdtkecNAzU1WKUc">
              Herr talman! Ja, men oavsett retorik kan man inte smyga ifrån
              sitt partis politik. Det är det Lars Elinderson försöker göra.
              Han säger sig visserligen ställa upp på Moderaternas förslag om
              studentpeng och inga initiativ uppifrån. Sedan argumenterar han
              för att förutom det gäller i min valkrets initiativ uppifrån och
              särskilt stöd. Det går inte ihop.
            </seg>
          </u>
          <u xml:id="i-b3e9110bbd14df05-401" prev="i-b3e9110bbd14df05-400" who="Q3297193">
            <seg xml:id="i-BkZm9poddVTfk5dno7MBCz">
              Det förslag som Moderaterna har när det gäller resursfördelning
              är inte det system som du beskriver. Det är ett förslag där studenterna
              och pengen följs åt. Det skulle under de senaste fem sex åren
              ha inneburit att regering och riksdag inte hade kunnat säga: Låt
              oss bygga ut högre utbildning på den orten som inte har det tidigare.
              Låt oss ta initiativ till att starta en högskola på någon annan
              ort utanför universitetsorterna.
            </seg>
          </u>
          <u xml:id="i-b3e9110bbd14df05-402" prev="i-b3e9110bbd14df05-400" who="Q3297193">
            <seg xml:id="i-TsQGBXwoxh5WXHN2neyHPR">
              Det innebär att där sökandetrycket är som högst, dit fördelas
              resurserna. Lund, Uppsala och Stockholm hade vuxit med ytterligare
              tiotusentals studenter, studenter som hade haft mycket stora svårigheter
              att hitta någonstans att bo. Det hade blivit ett faktum. Rader
              av nya högskoleorter hade däremot inte etablerats och inte fått
              några resurser. Det kan man i efterhand tycka är väldigt jobbigt.
              Man kanske tycker att det är jobbigt att få det påpekat för sig.
              Men det är ju den moderata politiken, och det får man ställa upp
              för även om man är moderat i Mariestadstrakten.
            </seg>
          </u>
          <u xml:id="i-b3e9110bbd14df05-403" prev="i-b3e9110bbd14df05-400" who="Q3297193">
            <seg xml:id="i-MsEta8uv1iHwHbuneL1RRM">
              Regeringen har tagit initiativ för att stödja utvecklingen, också
              i Mariestad, genom att särskilt tillföra en extra slant för utvecklingen.
              Men vi måste ju också se att det finns ett intresse hos universitetet.
              Det är ju ett universitet som har fått kraftigt utökade resurser
              under de senaste åren och som själv måste prioritera inom de resurserna
              för vilken högre utbildning man vill producera och åstadkomma.
              Det är någonting som jag förväntar mig av Göteborgs universitet,
              och vi bereder under tiden frågan om vi kan stödja dem ytterligare.
            </seg>
          </u>
          <note xml:id="i-5muYTfJiChGSSm8doy4KLG">
            Överläggningen var härmed avslutad.
          </note>
          <note xml:id="i-2FUCgKabsZQQfPnryfdBDR">
            15 § Svar på interpellation 2003/04:472 om olika avtal i skolans
            värld
          </note>
          <note type="speaker" xml:id="i-49tSGKsc4Q3FgxUXwSFutg">
            Anf. 78 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-404" next="i-b3e9110bbd14df05-411" who="Q3297193">
            <seg xml:id="i-BmMvqgWKg1tjajpZzXzPZ3">
              Herr talman! Yvonne Andersson har frågat mig om jag avser att
              se över reglerna för olika yrkeskategorier i syfte att ge skolledningar
              i den vanliga grundskolan samma möjligheter att hantera personalfrågor
              som friskolorna har.
            </seg>
          </u>
          <u xml:id="i-b3e9110bbd14df05-405" prev="i-b3e9110bbd14df05-404" who="Q3297193">
            <seg xml:id="i-E5q2yjaLWR2sFKvnwjXMBX">
              Skolans uppdrag är omfattande och viktigt. Utbildningen ska ge
              eleverna kunskaper och färdigheter men även främja deras utveckling
              till ansvarskännande människor. Förskolan ska vara rolig, trygg
              och lärorik för alla barn som deltar. Fritidshemmet kompletterar
              utbildningen i förskoleklassen, grundskolan eller grundsärskolan.
              Läroplanen för det obligatoriska skolväsendet (Lpo 94) har anpassats
              till att omfatta det obligatoriska skolväsendet, förskoleklassen
              och fritidshemmet. Förskolan har en egen läroplan (Lpfö 98), vilket
              innebär att förskolan ingår i och utgör det första steget i samhällets
              samlade utbildningssystem för barn och ungdom.
            </seg>
          </u>
          <u xml:id="i-b3e9110bbd14df05-406" prev="i-b3e9110bbd14df05-404" who="Q3297193">
            <seg xml:id="i-3P1ekGNZF2TUQ2MdizsPMz">
              För att nå bästa möjliga resultat i verksamheterna, och för att
              eleverna ska nå de mål som angetts i skollag och läroplaner, måste
              alla som arbetar i skolan samverka. Det är den samlade och unika
              kompetensen hos de olika personalkategorier som arbetar i verksamheterna
              som ger det bästa slutliga resultatet.
            </seg>
          </u>
          <u xml:id="i-b3e9110bbd14df05-407" prev="i-b3e9110bbd14df05-404" who="Q3297193">
            <seg xml:id="i-CZks5ecQWGnNRvtiM7dwpe">
              Det finns anledning att i detta sammanhang erinra om lärarutbildningen.
              Den nya lärarutbildningen är en sammanhållen utbildning med bland
              annat ett allmänt utbildningsområde som innehåller för läraryrket
              centrala kunskapsområden. Utbildningen varierar i längd men är
              av samma omfattning för lärare i förskola, förskoleklass, grundskolans
              tidiga år samt fritidshem och modersmål. Lärarutbildningen kommer
              sannolikt att bidra till ett ökat samarbete mellan olika lärargrupper
              i det dagliga arbetet.
            </seg>
          </u>
          <u xml:id="i-b3e9110bbd14df05-408" prev="i-b3e9110bbd14df05-404" who="Q3297193">
            <seg xml:id="i-BG7WSHYgBGnmFwAPBV5U9c">
              Det sägs ibland att det är kortare beslutsvägar i fristående
              skolor, att beslut och initiativ till förändringar av till exempel
              den pedagogiska verksamheten kan gå snabbare där än i kommunala
              skolor. Vi hör också att olika anställningsvillkor för olika yrkeskategorier
              i skolan ibland försvårar samarbete och gemensam planering. Ändå
              har många skolor löst frågan om möjligheterna för de olika personalgrupperna
              att samarbeta och planera tillsammans på ett bra sätt.
            </seg>
          </u>
          <u xml:id="i-b3e9110bbd14df05-409" prev="i-b3e9110bbd14df05-404" who="Q3297193">
            <seg xml:id="i-FxiPrbBbi8GMqWw4JEXR5i">
              Parterna på arbetsmarknaden har ansvar för löne- och anställningsvillkoren.
              På det kommunala området finns olika slag av anställningar, till
              exempel semesteranställningar och anställningar med ferier och
              förtroendearbetstid för lärare, vilket är ett resultat av de avtal
              som parterna har beslutat om. Parterna har också ansvar för att
              utveckla och anpassa sina avtal så att de fungerar väl i den praktiska
              verkligheten. Det är naturligtvis önskvärt att förutsättningarna
              för samarbete och utveckling av de här aktuella verksamheterna
              beaktas i kommande avtal på det kommunala området för den personal
              som arbetar i verksamheterna. Att besluta om detta är ett lokalt
              ansvar och inget som ett statsråd kan eller ska påverka.
            </seg>
          </u>
          <u xml:id="i-b3e9110bbd14df05-410" prev="i-b3e9110bbd14df05-404" who="Q3297193">
            <seg xml:id="i-6j8EjnGttQXLCrF9Wa41nY">
              Det är min bestämda övertygelse att samarbete och initiativ till
              förändringar går att genomföra i kommunal verksamhet likaväl som
              i fristående verksamhet. Rektorerna har utan tvekan ett stort
              ansvar att skapa olika organisatoriska lösningar och pröva nya
              arbetsformer för att nödvändigt samarbete ska komma till stånd.
            </seg>
          </u>
          <u xml:id="i-b3e9110bbd14df05-411" prev="i-b3e9110bbd14df05-404" who="Q3297193">
            <seg xml:id="i-BnHRoWpxqq3pFF9F2HitpJ">
              Det är viktigt att det finns tydliga bestämmelser kring rektors
              och lärares ansvar och uppgifter. Rapporter från Skolverket och
              från kommunal revision har visat att skolsystemets organisation
              och beslutsvägar ofta präglas av oklarhet. När det gäller rektors
              roll och ansvar finns för fristående skolor inte motsvarande regelsystem
              som för offentliga skolor. Skollagskommittén har föreslagit gemensam
              lagstiftning för offentliga och fristående skolor på detta område.
              Frågor om ansvarsfördelning mellan rektor, nämnd och styrelse,
              samt om rektors förutsättningar att leda och samordna det pedagogiska
              arbetet bereds också i den pågående översynen av skollagen. Även
              lärares roll i skola, förskola och fritidshem samt regelsystemet
              kring utbildning och anställning av lärare omfattas av den pågående
              översynen av skollagen.
            </seg>
          </u>
          <note type="speaker" xml:id="i-7nPSJQp8ihmBQAZtUkAtCN">
            Anf. 79 YVONNE ANDERSSON (kd):
          </note>
          <u xml:id="i-b3e9110bbd14df05-412" next="i-b3e9110bbd14df05-419" who="Q4935945">
            <seg xml:id="i-BVBboXwqcv8Xao26a7y6Gc">
              Herr talman! Det var en lång beskrivning av allt som görs, och
              det är jätteintressant.
            </seg>
          </u>
          <u xml:id="i-b3e9110bbd14df05-413" prev="i-b3e9110bbd14df05-412" who="Q4935945">
            <seg xml:id="i-5k7WcV2ifBLdfPGciYN8Ln">
              Underlaget till den här interpellationen utgörs av flera rektorers
              situation i dag när de sitter och försöker planera så att de goda
              idéer som vi är överens om, nämligen samverkan mellan olika personalgrupper,
              ska kunna genomföras i den konkreta verksamheten ute på skolorna.
              Då har de upptäckt, eller åtminstone uppfattat sin situation så,
              att om skolan hade varit en kommunal friskola skulle man ha kunnat
              lösa detta på ett helt annat, bättre och enklare sätt än vad som
              går i dag. Och jag har själv aldrig kunnat sätta fingret på detta.
            </seg>
          </u>
          <u xml:id="i-b3e9110bbd14df05-414" prev="i-b3e9110bbd14df05-412" who="Q4935945">
            <seg xml:id="i-6YzC6oLKbEgoKyKMre3Tbx">
              Då säger ministern att det inte är ett statsråds uppgift att
              gå in och organisera skolverksamhet. Det håller jag fullständigt
              med om. Men läroplanen är statsrådets huvudansvar. Och läroplanen
              är ändå skriven så att dessa olika personalgrupper ska kunna mötas,
              samverka och så vidare. Men den kanske inte tillräckligt har gett
              respekt för de olika kulturer som dessa personalgrupper kommer
              från. Jag tror att det någonstans finns kulturella skillnader
              som försvårar att de goda idéerna faktiskt blir verklighet.
            </seg>
          </u>
          <u xml:id="i-b3e9110bbd14df05-415" prev="i-b3e9110bbd14df05-412" who="Q4935945">
            <seg xml:id="i-L94B5d39Kb8nKf2ozVrwc7">
              Frågor om utbildning och skola är mitt stora intresse. Och jag
              har förmånen, och tar mig förmånen, att åka runt och kika lite
              grann och tala med skolfolk. Då kan jag också se att det i många
              fall är knöliga hinder som gör att man inte lyckas få igenom det
              goda som vi vill och som vi lite grann tycker är en självklarhet
              när vi debatterar och diskuterar frågorna på det här sättet.
            </seg>
          </u>
          <u xml:id="i-b3e9110bbd14df05-416" prev="i-b3e9110bbd14df05-412" who="Q4935945">
            <seg xml:id="i-F25VcfqSgpxVa5teoyajat">
              Herr talman! Jag var, och är, väldigt intresserad av den del
              där ministern säger: Ändå har många skolor löst frågan om möjligheterna
              för de olika personalgrupperna att samarbeta och planera tillsammans
              på ett bra sätt.
            </seg>
          </u>
          <u xml:id="i-b3e9110bbd14df05-417" prev="i-b3e9110bbd14df05-412" who="Q4935945">
            <seg xml:id="i-Up33KeuxmtsrSTXbwEWM27">
              Det är sannolikt så att det finns exempel. Men finns det exempelsamlingar?
              Finns dessa metoder att tillgå för dem som leder verksamheter,
              hur man på goda sätt har lyckats överbrygga de kulturella skillnader
              och de skillnader som vi inte ska blunda för, nämligen de olika
              arbetsvillkoren, men som inte är vårt område att besluta om?
            </seg>
          </u>
          <u xml:id="i-b3e9110bbd14df05-418" prev="i-b3e9110bbd14df05-412" who="Q4935945">
            <seg xml:id="i-CgxgKWXRiMZKhqNuu6qpQP">
              Jag tänker på frågan om fler vuxna. Jag tänker då på de mindre
              barnen, jag tänker på grupperna där förskolläraren, fritidspedagogen,
              läraren och andra är involverade i samma verksamhet med samma
              ansvar för just de elever som de har, och så blir det olika villkor,
              och tyvärr skapas det rätt ofta konflikter.
            </seg>
          </u>
          <u xml:id="i-b3e9110bbd14df05-419" prev="i-b3e9110bbd14df05-412" who="Q4935945">
            <seg xml:id="i-TXEK2UKfkUGWsFR3vY2gLG">
              Jag har ett ärligt intresse av att detta måste lösas på något
              sätt. Jag har då vissa funderingar. Finns det exempelsamlingar?
              Vad kan man göra åt det? Finns det möjlighet att gå vägen via
              en läroplan där det blir tydligare framställt som det gemensamma
              ansvaret? Det kanske helt enkelt behövs lite mer av pedagogisk
              forskning inom dessa områden för att vi ska komma vidare.
            </seg>
          </u>
          <note type="speaker" xml:id="i-R1NBGRCRJFZkJn3a8da2m6">
            Anf. 80 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-420" next="i-b3e9110bbd14df05-426" who="Q3297193">
            <seg xml:id="i-EQUR49dqwTPN2yCYM9iVQX">
              Herr talman! Det är mycket kloka och viktiga frågor som Yvonne
              Andersson ställer om skolans utveckling. Det är ungefär som när
              Yvonne Andersson själv beskriver det vi är ännu inte säkra på
              alla svar.
            </seg>
          </u>
          <u xml:id="i-b3e9110bbd14df05-421" prev="i-b3e9110bbd14df05-420" who="Q3297193">
            <seg xml:id="i-GisLnJnUJNveC1Pri3CEWM">
              Det är en mycket spännande utveckling som pågår med en starkare
              integration mellan förskola och skola, där inte minst förskoleklasserna
              har inneburit en brygga mellan de olika utbildningsformerna. Vi
              ser nu en ny lärarutbildning växa fram, där vi får mycket mindre
              av gränser mellan förskollärarens utbildning och utbildningen
              för läraren för de små barnen i grundskolan. I framtiden kommer
              vi att ha en lärargrupp som kommer att kunna gå mellan de olika
              utbildningsformerna under sitt yrkesliv. Det tror jag kommer att
              vara väldigt bra för utvecklingen av den personalen, att tidvis
              kunna vara i förskolan, i förskoleklasser och i grundskolans tidiga
              år.
            </seg>
          </u>
          <u xml:id="i-b3e9110bbd14df05-422" prev="i-b3e9110bbd14df05-420" who="Q3297193">
            <seg xml:id="i-9NvmnM77DiPYo6djkgzTe">
              Detta är en process som innebär att vi sakta men säkert börjar
              få mer förståelse för varandra, stor respekt för varandras yrkesroller,
              men också den här integrationen mellan de olika kunskaperna som
              man har.
            </seg>
          </u>
          <u xml:id="i-b3e9110bbd14df05-423" prev="i-b3e9110bbd14df05-420" who="Q3297193">
            <seg xml:id="i-H36SdwcDFxdgKDS7VLFe4U">
              Fritidshemmens integration in i skolan har på motsvarande sätt
              betytt en injektion till skolans arbete. Det handlar om en skolklass
              som möter olika vuxna, precis som Yvonne Andersson säger läraren,
              fritidspedagogen men också förskolläraren som arbetar med olika
              typer av utveckling som barnen behöver, estetiskt, praktiskt och
              teoretiskt, all den typ av utveckling som ett barn behöver där
              de olika lärargrupperna har olika kompetenser och stöttar varandra.
              Det är inte alls konfliktfritt, precis som Yvonne Andersson säger.
              Ibland blir det starka spänningar. Det handlar om många olika
              traditioner och starka egna yrkesroller. Men vi ser alltfler exempel
              på hur väl det fungerar.
            </seg>
          </u>
          <u xml:id="i-b3e9110bbd14df05-424" prev="i-b3e9110bbd14df05-420" who="Q3297193">
            <seg xml:id="i-Cg5NpU5PaX5Av3jVtyTBUq">
              Det är riktigt, som Yvonne Andersson säger, att det behöver spridas
              mer och komma fler till känna att det går att arbeta mycket framgångsrikt
              på det integrerade sättet. Till det kommer hela utvecklingen på
              arbetsmarknaden. Det arbetsgivarna säkert just i detta nu funderar
              på är hur man ska agera som arbetsgivare i ett läge där så olika
              verksamheter integreras och man förväntar sig att personalen ska
              arbeta ihop med väldigt olika villkor och traditioner. Det kommer
              säkert att innebära också spänningar på det här området avtalsmässigt.
              Men jag förväntar mig att man där också kommer framåt.
            </seg>
          </u>
          <u xml:id="i-b3e9110bbd14df05-425" prev="i-b3e9110bbd14df05-420" who="Q3297193">
            <seg xml:id="i-E4b5GxBVqQEb9ySoN9E3tS">
              Förskollärarnas situation är en sådan fråga. Om vi ska attrahera
              unga begåvade människor att välja förskollärarbanan i den nya
              lärarutbildningen måste de uppleva att de också får villkor på
              arbetsmarknaden som gör det attraktivt, förutom att det är ett
              väldigt innehållsrikt arbete.
            </seg>
          </u>
          <u xml:id="i-b3e9110bbd14df05-426" prev="i-b3e9110bbd14df05-420" who="Q3297193">
            <seg xml:id="i-RFTjhD7NR8AXYkmUaUq686">
              Det här är mycket spännande och intressant, och jag delar Yvonne
              Anderssons beskrivning av de områden där vi måste komma vidare.
              Avtalen är inte för oss, men däremot är naturligtvis forskning
              och utveckling, fortsatt utveckling av lärarutbildningarna, att
              fundera kring läroplanen och integrationen och hur de framhålls
              i läroplaner och kursplaner sådana viktiga områden. Jag tycker
              att vi har kommit en bra bit på väg, men det återstår väldigt
              mycket att göra.
            </seg>
          </u>
          <note type="speaker" xml:id="i-VQfdt2RYL5FhMiq1RrK5NH">
            Anf. 81 YVONNE ANDERSSON (kd):
          </note>
          <u xml:id="i-b3e9110bbd14df05-427" next="i-b3e9110bbd14df05-430" who="Q4935945">
            <seg xml:id="i-Xrn72AWG2otsCdHdCjaixK">
              Herr talman! Det blir ingen egentlig debatt, men det må vara
              konstruktiva idéer.
            </seg>
          </u>
          <u xml:id="i-b3e9110bbd14df05-428" prev="i-b3e9110bbd14df05-427" who="Q4935945">
            <seg xml:id="i-7hM57ab6Z6RepvY8sbk6p8">
              Friskolorna har bidragit med en hel del initiativ för att se
              andra möjligheter. I vilket fall som helst bryter de mot traditionella
              kulturer.
            </seg>
          </u>
          <u xml:id="i-b3e9110bbd14df05-429" prev="i-b3e9110bbd14df05-427" who="Q4935945">
            <seg xml:id="i-5XekDh8neApfmXk69skb4x">
              Finns det skillnader i dag som det finns anledning för den kommunala
              skolan att få del av gentemot friskolorna? En grupp skolledare
              tog för lite sedan kontakt med mig och sade: Om vi bara kunde
              bygga kommunala friskolor i kommunen skulle problemen lösa sig.
              Det var deras svar till mig. De hade själva kommit på att om de
              som skolledare fick leva under en friskolehatt skulle problemen
              lösa sig.
            </seg>
          </u>
          <u xml:id="i-b3e9110bbd14df05-430" prev="i-b3e9110bbd14df05-427" who="Q4935945">
            <seg xml:id="i-V2yXZbThuES8JqzgKszMJ9">
              Finns de problemen, eller är det hinder som man upplever sig
              ha? En annan del av det hela, som ministern säger i sitt svar,
              är att det finns en rad hinder och svårigheter i folks tankar
              utan att de för den skull behöver finnas rent förordningsmässigt.
              Är det så i det här fallet? Det är den andra fråga som jag har
              till ministern här i dag. Finns det anledning att se över detta,
              utöver det som Skollagskommittén kommer att föreslå när det gäller
              samma reglementen?
            </seg>
          </u>
          <note type="speaker" xml:id="i-3ZvxfqaxZxvPhW2jJJ4wbn">
            Anf. 82 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-431" next="i-b3e9110bbd14df05-434" who="Q3297193">
            <seg xml:id="i-9yCCYXdmeZTC1kGFsBZrjF">
              Herr talman! Jag brukar inte ha problem med att lyfta fram friskolor
              som goda och initiativrika krafter i skolväsendet. Jag tycker
              att det är en naturlig åsikt också för mig. Men när det gäller
              just integrationen mellan förskolan, förskoleklass, fritidshem
              och skola skulle jag vilja framhålla de kommunala verksamheterna
              som föregångare i dag. De har på många sätt kommit ännu längre.
            </seg>
          </u>
          <u xml:id="i-b3e9110bbd14df05-432" prev="i-b3e9110bbd14df05-431" who="Q3297193">
            <seg xml:id="i-UQMaMqXjMC5fkQeHxUWsfa">
              Sedan kan det vara så att man har avtal i en del fristående skolor
              som det i dagsläget skulle vara svårt för en arbetsgivare i den
              kommunala skolan att genomdriva. Det kan vara så att man har andra
              arbetstidsavtal och annan förläggning av arbetet än vad man har
              i den kommunala skolorna. Men det är en sak för arbetsgivarna.
              Jag är inte alldeles säker på att det alla gånger har varit till
              fördel för lärarna och deras arbetssituation. Men när det gäller
              själva verksamhetens integrering tror jag att de kommunala skolorna
              har både vaknat till liv och till vissa delar gått om de fristående
              skolorna i utvecklingsfart. Men de behöver naturligtvis stöttas
              vidare.
            </seg>
          </u>
          <u xml:id="i-b3e9110bbd14df05-433" prev="i-b3e9110bbd14df05-431" who="Q3297193">
            <seg xml:id="i-WHtxmWFc6Bvk1kHAasFuhw">
              När det gäller lärare och lärares behörighet vet vi i dag att
              det finns en stor skillnad mellan kommunala skolor och fristående
              skolor. Fristående skolor har en mycket lägre grad behöriga lärare.
              Det är en ganska dramatisk skillnad. Det kan vara hälften av andelen
              behöriga lärare gentemot en kommunal skola. Det är ett bekymmer.
              Vi behöver öka andelen behöriga lärare i fristående skolor. Nu
              kommer det ut väldigt många ur lärarutbildningarna. Det är viktigt
              att fristående skolor då är beredda att anställa behöriga lärare
              framför obehöriga, även om man kan uppleva att man hamnar i svårigheter
              i sin organisation på grund av att man kanske har byggt upp en
              del av integrationen på att det inte finns behöriga lärare.
            </seg>
          </u>
          <u xml:id="i-b3e9110bbd14df05-434" prev="i-b3e9110bbd14df05-431" who="Q3297193">
            <seg xml:id="i-4WSidA58svwtbU2kVeVXLM">
              Jag tror att vi kan driva på nationellt genom sprida goda exempel
              och genom att forska mera inom det här området. Jag tror att en
              integration, inte minst när det gäller de små barnen, mellan de
              här olika verksamheterna och där personalen samverkar är väldigt
              bra för barnens utveckling.
            </seg>
          </u>
          <note type="speaker" xml:id="i-miyyMyTDmzR9kUSt2MbLM">
            Anf. 83 YVONNE ANDERSSON (kd):
          </note>
          <u xml:id="i-b3e9110bbd14df05-435" next="i-b3e9110bbd14df05-436" who="Q4935945">
            <seg xml:id="i-K1MUscWV993NiSFPFqEQnZ">
              Herr talman! Tack, ministern, för det svaret. Jag tror att det
              finns all anledning att fundera vidare på hur våra goda idéer
              blir verklighet för barnen och dem som ska möta dem. Då är det
              synd om det finns begränsningar i systemet för en skolledare som
              gör att man inte till fullo kan få i gång de rörelser som behövs
              bland personalen, på samma sätt som vi naturligtvis inte vill
              ha en lösning där personalen inte ska ha sina möjligheter att
              påverka verksamheten som skolledningen driver åt fel håll.
            </seg>
          </u>
          <u xml:id="i-b3e9110bbd14df05-436" prev="i-b3e9110bbd14df05-435" who="Q4935945">
            <seg xml:id="i-XKEJVbpAVSj8hemx3Vz1EN">
              Men allt det här finns det säkert anledning, som ministern säger,
              att gå vidare med i forskning och utveckling och sprida goda exempel.
              Vi får väl vänta tills Skolverket så småningom kommer med en liten
              trevlig rapport om det.
            </seg>
          </u>
          <note xml:id="i-6BbmShAKmUokGFTMQ3A6M1">
            Överläggningen var härmed avslutad.
          </note>
          <note xml:id="i-EPEUKDhy1mLaDjrqKxQf7k">
            16 § Svar på interpellation 2003/04:491 om yrkeshögskola och
            kvalificerat yrkeskunnande
          </note>
          <note type="speaker" xml:id="i-6FTAGvUqcjH9nR8cozmmX4">
            Anf. 84 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-437" next="i-b3e9110bbd14df05-447" who="Q3297193">
            <seg xml:id="i-B3dob63ZhfiucC3PBA9Qnz">
              Herr talman! Yvonne Andersson har frågat mig om vad jag avser
              att göra för att skapa en samlande yrkeshögskola och säkerställa
              utbildning inriktad på kvalificerat yrkeskunnande och särskilt
              till verkstadsindustrin.
            </seg>
          </u>
          <u xml:id="i-b3e9110bbd14df05-438" prev="i-b3e9110bbd14df05-437" who="Q3297193">
            <seg xml:id="i-6EeM1TapyXG4FwFZhrHShG">
              Jag vill först understryka att rekryteringen till olika former
              av eftergymnasiala yrkesutbildningar är en viktig angelägenhet
              om Sverige ska fortsätta att utvecklas som kunskapsnation. I budgetpropositionen
              för år 2004 (prop. 2003/04:1) liksom i propositionen Kunskap och
              kvalitet elva steg för utvecklingen av gymnasieskolan (prop. 2003/04:140)
              har regeringen redovisat sin syn på den yrkesinriktade utbildningen
              på både gymnasial och eftergymnasial nivå.
            </seg>
          </u>
          <u xml:id="i-b3e9110bbd14df05-439" prev="i-b3e9110bbd14df05-437" who="Q3297193">
            <seg xml:id="i-Hm5y2usjymbNKorbsiL8ts">
              De yrkesförberedande utbildningarna i gymnasieskolan ska ge en
              god grund för ett modernt arbetsliv och för fortsatta studier.
              De kvalitetshöjande åtgärder som regeringen föreslår i gymnasiepropositionen
              ger en betydelsefull förstärkning av yrkeskunnandet hos unga människor.
              Den gymnasiala vuxenutbildningen har i dag möjlighet att erbjuda
              ett brett utbud av grundläggande yrkesutbildning. Närmare 700
              nationella kursplaner står till buds, och individuella kurser
              och lokala kurser kan tas fram med det lokala arbetslivet.
            </seg>
          </u>
          <u xml:id="i-b3e9110bbd14df05-440" prev="i-b3e9110bbd14df05-437" who="Q3297193">
            <seg xml:id="i-HdD2wG99kCZWVbNvGEbDT7">
              Jag anser att det finns behov av olika former av yrkesinriktad
              utbildning på eftergymnasial nivå. Regeringen har vidtagit en
              rad olika insatser för att stödja utvecklingen på området. Införandet
              av den kvalificerade yrkesutbildningen (KY) i det reguljära utbildningssystemet
              och införandet av en yrkeshögskoleexamen inom högskolan är exempel
              på sådana insatser. Det har bidragit till ett större och stabilare
              utbud av yrkesutbildningar.
            </seg>
          </u>
          <u xml:id="i-b3e9110bbd14df05-441" prev="i-b3e9110bbd14df05-437" who="Q3297193">
            <seg xml:id="i-AHqYpUBMtyqcK8Vm6pZq6U">
              Inför år 2005 pågår i samma syfte en utvecklingsprocess som innebär
              att vissa yrkesinriktade påbyggnadsutbildningar överförs från
              kommunal till statlig finansiering. Kommunerna kan bedriva lokala,
              yrkesinriktade kurser som påbyggnadsutbildningar. Det finns kompletterande
              utbildningar, kortare och längre kurser inom folkhögskolan liksom
              ett stort utbud av yrkesinriktade kurser som privata utbildningsanordnare
              tillhandahåller. Nyligen beslutade regeringen om en försöksverksamhet
              med lärlingsutbildning för vuxna till vissa hantverksyrken, som
              väntas starta i höst.
            </seg>
          </u>
          <u xml:id="i-b3e9110bbd14df05-442" prev="i-b3e9110bbd14df05-437" who="Q3297193">
            <seg xml:id="i-FgJ9hd59UbFMLneV8kRcgh">
              Utbudet av möjligheter och alternativ är således omfattande.
              Men arbetslivet utvecklas snabbt, och de eftergymnasiala yrkesutbildningarna
              behöver ha olika specialiseringsgrad, olika upplägg och varierande
              längd. Genom mångfalden i utbudet har den enskilde de bästa förutsättningarna
              att finna en för henne eller honom lämplig utbildning. Jag tror
              att det är ett bra sätt att tillgodose såväl den enskildes intressen
              som arbetslivets behov. Jag vill att goda alternativ ska finnas
              såväl inom som utanför högskolans ramverk.
            </seg>
          </u>
          <u xml:id="i-b3e9110bbd14df05-443" prev="i-b3e9110bbd14df05-437" who="Q3297193">
            <seg xml:id="i-FNZKHTEDxpyo6KBGzsnKcT">
              När det gäller verkstadsindustrin är det knappast brist på utbildningar
              som är problemet. Inom till exempel den kvalificerade yrkesutbildningen
              har alltsedan försöksverksamhetens start år 1996 ett flertal olika
              utbildningar erbjudits, vilka emellertid rönt ett begränsat intresse
              från tänkbara sökande. Alltför få ungdomar och vuxna söker sig
              till arbete inom industrin. Här måste arbetslivets företrädare
              i ännu högre grad än i dag engagera sig i yrkesutbildningarna
              och tillsammans med utbildningsanordnarna aktivt skapa intresse
              för arbete i de branscher som vill och behöver rekrytera personal.
            </seg>
          </u>
          <u xml:id="i-b3e9110bbd14df05-444" prev="i-b3e9110bbd14df05-437" who="Q3297193">
            <seg xml:id="i-JpWt8xGq5hsPU1Kb2SUJpT">
              Frågan om begreppet yrkeshögskola diskuterades redan inför riksdagens
              beslut om att permanenta den kvalificerade yrkesutbildningen våren
              2001. Vi konstaterade då att uppläggning och inriktning skiljer
              sig från högskolans utbildningar på flera punkter. Det är inte
              heller i dag aktuellt att införa KY eller övriga yrkesutbildningar
              under högskolans paraply eller regelverk. Högskolan har en redan
              etablerad struktur med andra huvuduppgifter. Den ska bedriva såväl
              utbildning som forskning och dess organisation är uppbyggd efter
              detta förhållande. De kortare yrkesutbildningar som bedrivs inom
              ramen för högskolan och leder till en yrkeshögskoleexamen är integrerade
              i det systemet.
            </seg>
          </u>
          <u xml:id="i-b3e9110bbd14df05-445" prev="i-b3e9110bbd14df05-437" who="Q3297193">
            <seg xml:id="i-QNCc8p6jrPB5ftpFJbdWjb">
              Det är både olämpligt och förvirrande att använda begreppet högskola
              för utbildningar och utbildningsformer som inte är avsedda att
              vara det. Det leder till felaktiga förväntningar och missförstånd.
              Yrkesutbildningarna utanför högskolan kan existera och utvecklas
              på egna meriter. Det visar bland annat den framgångsrika verksamhetsprofil
              som den kvalificerade yrkesutbildningen står för. Flexibiliteten
              är ett kännetecken och en styrka för den formen av yrkesutbildning.
            </seg>
          </u>
          <u xml:id="i-b3e9110bbd14df05-446" prev="i-b3e9110bbd14df05-437" who="Q3297193">
            <seg xml:id="i-BE2MJtsjHhdDounQrvuHGF">
              Riksdagen har med anledning av utbildningsutskottets betänkande
              2003/04:UbU8 givit till känna att en översyn och en analys av
              den eftergymnasiala yrkesutbildningen behövs. I propositionen
              Kunskap och kvalitet elva steg för utvecklingen av gymnasieskolan
              (prop. 2003/04:140) gör regeringen bedömningen att behovet av
              eftergymnasiala yrkesutbildningar av olika längd och specialiseringsgrad
              bör följas upp som en följd av den snabba utvecklingen inom arbetslivet.
            </seg>
          </u>
          <u xml:id="i-b3e9110bbd14df05-447" prev="i-b3e9110bbd14df05-437" who="Q3297193">
            <seg xml:id="i-E7EQxL1ziz6dXrhB3r4vKA">
              Regeringen har för avsikt att inom kort förordna en arbetsgrupp
              med dessa uppgifter. Regeringen avser därför att på olika sätt
              återkomma till de frågeställningar som nu har aktualiserats.
            </seg>
          </u>
          <note type="speaker" xml:id="i-ChnqyKhLz7morYm6UombFN">
            Anf. 85 YVONNE ANDERSSON (kd):
          </note>
          <u xml:id="i-b3e9110bbd14df05-448" next="i-b3e9110bbd14df05-455" who="Q4935945">
            <seg xml:id="i-VEjPSyaKrcuxwiatidfjgf">
              Herr talman! Också det var ett väldigt fylligt svar, och det
              finns en hel flora av olika typer av utbildningar som har med
              yrken att göra.
            </seg>
          </u>
          <u xml:id="i-b3e9110bbd14df05-449" prev="i-b3e9110bbd14df05-448" who="Q4935945">
            <seg xml:id="i-2W9PhpCHC5tv6GWYk2WyV4">
              Det som jag möjligtvis hajade till över i ministerns svar var
              att de yrkesförberedande utbildningarna i gymnasieskolan ska ge
              en god grund för ett modernt arbetsliv. Jag upplever inte att
              de kan stå för sig själva. De är just yrkesförberedande och knappast
              yrkesutbildningar, utan det krävs någonting mera.
            </seg>
          </u>
          <u xml:id="i-b3e9110bbd14df05-450" prev="i-b3e9110bbd14df05-448" who="Q4935945">
            <seg xml:id="i-BqyKZJNSmEB9LdBwqKTz3T">
              I Östergötland, mitt hemlän, är det i dag uppenbara problem för
              industrin. Det går inte i dag att täcka avgångarna inom industrin
              med yrkesutbildat folk. I princip kan man bara få kvalificerat
              yrkesfolk om det är arbetslösa som utbildas till dessa yrken,
              och det är väldigt svårt att få en kvalificerad yrkesutbildning
              direkt efter gymnasiet.
            </seg>
          </u>
          <u xml:id="i-b3e9110bbd14df05-451" prev="i-b3e9110bbd14df05-448" who="Q4935945">
            <seg xml:id="i-GXSMM6SgY3e7AMhSs3pE22">
              Jag tycker att regeringens höga ambition med 50 % till universitet
              och högre utbildning är jättebra på många olika sätt, men de 50
              % som finns kvar har ofta inget alternativ.
            </seg>
          </u>
          <u xml:id="i-b3e9110bbd14df05-452" prev="i-b3e9110bbd14df05-448" who="Q4935945">
            <seg xml:id="i-GoETM2Wq3x4nQD1sDLis4A">
              När jag träffade de regionala företrädarna i Östergötland var
              de ytterst bekymrade. Det gäller naturligtvis flera ställen i
              landet, men det var där jag kunde fördjupa mig i problematiken
              inte minst inom verkstadsindustrin.
            </seg>
          </u>
          <u xml:id="i-b3e9110bbd14df05-453" prev="i-b3e9110bbd14df05-448" who="Q4935945">
            <seg xml:id="i-AoKx2BC47eT4ofxiSQDffr">
              Det är bra att många går till högre utbildning, men samtidigt
              måste vi fånga upp dem som har gått på yrkesförberedande linjer
              eller andra linjer för att kunna gå ut i verksamheten.
            </seg>
          </u>
          <u xml:id="i-b3e9110bbd14df05-454" prev="i-b3e9110bbd14df05-448" who="Q4935945">
            <seg xml:id="i-PMb1mVEqhE43Pzg8EuyUWz">
              Det riktigt stora hindret är faktiskt inte att vi inte har modeller
              för hur en bra yrkesutbildning kan se ut, för vi har ju precis
              det, som ministern säger i sitt svar när han tar fram utbildningar
              på utbildningar. Jag tror att det största problemet är de hinder
              som en region har för att åstadkomma sådana utbildningar. Visst
              ska branscherna ta ett stort ansvar för sin utbildning. Men vi
              vill egentligen inte det. Vi vill ju att samhället ska ha ansvaret
              för det precis som för all övrig utbildning, för det är alltid
              samhället som tjänar på individens utbildning.
            </seg>
          </u>
          <u xml:id="i-b3e9110bbd14df05-455" prev="i-b3e9110bbd14df05-448" who="Q4935945">
            <seg xml:id="i-F4V5aMuK5zQgCetdEq4dXJ">
              Var finns det system som fångar upp de 50 % som inte ska gå vidare
              till universitet och högskola, så att de får den extra yrkeskunskapen
              efter de yrkesförberedande linjerna? Ett hinder som jag gärna
              vill nämna direkt är till exempel LAN. Kan LAN köpa in sig på
              en kvalificerad yrkesutbildning? Nej, där har vi stora problem.
              Och vi har andra problem i det här sammanhanget med det som vi
              i vardagligt tal brukar kalla för de olika portmonnäernas princip.
              Jag skulle vilja höra ministerns svar på det.
            </seg>
          </u>
          <note type="speaker" xml:id="i-Nn774qTVRGExBHL9TyivNX">
            Anf. 86 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-456" next="i-b3e9110bbd14df05-461" who="Q3297193">
            <seg xml:id="i-QEqs6rxoJNEiquzYXwWuYY">
              Herr talman! En av de frågor som jag kommer att prioritera allra
              högst de kommande åren är just utvecklingen av våra yrkesutbildningar,
              från gymnasial nivå ända upp till högskolenivå. Ett tecken på
              det är den proposition som vi lade fram för ett par veckor sedan
              om en modern gymnasieutbildning, där vi mycket starkt trycker
              på behovet av samverkan med arbetslivet i vanliga yrkesförberedande
              program men också i den nya lärlingsutbildning som vi nu föreslår.
              Vi föreslår att en stor del av utbildningen ska kunna förläggas
              direkt ute på arbetsplatserna och att kommunerna ska finansiera
              den. På så sätt får man tillbaka en väl utformad modern yrkesutbildning
              som motiverar ungdomarna att lära sig den teori som behövs för
              att klara ett modernt samhällsliv och ett modernt yrkesliv men
              får också en bra kontakt med arbetslivet rent konkret.
            </seg>
          </u>
          <u xml:id="i-b3e9110bbd14df05-457" prev="i-b3e9110bbd14df05-456" who="Q3297193">
            <seg xml:id="i-Mb6mf4he3Tk9y4fcNUuWzD">
              Jag besöker regelbundet många orter och skolor i landet och var
              bland annat i Motala häromdagen. Jag fick där ett jättefint exempel
              på hur man har bestämt sig för att starkt prioritera samverkan
              mellan gymnasieskolan och arbetslivet, särskilt på de yrkesförberedande
              programmen. Man driver nu med kraft samverksansfrågorna och får
              med sig verkstadsindustrin. Motala är ju industrins vagga i det
              här landet. Man hade mycket optimistiska framtidsförväntningar
              när det gäller att höja kvaliteten och öka attraktionskraften
              i gymnasieutbildningarna.
            </seg>
          </u>
          <u xml:id="i-b3e9110bbd14df05-458" prev="i-b3e9110bbd14df05-456" who="Q3297193">
            <seg xml:id="i-TJvLUpbuHTLdeAZzWiAygT">
              På samma sätt besökte jag Söderhamn någon dag senare. Också där
              jobbade man mycket intensivt med ett nätverk av småföretag inom
              industri-, fordons- och byggprogrammen. Man inte bara samverkar
              utan förlägger viktiga delar av utbildningen de teoretiska blocken
              och de praktiska blocken rakt ut på företaget. Därmed får man
              en naturlig integration av industri och skola. Jag tror att det
              är helt rätt väg att gå. Där kan också ungdomarna få de impulser
              som de behöver för att vilja söka de teoretiska kunskaperna det
              som de kommer att behöva om de ska klara av att vara en god yrkeskvinna
              eller en god yrkesman.
            </seg>
          </u>
          <u xml:id="i-b3e9110bbd14df05-459" prev="i-b3e9110bbd14df05-456" who="Q3297193">
            <seg xml:id="i-Vzs5FeVA1o5jTLAcukPDgd">
              Sedan är de kvalificerade yrkesutbildningarna och påbyggnadsutbildningarna
              det steg som är naturligt för väldigt många som har gått på yrkesförberedande
              program i gymnasieskolan. När man efter kanske några år i yrkeslivet
              känner att man behöver mer av fördjupning för att kunna gå vidare
              i sitt yrke passar kvalificerad yrkesutbildning väldigt bra. En
              tredjedel kanske har teoretiska studier, ofta på högskolenivå,
              en tredjedel har arbetsplatsförlagd utbildning ute på något företag
              och sedan är det någon blandform för den ytterligare del som är
              kvar. Detta har varit mycket framgångsrikt. Verkstadsindustrin
              måste göra större insatser för att attrahera, men den kvalificerade
              yrkesutbildningen har varit succéartad i en rad olika branscher.
              Det har visat sig vara ett väldigt gott verktyg att finnas ute
              på arbetsplatserna förenat med bra teoretiska kunskaper.
            </seg>
          </u>
          <u xml:id="i-b3e9110bbd14df05-460" prev="i-b3e9110bbd14df05-456" who="Q3297193">
            <seg xml:id="i-K5oQs3cYMNJ3RPXTDKb6yx">
              När det sedan gäller yrkeshögskoleexamen arbetar nu flera universitet
              och högskolor med att utforma kortare högskoleutbildningar som
              ger en yrkeshögskoleexamen. Det är en högskoleutbildning som är
              direkt inriktad på arbetslivet ofta i respektive regions intresse
              och kopplad till regionens industri, näringsliv och offentlig
              sektor som kan utvecklas mycket starkt de kommande åren. Då är
              det viktigt att understryka att det handlar om yrkeshögskola.
              Vi får bara använda högskolebegreppet för högskoleutbildning,
              inte för kvalificerad yrkesutbildning. Det är inte en högskoleutbildning.
              Där måste det rensas i rabatten så att det inte finns några tveksamheter.
            </seg>
          </u>
          <u xml:id="i-b3e9110bbd14df05-461" prev="i-b3e9110bbd14df05-456" who="Q3297193">
            <seg xml:id="i-BmybH1i9reg1AJ9Wd63kay">
              Här har vi tre former som jag tror kommer att vara de viktiga
              framöver: att stärka den gymnasiala yrkesutbildningen, att stärka
              den kvalificerade yrkesutbildningen med tillhörande påbyggnadsutbildningar
              och att fortsätta utveckla högskolans förmåga att ge starka yrkeshögskoleexamina.
            </seg>
          </u>
          <note type="speaker" xml:id="i-UmCc7MDHj1dD3Ux6KR6EUP">
            Anf. 87 YVONNE ANDERSSON (kd):
          </note>
          <u xml:id="i-b3e9110bbd14df05-462" next="i-b3e9110bbd14df05-466" who="Q4935945">
            <seg xml:id="i-DnJnfJoKvjXb2gqmVYzTdr">
              Herr talman! Vi är inne på precis samma linje. Jag tycker att
              det var jätteintressant med den nya gymnasiepropositionen och
              förslagen där. Många har vi varit med och debatterat, och jag
              är glad för det som vi har fått med där från vårt håll. Men trots
              allt ser, åtminstone vad jag har förstått hitintills, fortfarande
              både utbildningsanordnarna och industrin gymasieutbildningen som
              yrkesförberedande. Där får vi ett glapp, och det är detta glapp
              som är vårt stora problem. Det är ett glapp när det gäller de
              yrkesförberedande linjerna på gymnasiet alldeles oavsett hur duktiga
              de studerande är när de går ut därifrån.
            </seg>
          </u>
          <u xml:id="i-b3e9110bbd14df05-463" prev="i-b3e9110bbd14df05-462" who="Q4935945">
            <seg xml:id="i-6a1oX8dJyygPNZE7McHwsK">
              Men sedan kan de inte komma någonstans om inte arbetslivet just
              där eller branschen kan ordna någonting. De kommer inte in på
              en kvalificerad yrkesutbildning förrän de har varit ute i arbetslivet
              ett tag. Det är här vi har ett glapp som är ett problem i det
              svenska systemet.
            </seg>
          </u>
          <u xml:id="i-b3e9110bbd14df05-464" prev="i-b3e9110bbd14df05-462" who="Q4935945">
            <seg xml:id="i-3Kbe69x5RJPMibobhDSjD5">
              Det är precis ett sådant system som jag vill hitta. Det är för
              många som tappar lusten att studera eller komma till skott och
              bli klara. Det är för få av branscherna som vågar satsa. Trots
              allt är det så att om man satsar på en utbildning är det inte
              säkert att man får behålla de människorna i sin egen bransch.
              Det är inte särskilt problematiskt när de sedan har KY att kunna
              komma in på en kvalificerad yrkesutbildning eller högre yrkesutbildning.
            </seg>
          </u>
          <u xml:id="i-b3e9110bbd14df05-465" prev="i-b3e9110bbd14df05-462" who="Q4935945">
            <seg xml:id="i-Wxp11mXvqTVtwphvW8PQnm">
              Vi har ett glapp. Det är här jag tror att det är så viktigt att
              vi hittar en lösning på det glappet. Det glappet är stort och
              ett hinder också när det gäller ekonomin. Det var vad jag försökte
              säga förut om olika betalare. Ska man överbygga det glappet är
              det ofta LAN som får gå in, och länsarbetsnämndens pengar kan
              inte förenas med statliga pengar när man gör utbildning, och kommunerna
              går inte in ensidigt.
            </seg>
          </u>
          <u xml:id="i-b3e9110bbd14df05-466" prev="i-b3e9110bbd14df05-462" who="Q4935945">
            <seg xml:id="i-Dw5admJY4BpgJyyD1V5EAi">
              Det är här vi har en problembild som jag skulle önska att man
              kunde fixa på något sätt. Man måste titta över hur vi får de 50
              % som går vidare att hitta en lösning på sin väg till att bli
              kvalificerad yrkesarbetare. Där skulle jag vilja höra hur ministern
              tänker.
            </seg>
          </u>
          <note type="speaker" xml:id="i-HpS2u64dd4U517AjfvuxkG">
            Anf. 88 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-467" next="i-b3e9110bbd14df05-470" who="Q3297193">
            <seg xml:id="i-EpSo33gDVDNbzkfQ3saGkA">
              Herr talman! Det är roligt att Yvonne Andersson så kraftfullt
              ställer upp på 50-procentsmålet. När vi beskrev det för nu ett
              ganska stort antal år sedan möttes vi av stora frågetecken. I
              dag är det någonting som hela samhället ställer upp på. Det är
              roligt att se hur ett mål som utformas politiskt till slut blir
              ett gemensamt mål för alla. Högskoleverket beskrev i dag hur vi
              är på väg att uppfylla det målet.
            </seg>
          </u>
          <u xml:id="i-b3e9110bbd14df05-468" prev="i-b3e9110bbd14df05-467" who="Q3297193">
            <seg xml:id="i-PqjnN86MzxfeQu2kEAMUmP">
              Det innebär naturligtvis inte, och så är det inte heller i dag,
              att de övriga 50 % inte ska erbjudas någonting. Det vi behöver
              göra framöver är att se till att vi utvecklar starka alternativa
              yrkesutbildningar som har ett högt teoretiskt innehåll. Det är
              vad framtidens yrken kommer att kräva. Kvalificerad yrkesutbildning,
              KY, är definitivt en sådan möjlighet.
            </seg>
          </u>
          <u xml:id="i-b3e9110bbd14df05-469" prev="i-b3e9110bbd14df05-467" who="Q3297193">
            <seg xml:id="i-EG6f8JDZWnbksDw73WbRxk">
              Den kräver inte annat än att man har uppnått målen i sin gymnasieutbildning.
              Det hindrar inte att man som ung går vidare till en kvalificerad
              yrkesutbildning. Men det är alldeles rätt som Yvonne Andersson
              påpekar att det i en del branscher skulle behövas färdigutbildningssystem
              inom yrkeslivet. Det återstår mycket att lära när man kommer till
              en arbetsplats efter ett yrkesförberedande program. I vissa branscher
              är det så att man använder också KY för att fylla den luckan för
              att få riktigt kvalificerad arbetskraft. Det finns anledning att
              fortsätta att titta på detta.
            </seg>
          </u>
          <u xml:id="i-b3e9110bbd14df05-470" prev="i-b3e9110bbd14df05-467" who="Q3297193">
            <seg xml:id="i-6prKjroTMdMLwLSidvZd52">
              Vi arbetar nu med en översyn av de eftergymnasiala yrkesutbildningarna
              för att ta ytterligare ett steg. Redan nu kan vi se hur strukturen
              kommer att kunna utvecklas. Det handlar om allt bättre yrkesförberedande
              utbildningar inom gymnasieskola med en kraftsamling kring utveckling
              av dessa och en fin utveckling av de eftergymnasiala möjligheterna
              via KY och påbyggnadsutbildningarna, där det också krävs ett väldigt
              engagemang från näringslivet. Sedan finns högskolan som inte bara
              får arbeta med de långa teoretiska utbildningarna utan som också
              med regional koppling ska arbeta med kortare yrkeshögskoleutbildningar.
              De kan vara ett väldigt fint steg vidare för den som vill utvecklas
              i sitt yrke. Här har vi strukturen för en mycket framgångsrik
              politik de kommande åren.
            </seg>
          </u>
          <note type="speaker" xml:id="i-7yPsv7gyKUyVDKkGrKQsbg">
            Anf. 89 YVONNE ANDERSSON (kd):
          </note>
          <u xml:id="i-b3e9110bbd14df05-471" next="i-b3e9110bbd14df05-472" who="Q4935945">
            <seg xml:id="i-HQJRKSASyL3myg2p5xqduB">
              Herr talman! Innebär det, herr utbildningsminister, att vi skulle
              kunna få se ett system också från statligt håll för att de som
              går de yrkesförberedande linjerna på gymnasiet ska kunna söka
              någonstans, få studiemedel och få det ordnat för sig på samma
              sätt som de 50 % som går vidare kan få studiemedel och få möjlighet
              till en teoretisk utbildning på universitet och högskola?
            </seg>
          </u>
          <u xml:id="i-b3e9110bbd14df05-472" prev="i-b3e9110bbd14df05-471" who="Q4935945">
            <seg xml:id="i-69gZ1Hm9UVLK39EQU5iZBP">
              Innebär det att vi äntligen ska komma fram och där får vi också
              ett gemensamt mål så att de 50 % som inte klarar att eller vill
              gå vidare på universitet och högskola ska kunna gå vidare till
              ett kvalificerad yrkesarbete och att det ska finnas system för
              dem? Är ministern beredd att aktivt arbeta för detta? Vi har många
              som skulle önska det.
            </seg>
          </u>
          <note type="speaker" xml:id="i-2tcVoXqPqio4ZFueYEsWUv">
            Anf. 90 Utbildningsminister THOMAS ÖSTROS (s):
          </note>
          <u xml:id="i-b3e9110bbd14df05-473" next="i-b3e9110bbd14df05-475" who="Q3297193">
            <seg xml:id="i-YFRt7RBcDGqfNgrLX1mQSv">
              Herr talman! Ja, absolut. Min stora poäng är att det fungerar
              så redan i dag. Det är en ganska stor grupp ungdomar från våra
              yrkesförberedande program som går vidare till högskoleutbildning,
              till exempel. Men vi behöver skapa ett utbud av utbildningar som
              attraherar ännu fler i den här gruppen av ungdomar. Då är KY med
              dess starka koppling till arbetslivet och den nya yrkeshögskoleexamen
              verktygen. Man får studiemedel på precis samma villkor som alla
              andra. Det gäller bara att man har uppnått målen i sin gymnasieutbildning.
            </seg>
          </u>
          <u xml:id="i-b3e9110bbd14df05-474" prev="i-b3e9110bbd14df05-473" who="Q3297193">
            <seg xml:id="i-PYan9vhb6ec922GDVCkP5">
              Därför vill jag avslutningsvis uppmana Kristdemokraterna: När
              vi nu arbetar med framtidens gymnasieskola, sudda då inte till
              det så att de som går yrkesförberedande program på gymnasiet inte
              får de kunskaper med sig som gör att de sedan kan gå vidare till
              de utbildningsformerna! Där svajar ibland Kristdemokraterna. Jag
              tror inte att Yvonne Andersson gör det. Men ibland hör jag frågetecken
              kring om de verkligen ska ha höga kunskapskrav på sig i gymnasiet.
            </seg>
          </u>
          <u xml:id="i-b3e9110bbd14df05-475" prev="i-b3e9110bbd14df05-473" who="Q3297193">
            <seg xml:id="i-WtwanPjiVTmhgsjuf56GKb">
              Har de inte det har man stängt dörren för deras möjligheter att
              gå vidare. Det får vi inte göra. Där finns en utsträckt hand i
              form av den gymnasieproposition som nu ligger på riksdagens bord.
            </seg>
          </u>
          <note xml:id="i-9qmDQpak3HDsW4krWDmWRQ">
            Överläggningen var härmed avslutad.
          </note>
          <note xml:id="i-WHZCYToW35zUHp44Sz31Tv">
            17 § Svar på interpellation 2003/04:479 om statens styrning av
            kommunala bostadsbolag
          </note>
          <note type="speaker" xml:id="i-BH8eTd78TwHkR335KuTvP2">
            Anf. 91 Statsrådet LARS-ERIK LÖVDÉN (s):
          </note>
          <u xml:id="i-b3e9110bbd14df05-476" who="Q3218127" next="i-b3e9110bbd14df05-482">
            <seg xml:id="i-JKXyUCdUFtcjBDAAA8Cene">
              Herr talman! Ragnwi Marcelind har frågat mig vilka åtgärder jag
              avser att vidta när det gäller lagen (2002:102) om allmännyttiga
              bostadsföretag dels för att komma till rätta med de negativa effekterna
              för den ekonomiska driften av kommunala bostadsbolag som föranletts
              av bestämmelsen om tillståndsplikt, dels för att statens intresse
              att bevara ett stort kommunalt bostadsbestånd mer noggrant ska
              vägas mot kommuners intresse att minska den ekonomiska risk som
              följer med ägandet av bostäder, dels också för att stärka kommunernas
              möjligheter att sköta sina bostadsföretag på ett ekonomiskt rationellt
              och långsiktigt hållbart sätt.
            </seg>
          </u>
          <u xml:id="i-b3e9110bbd14df05-477" who="Q3218127" prev="i-b3e9110bbd14df05-476">
            <seg xml:id="i-H8gyzEXD6fnMRQ1sG6DYWL">
              Inledningsvis vill jag säga att jag självfallet delar Ragnwi
              Marcelinds uppfattning att det är viktigt att kommunerna har goda
              möjligheter att sköta sina bostadsföretag på ett ekonomiskt rationellt
              och långsiktigt hållbart sätt, liksom att risken för kommunerna
              att äga bostadsföretag kan begränsas. Detta oavsett om verksamheten
              bedrivs inom ramen för den kommunala förvaltningens organisation
              eller i särskilda bolag och oavsett om det är förvaltning av bostäder
              eller annan verksamhet som bedrivs. Delvis hänger de här två sakerna
              samman: om företagen sköts på ett ekonomiskt rationellt och långsiktigt
              hållbart sätt minskar givetvis den ekonomiska risk som följer
              med ägandet. Däremot kan risken som följer av ägandet aldrig tas
              bort, eftersom en total frånvaro av risk definitivt inte främjar
              ett ansvarsfullt, ekonomiskt rationellt och långsiktigt hållbart
              ägande vare sig ägaren är privat eller kommunal.
            </seg>
          </u>
          <u xml:id="i-b3e9110bbd14df05-478" who="Q3218127" prev="i-b3e9110bbd14df05-476">
            <seg xml:id="i-5sB9MG5SeioyorMJrwawkb">
              Med detta sagt så vill jag också lägga till det i och för sig
              självklara att den kommunala verksamheten bedrivs under andra
              förutsättningar än de som gäller för privata företag. Om kommunalt
              ägande av bostäder bara syftade till att ge bästa möjliga avkastning
              på kommunens kapital, då skulle motiven för verksamheten inte
              vara annorlunda än för vilken privat företagare som helst. Och
              då finns det egentligen inga motiv för en kommun att äga och förvalta
              bostäder. Skälet till att kommuner äger och förvaltar bostäder
              är att detta är ett sätt att främja målet goda bostäder till rimliga
              kostnader åt alla. Kommunala bostadsföretag har under lång tid
              varit ett viktigt instrument för att främja de bostadspolitiska
              målen.
            </seg>
          </u>
          <u xml:id="i-b3e9110bbd14df05-479" who="Q3218127" prev="i-b3e9110bbd14df05-476">
            <seg xml:id="i-82ENXfh2iDqMbZzFggjiKs">
              Genom att verksamheten inte syftar till enskilt vinstintresse
              finns i grunden en långsiktig självkostnadsprincip som styr de
              kommunala bostadsföretagen. Detta hindrar dock inte att företagen
              får gå med överskott det är snarare en förutsättning för att man
              ska kunna bedriva en långsiktigt stabil verksamhet, kunna underhålla
              och rusta upp äldre bostadsområden, investera i nyproduktion om
              så är nödvändigt, ställa om och dra ned på volymen om det är nödvändigt,
              anpassa beståndet till behoven hos olika grupper ungdomar, studenter,
              barnfamiljer, äldre.
            </seg>
          </u>
          <u xml:id="i-b3e9110bbd14df05-480" who="Q3218127" prev="i-b3e9110bbd14df05-476">
            <seg xml:id="i-StQM9AMXAMJW71dRuu5tUE">
              De kommunala bostadsföretagen ska bedrivas effektivt inom ramen
              för de förutsättningar som ges av det uppdrag företagen har. De
              kommunala bostadsföretagen har inte minst en viktig uppgift som
              garant för att hyressättningssystemet kan upprätthållas.
            </seg>
          </u>
          <u xml:id="i-b3e9110bbd14df05-481" who="Q3218127" prev="i-b3e9110bbd14df05-476">
            <seg xml:id="i-AFuuiAtFFzGEEwXky28oBN">
              Detta innebär dock inte att man aldrig ska ta hänsyn till kommunernas
              förutsättningar att bedriva bostadsförvaltning. I proposition
              2001/02:58, Allmännyttiga bostadsföretag, sägs också att de bakomliggande
              orsakerna till en försäljning måste vägas mot andra intressen.
              I den utvärdering av lagen (2002:102) om allmännyttiga bostadsföretag
              som Boverket har gjort konstateras att länsstyrelserna har gjort
              mycket skilda bedömningar, liksom att man i många fall också har
              tagit hänsyn till kommunernas eller företagens behov av att sälja
              en del av sitt bestånd. Vid en sådan vägning mellan olika intressen
              ska dock särskilt behovet av ett fungerande hyressättningssystem
              beaktas. Till syvende och sist syftar ju bruksvärdessystemet till
              att hålla tillbaka hyreshöjningar till följd av att det föreligger
              en bristsituation och därmed ge hyresgästerna ett reellt besittningsskydd.
            </seg>
          </u>
          <u xml:id="i-b3e9110bbd14df05-482" who="Q3218127" prev="i-b3e9110bbd14df05-476">
            <seg xml:id="i-JYQmwH1ywgK7nv5FSWHUT2">
              Jag kan för närvarande inte göra någon bedömning av vilka ändringar
              av lagstiftningen som kan bli nödvändiga, inte minst som Boverkets
              rapport nu är föremål för beredning inom Regeringskansliet.
            </seg>
          </u>
          <note type="speaker" xml:id="i-FQmAZcygd9q3t2i6vXKH5H">
            Anf. 92 RAGNWI MARCELIND (kd):
          </note>
          <u xml:id="i-b3e9110bbd14df05-483" next="i-b3e9110bbd14df05-490" who="Q4965523">
            <seg xml:id="i-MWnGyDvmZGsGpvKPN92Vzg">
              Fru talman! Tack till Lars-Erik Lövdén för svaret på interpellationen,
              även om jag måste erkänna att jag inte blev mycket klokare av
              det. Det beror inte på att jag är ny i min roll som ordförande
              i bostadsutskottet, utan på att svaret är mycket flummigt. Det
              ger mig också intrycket att syfta till att vara just otydligt.
            </seg>
          </u>
          <u xml:id="i-b3e9110bbd14df05-484" prev="i-b3e9110bbd14df05-483" who="Q4965523">
            <seg xml:id="i-Ux4njzdG2ZEvDtbNFGRNeC">
              Jag förstår att det är svårt för Lars-Erik Lövdén att vara konkret
              i frågan om Allbolagen. I grunden handlar det om en ideologisk
              inställning som tyvärr leder till att det kommunala självstyret
              enbart blir en kuliss.
            </seg>
          </u>
          <u xml:id="i-b3e9110bbd14df05-485" prev="i-b3e9110bbd14df05-483" who="Q4965523">
            <seg xml:id="i-TnEqQggtQMnC4UuMCs1VWy">
              Jag ska återge något av några socialdemokratiska kolleger till
              Lövdén som uttryckte sig så här i en artikel i DN för en kort
              tid sedan: Riksdagen har utvecklats till ett slags överkommunfullmäktige
              som tagit över en stor del av andra folkvalda församlingars uppgifter.
              Utvecklingen det senaste decenniet har medfört att det kommunala
              självstyret begränsas mer och mer. Det är uppenbart att staten
              alltmer ser kommunerna som utförare av statliga beställningar.
              Staten bestämmer vad som ska levereras. Kommunerna förmås att
              göra jobbet med morötter i form av statliga bidrag och med direkt
              hot om att ställas inför skranket, bland annat genom ökad statlig
              insyn.
            </seg>
          </u>
          <u xml:id="i-b3e9110bbd14df05-486" prev="i-b3e9110bbd14df05-483" who="Q4965523">
            <seg xml:id="i-TwcFD2CWME7qPYJQ7o5oSG">
              Fru talman! I dag är det uppenbart att alla utom bostadsministern
              inser att Allbolagen sätter spärrar för kommunerna att sälja kommunala
              bostäder. Detta är uppenbarligen i strid mot det kommunala självstyret.
              Att inte kunna avyttra lägenheter eller bostadsbolag innebär för
              kommunerna att de tvingas leva med en större risk. Om man skulle
              kunna sälja ett antal lägenheter för att skaffa sig ett annat
              bostadsbestånd som svarar bättre mot de boendes behov och därmed
              också leva upp till bostadspolitikens mål så skulle bostadspolitiken
              för kommunen bli mycket enklare.
            </seg>
          </u>
          <u xml:id="i-b3e9110bbd14df05-487" prev="i-b3e9110bbd14df05-483" who="Q4965523">
            <seg xml:id="i-Nh21dhgi5MMfEngpNuYpBq">
              På mina frågor svarar Lövdén lite kryptiskt genom att vända frågan
              till ett påstående om att om de kommunala bolagen sköts på ett
              ekonomiskt långsiktigt hållbart sätt så minskar risken med ägandet.
              Det är lite mästrande undervisning, tycker jag, magister Lövdén!
            </seg>
          </u>
          <u xml:id="i-b3e9110bbd14df05-488" prev="i-b3e9110bbd14df05-483" who="Q4965523">
            <seg xml:id="i-UJK36u4P3FnDSH4xjuAjjA">
              Han skriver vidare att han delar min uppfattning om att det är
              viktigt att kommunerna kan sköta sina bostadsbolag som de tycker
              är bäst. Men då måste bostadsministern visa hur han tänker fixa
              de här goda möjligheterna. Är det med fler regleringar? Är det
              genom att staten i ännu högre grad ska sätta den kommunala självstyrelsen
              ur spel? Eller är det genom att inrätta fler krisakuter och statliga
              bolag som ska förväntas hjälpa kommunerna?
            </seg>
          </u>
          <u xml:id="i-b3e9110bbd14df05-489" prev="i-b3e9110bbd14df05-483" who="Q4965523">
            <seg xml:id="i-17gWXcj9bYq1Dw42CjLCPe">
              Nej, det som behövs är att Allbolagen avvecklas helt. Då får
              landets kommuner tillbaka självstyrelsen på det här området. Då
              skapas möjligheter för kommunerna att avyttra vissa delar av sitt
              gamla bostadsbestånd och att satsa på att bygga nya moderna lägenheter.
              Då kan bostadsbyggandet öka, och då kan vi prata om ett rättvist
              och bra boende för alla.
            </seg>
          </u>
          <u xml:id="i-b3e9110bbd14df05-490" prev="i-b3e9110bbd14df05-483" who="Q4965523">
            <seg xml:id="i-Rvv5jgmrjHhwxHMmhq8Zdd">
              Jag skulle vilja ställa en följdfråga till Lövdén. Anser Lars-Erik
              Lövdén att det är bättre att man river kommunala bostadsfastigheter
              än att man säljer dem? Det är i dag inte bara tillåtet utan också
              tilldelat resurser och stöd att riva. Men det är absolut förbjudet
              att sälja. Är det en rimlig hållning? Vi kan också läsa i den
              utvärdering som Boverket har gjort att Länsstyrelsen i Kronobergs
              län lyfter fram frågan i glesbygdsområden. Är det en rimlig hållning
              att det ska vara förbjudet att sälja men att man kan få pengar
              för att riva?
            </seg>
          </u>
          <note type="speaker" xml:id="i-VNA7isKikdL81uxGCjnem6">
            Anf. 93 NINA LUNDSTRÖM (fp):
          </note>
          <u xml:id="i-b3e9110bbd14df05-491" next="i-b3e9110bbd14df05-494" who="Q4356431">
            <seg xml:id="i-BknxXgp7tB6qcgeqpfKNeK">
              Fru talman! Vi förde en debatt här i riksdagens kammare den 30
              mars. Den interpellation som Ragnwi Marcelind har ställt är oerhört
              intressant också för oss övriga att ta del av. Det var nämligen
              en liknande debatt vi förde den 30 mars. Den gången svarade statsrådet
              Lövdén att han skulle verka för att agera skyndsamt med att se
              över lagstiftningen. Jag tog personligen upp ett antal exempel
              bland annat Skogås i Huddinge och Akalla och kunde konstatera
              att lagstiftingen slår hårt regionalt. Den gången lovade statsrådet
              att agera skyndsamt både vad gällde att se till att det blev en
              snabb utredning gjord och att det därefter skulle bli konsekvenser
              av den allt i syfte att lagstiftningsförändringar ska kunna träda
              i kraft den 1 januari 2005.
            </seg>
          </u>
          <u xml:id="i-b3e9110bbd14df05-492" prev="i-b3e9110bbd14df05-491" who="Q4356431">
            <seg xml:id="i-5QFj9HNCkac2K9gkjsoFTD">
              Jag kan nu i statsrådets svar till Ragnwi Marcelind konstatera
              att det inte andas samma skyndsamma hantering. Jag kan konstatera
              att slutklämmen i svaret är: Jag kan för närvarande inte göra
              någon bedömning av vilka ändringar av lagstiftningen som kan bli
              nödvändiga.
            </seg>
          </u>
          <u xml:id="i-b3e9110bbd14df05-493" prev="i-b3e9110bbd14df05-491" who="Q4356431">
            <seg xml:id="i-WZaNRTQ6mtyTbWDaQeDCpw">
              Det har inte gått så lång tid sedan förra debatten, då statsrådet
              utlovade konsekvenser av utredningen och att lagstiftningsförändringar
              skulle kunna träda i kraft den 1 januari 2005.
            </seg>
          </u>
          <u xml:id="i-b3e9110bbd14df05-494" prev="i-b3e9110bbd14df05-491" who="Q4356431">
            <seg xml:id="i-G1QzDBBCdvpo7PxapHRXRd">
              Jag skulle vilja ställa en fråga till statsrådet. Vad är det
              som har hänt under den här tiden som gör att det skyndsamma har
              övergått i passivitet?
            </seg>
          </u>
          <note type="speaker" xml:id="i-5mStL7M3nNossSxXyohYs2">
            Anf. 94 Statsrådet LARS-ERIK LÖVDÉN (s):
          </note>
          <u xml:id="i-b3e9110bbd14df05-495" who="Q3218127" next="i-b3e9110bbd14df05-503">
            <seg xml:id="i-9fhjgtKrR711cHcnRh9F6z">
              Fru talman! Ursäkta, Ragnwi, men låt mig klara av den sista frågan
              först. Jag tyckte att den kanske var lite onödigt ställd. Vi fick
              in Boverkets utvärdering av lagstiftningen samma dag som vi förde
              debatten i kammaren. Det är klart att det tar en viss tid att
              bereda ett sådant ärende i Regeringskansliet. Det gäller att ta
              ställning till vilka förändringar som i så fall ska göras. Vi
              har fått in utredningen. Nu håller vi på att bereda ärendet. Det
              är därför jag inte heller i dag, i svaret på interpellationen,
              kan vara så där väldigt exakt och tala om i vilken riktning det
              kan krävas förändringar av lagstiftningen om det nu krävs sådana.
            </seg>
          </u>
          <u xml:id="i-b3e9110bbd14df05-496" who="Q3218127" prev="i-b3e9110bbd14df05-495">
            <seg xml:id="i-B4buoNMBoRefeWw4mubXCx">
              Jag går nu över till själva grundfrågan. Lagstiftningen tillkom
              i syfte att garantera det nationella intresset av att kunna behålla
              ett fungerande hyressättningssystem. Det är grunden och motivet
              för hela lagstiftningen. Med den massiva utförsäljningsvåg som
              vi såg framför allt i Stockholmsområdet under den förra mandatperioden
              följde en uppenbar och befogad oro för att vi skulle hamna i en
              situation där hela grundvalarna för bruksvärdessystemets tillämpning
              skulle rubbas. Då skulle vi vara där, på det sluttande planet
              på full väg mot marknadshyror. Men det är kanske det som något
              av de borgerliga partier som är företrädda här i dag förespråkar.
            </seg>
          </u>
          <u xml:id="i-b3e9110bbd14df05-497" who="Q3218127" prev="i-b3e9110bbd14df05-495">
            <seg xml:id="i-JQ9vKRLN9EivujCG6cG3kX">
              Det nationella intresset som man kan säga är inbegripet i det
              kommunala självstyret av att ha ett fungerande hyressättningssystem
              motiverade den lagstiftning som vi nu har.
            </seg>
          </u>
          <u xml:id="i-b3e9110bbd14df05-498" who="Q3218127" prev="i-b3e9110bbd14df05-495">
            <seg xml:id="i-2VyodZ8K4jrC5rY9AHct2b">
              Det är riktigt att lagstiftningen har tillämpats lite olika av
              länsstyrelserna. Det är just det som Boverket har tittat på och
              som nu ligger med i den utredning som man har levererat till regeringen.
              Den håller vi nu på att gå igenom för att se om det finns motiv
              till att göra förändringar av lagstiftningen för att kanske få
              en mer enhetlig tillämpning.
            </seg>
          </u>
          <u xml:id="i-b3e9110bbd14df05-499" who="Q3218127" prev="i-b3e9110bbd14df05-495">
            <seg xml:id="i-6vMd9wVa1z7YWGVBR3WWFz">
              Lagstiftningen ska ju inte förhindra varje försäljning. Den har
              till utgångspunkt just att skydda bruksvärdessystemet. Det ska
              vara möjligt för en kommun att sälja av en del fastigheter, precis
              som en kommun behöver köpa fastigheter ibland för att ägna sig
              åt en normal beståndsvård i ett fastighetsbolag.
            </seg>
          </u>
          <u xml:id="i-b3e9110bbd14df05-500" who="Q3218127" prev="i-b3e9110bbd14df05-495">
            <seg xml:id="i-ZmBA2U4DpVQDVkPHCFgUR">
              Vi tar frågan på allvar, och vi går nu igenom Boverkets rapport
              och samlar in synpunkter på den. Sedan ska vi ta ställning till
              om det kommer att krävas några förändringar av lagstiftningen.
            </seg>
          </u>
          <u xml:id="i-b3e9110bbd14df05-501" who="Q3218127" prev="i-b3e9110bbd14df05-495">
            <seg xml:id="i-PNRUKWWSiLErNLnPH4yFXs">
              Jag ska inte frestas föra en lång diskussion om det kommunala
              självstyret och vad som har hänt under 90-talet.
            </seg>
          </u>
          <u xml:id="i-b3e9110bbd14df05-502" who="Q3218127" prev="i-b3e9110bbd14df05-495">
            <seg xml:id="i-WcoCkVjHpbdLugrJ91uuRD">
              När jag har läst motioner från riksdagens ledamöter och partier
              ser jag att det ofta från alla partier, och nu pratar jag inte
              om just bostadspolitiken utan även om en mängd andra frågor, finns
              ett intresse av att nationellt reglera inom vissa politikområden
              för att se till att vi får en mer likvärdig hantering över landet.
              Det kan gälla LSS för funktionshindrade eller annan social lagstiftning.
              Spänningsfältet mellan nationell politik och utrymmet för de kommunala
              självstyret går nog genom partierna.
            </seg>
          </u>
          <u xml:id="i-b3e9110bbd14df05-503" who="Q3218127" prev="i-b3e9110bbd14df05-495">
            <seg xml:id="i-WoTWYoPCzknfWuKpoNqgUz">
              I många avseenden har 90-talet inneburit en större frihet för
              kommunerna. Vi har kommit bort från mängden av specialdestinerade
              statsbidrag och gått över till påsen och ett utjämningssystem
              i stället. Det skapar större frihet än det gamla med 7080 specialdestinerade
              statsbidrag som reglerade statens förhållande till kommunerna
              ekonomiskt.
            </seg>
          </u>
          <note type="speaker" xml:id="i-79dqsCGGztvAe8n2TTjyfo">
            Anf. 95 RAGNWI MARCELIND (kd):
          </note>
          <u xml:id="i-b3e9110bbd14df05-504" next="i-b3e9110bbd14df05-510" who="Q4965523">
            <seg xml:id="i-Q6s6CYsjpFQrEctDLN2Zq1">
              Fru talman! Tack, Lars-Erik Lövdén! Det gäller det nationella
              intresset av att bevara bruksvärdesprincipen. Det var väl snarare
              så att det fanns en oro för att Stockholm skulle sälja ut en mängd
              bostäder så att människor skulle bli ägare till sin egen bostad.
              Trots att det var många av partikamraterna till Lars-Erik Lövdén
              som skodde sig på dessa affärer, var det ju inte ett sådant stort
              hot att det föranledde en lagstiftning som blev så rigid att den
              drabbade kommuner runtom i vårt land. Det är ju vad som har skett.
              Det har inte funnits någon som helst flexibilitet. Vad händer
              när en lagstiftning blir för rigid? Jo, då uppstår en väldig uppfinningsrikedom.
            </seg>
          </u>
          <u xml:id="i-b3e9110bbd14df05-505" prev="i-b3e9110bbd14df05-504" who="Q4965523">
            <seg xml:id="i-7WYYQuyBjXAjeafAVMyqEt">
              Hemma i det röda Gävle lät man HSB bilda ett nytt allmännyttigt
              bolag för att det skulle vara legalt att köpa en massa lägenheter
              från Gavlegårdarna. De var tvungna att sälja ut dessa för kunna
              skaffa sig nya bostäder för att möta det behov som deras hyresgäster
              hade. Jag ska inte traggla vidare med detta. Jag har läst den
              här utredningen. Jag tycker att det är lite synd att det inte
              har funnits mer tid att bli lite tydligare i den utvärdering som
              har gjorts.
            </seg>
          </u>
          <u xml:id="i-b3e9110bbd14df05-506" prev="i-b3e9110bbd14df05-504" who="Q4965523">
            <seg xml:id="i-Sc2C4CdsZJJmU9hZaTDtqf">
              Jag skulle vilja ta upp ytterligare en sak som Lövdén tar upp
              i sitt svar. Han säger att skälet till att kommuner äger och förvaltar
              bostäder är att det är ett sätt att främja målen goda bostäder
              till rimliga kostnader åt alla. Kommunala bostadsföretag har under
              lång tid varit ett viktigt instrument för att främja de bostadspolitiska
              målen.
            </seg>
          </u>
          <u xml:id="i-b3e9110bbd14df05-507" prev="i-b3e9110bbd14df05-504" who="Q4965523">
            <seg xml:id="i-4HPbFyyWxTXd3iXQpnw4es">
              Det här är en oerhört intressant skrivning mot bakgrund av den
              konkurrens som faktiskt finns runtom i våra kommuner. Jag gjorde
              ett besök i Göteborg i lördags och besökte ett privat bostadsföretag.
              Det är ett företag som bygger billiga hyresrätter med god standard.
              Men företagets problem var att få loss byggbar mark. Att som privat
              byggherre i småföretagssektorn försöka införskaffa råmark för
              att driva plan- och bygglovsärenden är totalt omöjligt i de stora
              expanderande kommunerna. Varför? Jo, därför att regler, kostnader,
              handläggningsförfaranden, ansökningshandlingar och handläggning
              av ärenden bara är anpassade till de stora kommunala bostadsbolagen.
              Trots att de kommunala bostadsbolagen hade en produktionskostnad
              som var dubbelt så hög per kvadratmeter som den privata ägarens,
              fick han inte de uppdrag som han lade anbud på, och han kunde
              inte heller få loss mark.
            </seg>
          </u>
          <u xml:id="i-b3e9110bbd14df05-508" prev="i-b3e9110bbd14df05-504" who="Q4965523">
            <seg xml:id="i-JaGLcCgFsvbrVEWmP523Cj">
              Vi befinner oss i en väldigt svår situation i dag om vi inte
              vill tillåta de privata initiativen att också bygga bostäder till
              en rimlig kostnad som till och med innebär lägre hyror än vad
              allmännyttan har i de jämförbara områden som jag var och tittade
              på i lördags.
            </seg>
          </u>
          <u xml:id="i-b3e9110bbd14df05-509" prev="i-b3e9110bbd14df05-504" who="Q4965523">
            <seg xml:id="i-9sjD5SQGzwZVcLNeffzYpY">
              I sitt svar säger Lövdén att de kommunala bostadsbolagen drivs
              under andra förutsättningar än privata. Jag är böjd att hålla
              med, inte minst därför att de kommunala bostadsföretagen har en
              gräddfil i dessa avseenden gentemot den här privata byggherren.
              Den enda positiva skillnaden är väl att de privata får bestämma
              själva. Det kan inte de kommunala bostadsbolagen göra i dag. De
              är styrda av den lagstiftning som vi har.
            </seg>
          </u>
          <u xml:id="i-b3e9110bbd14df05-510" prev="i-b3e9110bbd14df05-504" who="Q4965523">
            <seg xml:id="i-FKDvBUyra2HHDARFk4gprp">
              Jag skulle vilja koppla tillbaka till Boverkets rapport. Lars-Erik
              Lövdén kanske inte har läst den. Men om han har gjort det skulle
              jag vilja höra vilka synpunkter han har på de förslag och den
              kritik som lyfts fram i den här rapporten när det gäller hur länsstyrelserna
              har hanterat detta väldigt olika. Jag skulle också vilja höra
              hur det är med koncernverksamheten och aktieutdelningen.
            </seg>
          </u>
          <note type="speaker" xml:id="i-Sj95sLssxq1G92TgzJPYkG">
            Anf. 96 NINA LUNDSTRÖM (fp):
          </note>
          <u xml:id="i-b3e9110bbd14df05-511" next="i-b3e9110bbd14df05-514" who="Q4356431">
            <seg xml:id="i-S561FRpoSpTCyJt7tH4jiF">
              Fru talman! Statsrådet ville föra över diskussionen till att
              handla om marknadshyror. Jag upprepar mig även den här gången,
              som jag brukar göra i alla de här debatterna. Folkpartiets uppfattning
              är att vi måste reformera hyressättningssystemet. Det är alldeles
              nödvändigt för att få i gång nyproduktionen. Det är Folkpartiets
              uppfattning att det behöver ske. Statsrådet har kanske en annan
              uppfattning, men det är Folkpartiets uppfattning. En reformering
              av hyressättningssystemet är nödvändig. Vi säger inte ja till
              marknadshyror, och det tror jag också att statsrådet vet om.
            </seg>
          </u>
          <u xml:id="i-b3e9110bbd14df05-512" prev="i-b3e9110bbd14df05-511" who="Q4356431">
            <seg xml:id="i-51YqjPqk366WNahL5CPPgM">
              I övrigt vad gäller konsekvenser av den här lagstiftningen tycker
              jag att det som Ragnwi Marcelind tog upp var alldeles utomordentligt.
              Det gäller hur man uppfattar denna lagstiftning. Den tillkom för
              att sätta stopp för en utveckling i Stockholmsregionen som man
              då inte sympatiserade med.
            </seg>
          </u>
          <u xml:id="i-b3e9110bbd14df05-513" prev="i-b3e9110bbd14df05-511" who="Q4356431">
            <seg xml:id="i-AX7P23vdWdmQosAS7ZLTpP">
              I den förra debatten nämnde jag den utvärdering som Boverket
              gjorde. Där fanns till exempel ett sådant faktum som att tillstånd
              lämnades i 263 fall när man behandlade de här ärendena. Avslag
              lämnades i 24 fall. Alla avslag utom ett avser ärenden i Stockholms
              län. I Stockholms län avsåg avslagen 2 700 lägenheter. Tillståndsbesluten
              avsåg 740 lägenheter. Lagstiftningen har drabbat en region väldigt
              hårt.
            </seg>
          </u>
          <u xml:id="i-b3e9110bbd14df05-514" prev="i-b3e9110bbd14df05-511" who="Q4356431">
            <seg xml:id="i-Kj1xBTjFwLGm2uPmkF9zsx">
              I dagsläget ser vi hur svårt det är på bostadsmarknaden, och
              då tycker jag att det borde finnas tid för att pröva och pröva
              om för att se vilka konsekvenser den lagstiftning vi har ger.
              Här i riksdagen fattar vi beslut som berör kommunerna i mycket
              hög utsträckning. Jag tycker att det vore modigt att våga sig
              på en omprövning och skapa rimliga förutsättningar för både förvaltning
              av bostäder och byggande av nya bostäder. Det skulle vara intressant
              att höra vilka åtgärder statsrådet tänker vidta eller bidra med
              i det avseendet.
            </seg>
          </u>
          <note type="speaker" xml:id="i-FbY1fRSz4R8sfPvv4vecSL">
            Anf. 97 Statsrådet LARS-ERIK LÖVDÉN (s):
          </note>
          <u xml:id="i-b3e9110bbd14df05-515" who="Q3218127" next="i-b3e9110bbd14df05-517">
            <seg xml:id="i-9XW5yuFZHPkGGBeMdcaSbe">
              Fru talman! Om Ragnwi Marcelind har lyssnat på mig under de bostadspolitiska
              debatterna här i kammaren har hon kanske observerat att jag gång
              på gång har välkomnat nya aktörer som byggare av hyresrätter.
              Jag tycker att det är utomordentligt positivt att det byggs hyresrätter
              enligt den gamla byggmästarkulturen i Ängelholm eller Linköping,
              och nu håller en del aktörer på att göra det i Stockholm och Malmö.
              Jag tycker att det är alldeles utmärkt om vi får fram det som
              vi hade förr, nämligen att man bygger för egen förvaltning och
              ett långsiktigt innehav. Det är den gamla byggmästarkulturen.
              De investeringsstöd som vi har gett skapar också förutsättningar
              för detta. Det ser vi nu när några aktörer etablerar sig i Stockholmsområdet
              för att bygga hyresrätter för egen förvaltning. Jag tycker att
              det är utmärkt. Det är bra.
            </seg>
          </u>
          <u xml:id="i-b3e9110bbd14df05-516" who="Q3218127" prev="i-b3e9110bbd14df05-515">
            <seg xml:id="i-TajXb55564q7RxNCeD9oWQ">
              Men jag är helt övertygad om att vi också behöver ett allmännyttigt
              bestånd. Det ska vara ett allmännyttigt bestånd som präglas av
              att det är en seriös, långsiktig kommunal fastighetsägare. Det
              är nödvändigt för hyressättningssystemets funktionssätt. Även
              om jag också ser behov av att reformera hyressättningssystemet
              ligger grunderna kvar hos mig. Det handlar om att använda jämförelseobjekt
              i hyressättningen.
            </seg>
          </u>
          <u xml:id="i-b3e9110bbd14df05-517" who="Q3218127" prev="i-b3e9110bbd14df05-515">
            <seg xml:id="i-LDYMiSQ5AAfZuq1KbREVmc">
              Sedan kan ni inte locka mig att göra någon värdering av Boverkets
              utredning. Vi bearbetar den nu i regeringen. Så småningom kommer
              vi med ett ställningstagande om, och i så fall hur, förändringar
              av lagstiftningen behöver göras. Grunderna, att ha en lagstiftning
              som skyddar hyressättningssystemet, finns kvar.
            </seg>
          </u>
          <note type="speaker" xml:id="i-WzJ53qLdiPxWZn37VY2VXD">
            Anf. 98 RAGNWI MARCELIND (kd):
          </note>
          <u xml:id="i-b3e9110bbd14df05-518" next="i-b3e9110bbd14df05-522" who="Q4965523">
            <seg xml:id="i-GzHvwNk5CtXzpkTtNChNEZ">
              Fru talman! Jag tror att det är allas vår uppfattning här i dag
              att vi behöver fler bostäder. Jag tycker att det är oerhört angeläget
              att ta till vara den gamla byggmästarkulturen. Jag är uppvuxen
              med både pappa och bröder som är byggmästare. Jag vet lite grann
              vad jag pratar om.
            </seg>
          </u>
          <u xml:id="i-b3e9110bbd14df05-519" prev="i-b3e9110bbd14df05-518" who="Q4965523">
            <seg xml:id="i-JVZryFZsUTCG154xbDCDfb">
              Den här byggherren i Göteborg var i alla fall utlämnad. Jag kan
              rekommendera Lövdén att prata med just honom.
            </seg>
          </u>
          <u xml:id="i-b3e9110bbd14df05-520" prev="i-b3e9110bbd14df05-518" who="Q4965523">
            <seg xml:id="i-E9jVSFDw7KQpzQZJHM6Q4P">
              Sedan säger Lövdén att vi behöver ett allmännyttigt bestånd.
              Ja, det tycker vi kristdemokrater också. Vi är inte för marknadshyror.
              Vi vill att det ska finnas en valfrihet, men vi undrar ändå var
              gränsen går för att ett jämförelseobjekt i hyressättningen ska
              vara godtagbart. Är det vid 75 %, som det är i min hemkommun,
              eller är det vid 35 % eller vid 50 %? Det är väldigt intressant,
              för i Gävle säger man att man inte kan sälja ut en procent utan
              att det ska påverka bruksvärdet.
            </seg>
          </u>
          <u xml:id="i-b3e9110bbd14df05-521" prev="i-b3e9110bbd14df05-518" who="Q4965523">
            <seg xml:id="i-MpZ1jRiwgBpEFrCMCoSakr">
              När det gäller Boverkets rapport vill jag än en gång säga att
              det är synd att det gavs så lite tid för utvärderingen. Den har
              till och med varit så kort att Boverkets styrelse först på fredag
              ska informeras om, diskutera och kunna ta ställning till rapporten.
              Jag tycker att det är lite graverande.
            </seg>
          </u>
          <u xml:id="i-b3e9110bbd14df05-522" prev="i-b3e9110bbd14df05-518" who="Q4965523">
            <seg xml:id="i-4xP8BEDtsCuxxxUWpqiD44">
              Men nu handlar det om vad Regeringskansliet tänker göra med rapporten.
              Jag är orolig för att materialet återigen läggs på hög och för
              att vi ska behöva vänta långa tider på att det kommer fram nya
              förslag. Det har vi varit med om massor av gånger. Det är ständiga
              utredningar och lapptäckesåtgärder, kortsiktigt genomförda stopplagstiftningar
              och så vidare. Jag skulle på det här nya området önska att det
              i dag blev långsiktiga men också snabba framsteg för att få fram
              nya bostäder för en alltmer växande marknad för bostäder i vårt
              land.
            </seg>
          </u>
          <note type="speaker" xml:id="i-9wfPxKHQxEQotCajJLe8pS">
            Anf. 99 Statsrådet LARS-ERIK LÖVDÉN (s):
          </note>
          <u xml:id="i-b3e9110bbd14df05-523" who="Q3218127" next="i-b3e9110bbd14df05-525">
            <seg xml:id="i-Tqa2vHYMZiqE8xdGPJ46ja">
              Fru talman! Det var en nyhet för mig att Boverkets styrelse inte
              har behandlat rapporten. Det visar att vi kanske måste vänta ett
              tag till innan vi går clinch med den, så att Boverkets styrelse
              får en möjlighet att uttrycka uppfattningar om den.
            </seg>
          </u>
          <u xml:id="i-b3e9110bbd14df05-524" who="Q3218127" prev="i-b3e9110bbd14df05-523">
            <seg xml:id="i-DGSNPuk29DEp7vnCSAGUGm">
              Men det var en parentes. Vi jobbar naturligtvis med rapporten
              och bereder förändringar av lagstiftningen om några sådana behöver
              göras.
            </seg>
          </u>
          <u xml:id="i-b3e9110bbd14df05-525" who="Q3218127" prev="i-b3e9110bbd14df05-523">
            <seg xml:id="i-7bfzqNRfR4wAgEZbmDsueg">
              Vidare bara en randanmärkning: Jag känner inte till Göteborgsfallet,
              och det är väl inte heller så att jag ska ingripa mot Göteborgs
              kommun, om den har slarvat vid marktilldelning eller liknande.
              Det vore mig främmande att gå in så drastiskt i den kommunala
              självstyrelsen, där kommunen står för markpolitik och planmonopol.
            </seg>
          </u>
          <note xml:id="i-8bYEUs492nVCCXcTNMh7t8">
            Överläggningen var härmed avslutad.
          </note>
          <note xml:id="i-L2nDtJFAURDXQk16ePL6BY">
            18 § Svar på interpellation 2003/04:484 om hinder för ökat bostadsbyggande
            i Stockholm
          </note>
          <note type="speaker" xml:id="i-NKfi5mk2expUP54FfWwea7">
            Anf. 100 Statsrådet LARS-ERIK LÖVDÉN (s):
          </note>
          <u xml:id="i-b3e9110bbd14df05-526" who="Q3218127" next="i-b3e9110bbd14df05-530">
            <seg xml:id="i-9gq3b4UrqzLebQBXDSiypx">
              Fru talman! Nina Lundström har frågat mig vilka åtgärder jag
              avser vidta för att hindren för bostadsbyggandet i Stockholms
              kommun och län ska lösas.
            </seg>
          </u>
          <u xml:id="i-b3e9110bbd14df05-527" who="Q3218127" prev="i-b3e9110bbd14df05-526">
            <seg xml:id="i-KMFcJuFKAuFtyNVfHbjfDV">
              Låt mig först få instämma i Nina Lundströms bedömning att situationen
              på bostadsmarknaden i Stockholm är allvarlig. Vi har i dag ett
              behov av mellan 25 000 och 30 000 nya bostäder per år. Det finns
              dock tecken som tyder på en vändning. 1994 påbörjades mindre än
              12 000 bostäder. Enligt Boverkets bedömning kommer mer än dubbelt
              så många 24 500 lägenheter att påbörjas i år. Till detta kommer
              tillskottet vid ombyggnad av hus. Nästa år beräknas att 26 000
              nya bostäder kommer att börja byggas. Detta är en ökning mot tidigare
              prognoser, även om detta fortfarande är otillräckligt om vi jämför
              med behovet. Det är i ljuset av detta som de olika åtgärder som
              regeringen vidtagit ska ses. När det gäller Storstockholm så har
              byggandet fallit i Stockholms kommun men ökat något i övriga länet.
              Även för denna region gör dock Boverket bedömningen att byggandet
              kan komma att vända uppåt redan i år.
            </seg>
          </u>
          <u xml:id="i-b3e9110bbd14df05-528" who="Q3218127" prev="i-b3e9110bbd14df05-526">
            <seg xml:id="i-17RywGBwR78Xc5mtM4PyLu">
              Den svenska bostadspolitiken grundas på en arbetsfördelning där
              staten verkar för att legala och finansiella instrument finns
              tillgängliga och kommunerna för att de bostäder som behövs också
              erbjuds deras invånare. Genom en aktiv markpolitik, ett strategiskt
              markinnehav och en god planberedskap kan kommunerna sköta sina
              åtaganden.
            </seg>
          </u>
          <u xml:id="i-b3e9110bbd14df05-529" who="Q3218127" prev="i-b3e9110bbd14df05-526">
            <seg xml:id="i-QuqqjXEXrnKGDtQC9qeq9i">
              Staten har tagit en mängd olika initiativ för att skapa förutsättningar
              för ett ökat bostadsbyggande i Stockholm såväl som i resten av
              landet. Initiativen finns inom olika områden eftersom byggande
              är en process som berör många aktörer. Merparten av initiativen
              som tagits är generella i den meningen att de gäller hela landet,
              men vissa åtgärder från regeringens sida har särskilt Stockholm
              i fokus. En sådan lista omfattar såväl olika ekonomiska stimulanser
              som olika utredningar i syfte att underlätta bostadsbyggandet:
            </seg>
          </u>
          <u xml:id="i-b3e9110bbd14df05-530" who="Q3218127" prev="i-b3e9110bbd14df05-526">
            <seg xml:id="i-Rx9psPd58edFgw3neLX2v8">
              Avslutningsvis vill jag återigen påpeka att de stora byggentreprenörsföretagen
              äger byggrätter runtom i landet för ca 60 000 lägenheter, varav
              en hel del i Stockholmsregionen. När nu marknaden för bostadsrätter
              sviktar kan företagen ställa om sin produktion så att den motsvarar
              efterfrågan av bostäder för bredare befolkningsgrupper.
            </seg>
          </u>
          <note type="speaker" xml:id="i-6M69vw6ikR4LZAQhFuJYDW">
            Anf. 101 NINA LUNDSTRÖM (fp):
          </note>
          <u xml:id="i-b3e9110bbd14df05-531" next="i-b3e9110bbd14df05-542" who="Q4356431">
            <seg xml:id="i-DU93SDtAroXtaQB3HrWwy1">
              Fru talman! Jag vill börja med att tacka Lars-Erik Lövdén för
              svaret på min interpellation. Bostadskrisen i Stockholm är en
              högst aktuell frågeställning, och den lever med oss dagligen.
              Vi kan också konstatera att den numera debatteras ganska flitigt
              i lokala medier. Det här berör oerhört många människor. Bara i
              Stockholms stad står ungefär 100 000 i bostadskö. Jag tycker att
              det är väldigt viktigt att verkligen fundera över vad vi ytterligare
              kan göra för att bidra till att lösa bostadskrisen.
            </seg>
          </u>
          <u xml:id="i-b3e9110bbd14df05-532" prev="i-b3e9110bbd14df05-531" who="Q4356431">
            <seg xml:id="i-VfzLHAHqgEpATBHpMQhqjc">
              Ansvaret för bostadspolitiken är delat. Det finns ett ansvar
              från kommunerna, och det finns ett ansvar här i Sveriges riksdag.
              Jag kommer att koncentrera mig på det som rör Sveriges riksdag
              och naturligtvis också på regeringens arbete.
            </seg>
          </u>
          <u xml:id="i-b3e9110bbd14df05-533" prev="i-b3e9110bbd14df05-531" who="Q4356431">
            <seg xml:id="i-RVykZzeU3SUWciTFEF21Nt">
              Det görs i svaret ett antal beskrivningar av vad regeringen hittills
              gjort för att underlätta och stimulera bostadsbyggandet. Jag skulle
              på en gång vilja säga att det är otillräckligt. Det räcker inte.
              Jag kommer också att kommentera de punkter som har räknats upp
              här. Men först vill jag också nämna att det helt uppenbart finns
              mycket kunskap kring vilka åtgärder kommunerna anser det nödvändigt
              att vidta. Det finns en ny bostadsmarknadsenkät, som också länsstyrelserna
              har varit involverade i, och där anges mycket tydligt vilka hinder
              som finns.
            </seg>
          </u>
          <u xml:id="i-b3e9110bbd14df05-534" prev="i-b3e9110bbd14df05-531" who="Q4356431">
            <seg xml:id="i-3fFW4QcVUG5GYWBgZk9eNK">
              Statsrådet menar att tredimensionell fastighetsindelning har
              införts, vilket leder till att man kommer att bygga mer, men jag
              kan säga att den inte kommer att göra det. Det som marknaden och
              de boende efterfrågar är ägarlägenheter, och där säger regeringen
              nej.
            </seg>
          </u>
          <u xml:id="i-b3e9110bbd14df05-535" prev="i-b3e9110bbd14df05-531" who="Q4356431">
            <seg xml:id="i-6q9BEPkrB1GLxRjsBzPUVa">
              Det räknas också upp ett antal utredningsuppdrag. Jag tycker
              att det är utomordentligt att Boverket nu har fått ett konkret
              uppdrag att se över bullerriktvärdena. Vi kan konstatera att bullerproblematiken
              är sådan att om man ingenting gör, är Stockholm färdigbyggt. Man
              måste göra något för att se över riktvärdena. Regeringen har också
              fattat ett beslut avseende kvarteret Stuten, genom vilket regeringen
              faktiskt stoppade detaljplanen därför att man ansåg att man inte
              kunde klara riktvärdena.
            </seg>
          </u>
          <u xml:id="i-b3e9110bbd14df05-536" prev="i-b3e9110bbd14df05-531" who="Q4356431">
            <seg xml:id="i-D6McxKRj2E1svCnUPkx2Yp">
              Detta är ett gigantiskt problem för Stockholms län, och det har
              också tagits upp i svaret.
            </seg>
          </u>
          <u xml:id="i-b3e9110bbd14df05-537" prev="i-b3e9110bbd14df05-531" who="Q4356431">
            <seg xml:id="i-CNWTs5aeDVsMc9N8VruTfp">
              Det pågår också ett antal andra utredningar, men det behövs konkreta
              åtgärder. En del utredningar har fått förlängd tid, och det händer
              väldigt lite under utredningstiden. Jag skulle i den här debatten
              vilja ta upp vilka konkreta förslag som skulle kunna bidra till
              ökat byggande. Man skulle göra något för möjligheterna att fastställa
              hyran när nyproduktion sätts i gång. Det är en delåtgärd som snabbt
              skulle kunna bidra till att man vågar börja bygga nytt.
            </seg>
          </u>
          <u xml:id="i-b3e9110bbd14df05-538" prev="i-b3e9110bbd14df05-531" who="Q4356431">
            <seg xml:id="i-A8bCEgK3cBYJMRktZXpQv7">
              En annan fråga är bullerproblematiken, där någonting bör göras.
            </seg>
          </u>
          <u xml:id="i-b3e9110bbd14df05-539" prev="i-b3e9110bbd14df05-531" who="Q4356431">
            <seg xml:id="i-S8ngtCuui87XPnbshTqoJQ">
              Allt det här ligger på riksdagens bord, och det åligger regeringen
              att se till att vi får propositioner på områdena. Jag vet att
              regeringen kan agera snabbt när regeringen så vill, och jag tycker
              att det vore ett tips inför höstdelen av riksmötet att åtminstone
              på vissa delområden snabbare få till stånd nya beslut.
            </seg>
          </u>
          <u xml:id="i-b3e9110bbd14df05-540" prev="i-b3e9110bbd14df05-531" who="Q4356431">
            <seg xml:id="i-MhSCxyb4UWYnMrJePND8DA">
              Det finns här också uppgifter från statsrådet om att exempelvis
              investeringsbidraget ska ha lett till ökat byggande. Det är inte
              fallet i Stockholm. Den miljard som är avsedd för Stockholm används
              inte. Det kortsiktiga och snåriga regelverket för dessa bidrag
              gör att det inte går att bygga på grundval av dessa.
            </seg>
          </u>
          <u xml:id="i-b3e9110bbd14df05-541" prev="i-b3e9110bbd14df05-531" who="Q4356431">
            <seg xml:id="i-8uPk4UJCoir2T67zQdEJSU">
              Jag återkommer i nästa replikskifte till hur Folkpartiets förslag
              ska kunna bidra till ett ökat byggande. Jag kan också konstatera
              att de synpunkter kommunerna har haft har varit överklaganden
              av detaljplaner, höga produktionskostnader, osäkerhet om framtida
              vägdragningar och bullerproblem som gör att man inte kan bygga.
            </seg>
          </u>
          <u xml:id="i-b3e9110bbd14df05-542" prev="i-b3e9110bbd14df05-531" who="Q4356431">
            <seg xml:id="i-Mn2zQ2GEbjpBrbi3pWH23e">
              Därför väntar jag med spänning på att få höra från statsrådet:
              På vilket sätt kommer statsrådet att vidta åtgärder för att påskynda
              och se till att det skapas möjligheter för att bygga nytt?
            </seg>
          </u>
          <note type="speaker" xml:id="i-Y7awtTC6vNrwLxPqNtWPyk">
            Anf. 102 Statsrådet LARS-ERIK LÖVDÉN (s):
          </note>
          <u xml:id="i-b3e9110bbd14df05-543" who="Q3218127" next="i-b3e9110bbd14df05-548">
            <seg xml:id="i-LxE61osx51WZzBThZ48cCu">
              Fru talman! Jag tycker inte att Nina Lundström ska vara så pessimistisk
              och låta framskymta att det inte går att bygga nytt. Det går visst
              att bygga nytt, och det går att bygga till rimliga kostnader.
              Jag ser ju också att det går att göra i Stockholm och i Stockholms
              län.
            </seg>
          </u>
          <u xml:id="i-b3e9110bbd14df05-544" who="Q3218127" prev="i-b3e9110bbd14df05-543">
            <seg xml:id="i-XmjjuEKGhXpDKHAEdpMY8i">
              Jag läste i Byggindustrin, som kom häromdagen. Ett mindre bostadsföretag
              som heter Bostaden AB har precis fått marktilldelning och kommer
              att bygga 350 lägenheter i stadsdelarna Västertorp, Hökarängen
              och Bjursätra. Om allt rullar på skulle företaget nog kunna bygga
              300400 lägenheter per år i Stockholm enligt vd:n för Bostaden
              AB. Han hävdar också att det med hjälp av investeringsbidrag blir
              lika lönsamt att bygga nytt som att renovera.
            </seg>
          </u>
          <u xml:id="i-b3e9110bbd14df05-545" who="Q3218127" prev="i-b3e9110bbd14df05-543">
            <seg xml:id="i-Jx7drD1WWpZJFpuxuqANhT">
              Det går att bygga nytt, och det går att bygga till rimliga kostnader.
              Det går att bygga också i Stockholmsområdet till kostnader som
              innebär att hyran för en modern trerummare med hög standard inte
              blir högre än ca 6 000 kr i månaden. Det finns det exempel på.
              Det visar sig också nu när andra aktörer går in på Stockholmsmarknaden
              att det går att pressa kostnaderna. Det går att bygga bra, funktionella
              ekologiskt hållbara bostäder till rimliga kostnader, och det går
              framför allt med investeringsbidraget.
            </seg>
          </u>
          <u xml:id="i-b3e9110bbd14df05-546" who="Q3218127" prev="i-b3e9110bbd14df05-543">
            <seg xml:id="i-GL8ZTYLws6w29gyWagKhyv">
              Vad gäller att fastställa hyran i nyproduktionen har vi ju tillsatt
              en utredning om hyressättningssystemet. Den har just i uppdrag
              att titta på hur man ska kunna utforma hyressättningen i nyproduktion
              för att få en säkrare investeringskalkyl för investerarna och
              undanröja det som ibland i debatten påstås vara en stor osäkerhet
              för dem som ska bygga hyreslägenheter.
            </seg>
          </u>
          <u xml:id="i-b3e9110bbd14df05-547" who="Q3218127" prev="i-b3e9110bbd14df05-543">
            <seg xml:id="i-HjvKE1ReeubtjUYe24FXqK">
              När det gäller bullerproblemen är det ju riksdagen som har ställt
              sig bakom riktvärdena för buller. Vad vi nu har gjort är att ge
              Boverket i uppdrag att göra en översyn och se om man kan göra
              några förändringar när det gäller tillämpningen av de riktvärden
              för buller som riksdagen har ställt sig bakom.
            </seg>
          </u>
          <u xml:id="i-b3e9110bbd14df05-548" who="Q3218127" prev="i-b3e9110bbd14df05-543">
            <seg xml:id="i-XMGDnpma1PhYK2gBxM8sAB">
              Vi har lyft bostadsbyggandet nu, så att i år kommer det att tillkomma
              ungefär 27 00028 000 lägenheter, med ombyggnader av kontor och
              vindsutrymmen. Boverket tror på en fortsatt ökning av byggandet
              under nästa år. Det är inte riktigt tillräckligt det behöver byggas
              mer men vi är på god väg nu att nå upp till de ambitioner som
              finns när det gäller bostadsbyggandet. Sedan gäller det, när vi
              har nått dithän, att bibehålla volymerna på den nivån under en
              lång följd av år.
            </seg>
          </u>
          <note type="speaker" xml:id="i-KGakx5mkk3Eus9SR6E9tUV">
            Anf. 103 NINA LUNDSTRÖM (fp):
          </note>
          <u xml:id="i-b3e9110bbd14df05-549" next="i-b3e9110bbd14df05-560" who="Q4356431">
            <seg xml:id="i-U1Q2RuKUyTb2KeqFaJmR8r">
              Fru talman! När man läser bostadsmarknadsenkäten kan man konstatera
              att i exempelvis den här regionen, där det är en skriande brist
              på bostäder, anger 24 av 26 kommuner att man har brist på bostäder,
              och det gäller i stort sett varenda form av bostäder som finns.
              Man anger också i bostadsmarknadsenkäten att de som är specifikt
              utsatta på grund av bostadsbristen är ungdomar, äldre, barnfamiljer,
              barnfamiljer som söker större bostad i stort sett varenda grupp.
              Vi vet också att när det råder bostadsbrist är det speciellt de
              utsatta grupperna som har väldigt svårt att hitta en bostad.
            </seg>
          </u>
          <u xml:id="i-b3e9110bbd14df05-550" prev="i-b3e9110bbd14df05-549" who="Q4356431">
            <seg xml:id="i-GB4qSkM18JyqmGEgkvNWjf">
              Jag vet att min inställning här låter pessimistisk, men jag skulle
              vilja säga att den är verklighetsanknuten, för som regional företrädare
              hör jag varje vecka i olika sammanhang att riksdagen behöver göra
              mer.
            </seg>
          </u>
          <u xml:id="i-b3e9110bbd14df05-551" prev="i-b3e9110bbd14df05-549" who="Q4356431">
            <seg xml:id="i-3vw5QpQMsYRRPT6n9vcjsv">
              Jag ska räkna upp ett antal förslag som jag tror direkt skulle
              kunna påverka byggandet i den här regionen.
            </seg>
          </u>
          <u xml:id="i-b3e9110bbd14df05-552" prev="i-b3e9110bbd14df05-549" who="Q4356431">
            <seg xml:id="i-Lf4uv7s5JFER5Z2Jx3FSVw">
              Det första är att se över de hinder som finns för just byggande
              i storstäder. Det behövs ett specifikt storstadsfokus. Folkpartiet
              har lagt fram förslag om att man måste förändra riktvärdena vad
              gäller exempelvis bullerproblematiken, därför att i dag leder
              de till ett byggstopp. Det går inte att bygga. Specifikt de mindre
              bostäderna går i så fall inte att bygga, därför att som statsrådet
              vet är regelverket sådant att kan man inte bygga en bostad med
              en garanterat tyst sida mot inre gård så kan man inte bygga den
              här bostaden.
            </seg>
          </u>
          <u xml:id="i-b3e9110bbd14df05-553" prev="i-b3e9110bbd14df05-549" who="Q4356431">
            <seg xml:id="i-5qsYUgQyFFKMcngx7v8DyP">
              Vi tror att det är fullt möjligt att få mycket goda inomhusmiljöer
              genom att använda den teknik som finns i dag. Vi tror att det
              går att bygga mer om man ser över riktvärdena och ser till att
              anpassa så att man faktiskt lever upp till de bra riktvärdena
              inomhus. Det tror vi är alldeles nödvändigt.
            </seg>
          </u>
          <u xml:id="i-b3e9110bbd14df05-554" prev="i-b3e9110bbd14df05-549" who="Q4356431">
            <seg xml:id="i-RC8gK9AVXT71CJ5RbEcgwx">
              Vi tror också att det är alldeles nödvändigt att se över hyressättningssystemet.
              Vi har haft flera exempel i medier de senaste veckorna där man
              kan påvisa att man inte vågar börja med nyproduktion därför att
              man inte vet vilken hyra som gäller ett halvår efter inflyttning.
              Det tror vi är alldeles nödvändigt.
            </seg>
          </u>
          <u xml:id="i-b3e9110bbd14df05-555" prev="i-b3e9110bbd14df05-549" who="Q4356431">
            <seg xml:id="i-FzSFJjnJFUUDFSXFkmRFqm">
              Jag delar uppfattningen om konkurrensfrågorna och att Botrygg
              AB behöver komma in på marknaden, men vad gör statsrådet med den
              statliga marken, som i dag finns i mycket intressant exploateringsbar
              mark och i utvecklingsbolag där NCC och Skanska äger 50 %? Jag
              skulle vilja veta vad statsrådet tänker göra med den statliga
              marken.
            </seg>
          </u>
          <u xml:id="i-b3e9110bbd14df05-556" prev="i-b3e9110bbd14df05-549" who="Q4356431">
            <seg xml:id="i-EDJEUzrro51yFNW7fDyvHE">
              Med ägarlägenheter skulle riskkapitalförsörjningen öka markant.
              Det skulle finnas en ny möjlighet för människor här ute att efterfråga
              en ny upplåtelseform. Ägarlägenheterna skulle kunna bidra till
              ökat byggande. De löser inte hela krisen, men de kommer att öka
              byggandet. Vi förstår inte varför detta är så laddat.
            </seg>
          </u>
          <u xml:id="i-b3e9110bbd14df05-557" prev="i-b3e9110bbd14df05-549" who="Q4356431">
            <seg xml:id="i-8xrvnEupSw2c7sk1DH5fEn">
              Vi tror också att man ska se över vilka löften man har ställt
              ut om infrastruktur. Vi kan konstatera att i bostadsmarknadsenkäten
              anger flertalet kommuner att utställda löften kring infrastruktur
              är det som gör att man inte går vidare med bostadsbyggandet.
            </seg>
          </u>
          <u xml:id="i-b3e9110bbd14df05-558" prev="i-b3e9110bbd14df05-549" who="Q4356431">
            <seg xml:id="i-SxmVisZ4PSQ6KaA4dTxM9z">
              Kommuner anger växtvärk vara ett skäl till att man inte kan fortsätta
              bygga, exempelvis att folk flyttar ut till fritidshusområden och
              utjämningssystemet inte beaktar detta. Man hamnar i växtvärk och
              kan inte fortsätta med bostadsbyggandet såsom man skulle vilja.
            </seg>
          </u>
          <u xml:id="i-b3e9110bbd14df05-559" prev="i-b3e9110bbd14df05-549" who="Q4356431">
            <seg xml:id="i-GQgeaP2ZkCRPnpN9BXeE9J">
              Vi vill se över hur man hanterar tätortsnära grönområden. När
              man väl exploaterar och förtätar en storstadsregion måste man
              också se till vilka möjligheter man har att bevara det som verkligen
              behöver bevaras.
            </seg>
          </u>
          <u xml:id="i-b3e9110bbd14df05-560" prev="i-b3e9110bbd14df05-549" who="Q4356431">
            <seg xml:id="i-LxHErTJQJB3VN3CYMhLp3f">
              Vi vill se över hur man använder sig av riksintresset, för riksintressen,
              såsom de används i den här regionen nu, innebär också att man
              för in ett moratorium över att bygga på vissa ställen. Det är
              viktigt att veta vad den ena handen gör, så att den inte motverkar
              vad den andra handen gör. Där menar jag att regeringen har ett
              specifikt ansvar med tanke på att man också har ett antal myndigheter
              under sig.
            </seg>
          </u>
          <note type="speaker" xml:id="i-JrV9AL1zEooiBt6Lk7ATw8">
            Anf. 104 Statsrådet LARS-ERIK LÖVDÉN (s):
          </note>
          <u xml:id="i-b3e9110bbd14df05-561" who="Q3218127" next="i-b3e9110bbd14df05-565">
            <seg xml:id="i-A9QxoBbDygMCqGDRUETrqX">
              Fru talman! Jag vill bara göra ett par avslutande kommentarer
              till de åtgärder som föreslogs från Nina Lundströms sida.
            </seg>
          </u>
          <u xml:id="i-b3e9110bbd14df05-562" who="Q3218127" prev="i-b3e9110bbd14df05-561">
            <seg xml:id="i-6V1U2yNYL5GvUW7SezZ9bL">
              Bullersidan har vi tagit tag i. Efter det avslag på ett mindre
              bygglovsärende i Stockholm som regeringen gav har vi nu bett Boverket
              att titta över tillämpningsreglerna när det gäller bullervärdena.
              Det tycker jag är viktigt att göra. Det innebär dock inte att
              vi får släppa loss hur som helst när det gäller bullret. Vi vet
              ju också att det finns behov av att kunna ha bullerskyddade miljöer.
            </seg>
          </u>
          <u xml:id="i-b3e9110bbd14df05-563" who="Q3218127" prev="i-b3e9110bbd14df05-561">
            <seg xml:id="i-RYBfiRBT84GEeBawExYmFb">
              Vi har en arbetsgrupp som tittar på det statliga markinnehavet,
              både vad vi kortsiktigt kan frigöra, också för mer omfattande
              hyresrättsbebyggelse, och vad vi långsiktigt kan frigöra i Storstockholmsområdet.
              Ett sådant område som vi redan har frigjort är ju Tullinge gamla
              flygfält, där vi också har möjliggjort de nödvändiga infrastrukturinvesteringarna
              för att kunna exploatera det området. Det kan bli ett fantastiskt
              bostadsområde i Stockholm.
            </seg>
          </u>
          <u xml:id="i-b3e9110bbd14df05-564" who="Q3218127" prev="i-b3e9110bbd14df05-561">
            <seg xml:id="i-QZVhc4Q36amWPcvRsbsSDv">
              Vad gäller infrastrukturen i övrigt höjde vi ju länsramen i Stockholm.
              Vi tidigarelade också en del projekt för att kunna frigöra nya
              byggbara ytor i Stockholmsområdet.
            </seg>
          </u>
          <u xml:id="i-b3e9110bbd14df05-565" who="Q3218127" prev="i-b3e9110bbd14df05-561">
            <seg xml:id="i-KSPgqSySBPdcFTHVizReie">
              Jag ser det säger också Boverket att efter något år av lågt bostadsbyggande
              kan bostadsbyggandet i Stockholm ta fart redan till hösten. Nu
              har man framförhållning när det gäller den kommunala planläggningen.
              Man har gjort markanvisningar, och det finns förutsättningar för
              att ganska snabbt expandera bostadsbyggandet i Stockholmsområdet.
              Det har varit trögt i portgången, men jag är övertygad om att
              vi redan till hösten, och framför allt under nästa år, får se
              ett ökat bostadsbyggande också i Stockholm, som vi har sett i
              andra delar av landet.
            </seg>
          </u>
          <note type="speaker" xml:id="i-7FvTHYWysLKtrsV5ciwpJ5">
            Anf. 105 NINA LUNDSTRÖM (fp):
          </note>
          <u xml:id="i-b3e9110bbd14df05-566" next="i-b3e9110bbd14df05-571" who="Q4356431">
            <seg xml:id="i-QB52fUm3wKyjXhk6Euhsc3">
              Fru talman! Skälet till att jag räknade upp mina exempel på sådant
              som påverkar byggandet i Stockholm är att man visserligen kan
              resonera så som statsrådet ger uttryck för här: Nu har man fattat
              beslut, och nu ska man utreda konsekvenserna och se vad man kan
              göra framöver. Men jag vill ändå påtala att det är klart att ingenting
              kommer att hända innan man får någon ändring.
            </seg>
          </u>
          <u xml:id="i-b3e9110bbd14df05-567" prev="i-b3e9110bbd14df05-566" who="Q4356431">
            <seg xml:id="i-CiCkqopqYLWaJF4PW1Wrbs">
              Bostadsutskottet hanterade frågan om bullerriktvärden tidigare
              här under våren, och vi kunde konstatera att även bostadsutskottet
              nu avvaktar och ser vad regeringen kommer att komma fram till.
            </seg>
          </u>
          <u xml:id="i-b3e9110bbd14df05-568" prev="i-b3e9110bbd14df05-566" who="Q4356431">
            <seg xml:id="i-8qBrrsA8x6vAmG7H2vELow">
              Folkpartiets uppfattning är redan fastställd. Det har vi också
              motionerat om förra hösten att vi måste se över riktvärdena. De
              måste revideras. Det är vår målsättning. Konsekvenserna i dag
              är fullständigt orimliga.
            </seg>
          </u>
          <u xml:id="i-b3e9110bbd14df05-569" prev="i-b3e9110bbd14df05-566" who="Q4356431">
            <seg xml:id="i-AqtQk4YVo8g8Dhf3dPzonu">
              Man kan konstatera att statsrådet håller med om att en rad olika
              insatser måste göras. Där kommer vi även detta år och nästa att
              återkomma med våra folkpartiförslag om hur vi ska kunna gå vidare.
              Det finns en frustration över att det går så långsamt, att vi
              inte kommer fram snabbare och att vi inte har fler propositioner
              att hantera i bostadsutskottet.
            </seg>
          </u>
          <u xml:id="i-b3e9110bbd14df05-570" prev="i-b3e9110bbd14df05-566" who="Q4356431">
            <seg xml:id="i-7XDfF8r8sasemncDoBoDfh">
              Just nu kan jag uppleva att det är väldigt lite att göra i bostadsutskottet.
              Det vi hanterar där är de motioner som väcks på hösten. Vi tar
              gärna emot fler propositioner. Det vore jättespännande att kunna
              göra en insats och se till att vi verkligen skapar de förutsättningar
              som endast riksdagen kan bidra med. Det är här de besluten fattas.
            </seg>
          </u>
          <u xml:id="i-b3e9110bbd14df05-571" prev="i-b3e9110bbd14df05-566" who="Q4356431">
            <seg xml:id="i-DERp829EJXS8TSzruA9zuW">
              Jag är inte lika optimistisk som statsrådet. Jag kan utläsa från
              bostadsmarknadsenkäten att man där drar ned prognoserna med 30
              %. Man vet av erfarenhet att byggandet inte kommer att sätta i
              gång, det byggande som man optimistiskt har hoppats skulle sätta
              i gång. Och det ser dystert ut. Jag tycker att det borde gå att
              göra oerhört mycket mer för att få i gång byggandet, men det görs
              inte. Det är uteslutande på grund av den enorma osäkerhet som
              råder. Låt oss göra någonting åt detta!
            </seg>
          </u>
          <note xml:id="i-KSfwj9XNv7EKCXz6DV5iu4">
            Överläggningen var härmed avslutad.
          </note>
          <note xml:id="i-TQnWbS5spZF7jv7eXVHbY7">
            19 § Svar på interpellation 2003/04:482 om ledningsrätt för elektroniska
            kommunikationsnät
          </note>
          <note type="speaker" xml:id="i-BMtAYzM2vetBhTD3ZUwxA3">
            Anf. 106 Miljöminister LENA SOMMESTAD (s):
          </note>
          <u xml:id="i-b3e9110bbd14df05-572" next="i-b3e9110bbd14df05-580" who="Q537342">
            <seg xml:id="i-ATBSaP2eVdxRkeVsg3R9iz">
              Fru talman! Lennart Beijer har frågat mig om jag avser att vidta
              några åtgärder för att minska oron hos de drygt 200 000 människor
              som på olika sätt känner sig hotade av 3 G-masternas placering.
              Dessutom frågar Lennart Beijer om jag avser att vidta några åtgärder
              för att öka tillämpningen av försiktighetsprincipen vid införandet
              av elektroniska kommunikationsnät.
            </seg>
          </u>
          <u xml:id="i-b3e9110bbd14df05-573" prev="i-b3e9110bbd14df05-572" who="Q537342">
            <seg xml:id="i-P69wqLqeDDYM9cAEgzHDK7">
              Regeringen är väl medveten om människors oro i fråga om eventuella
              hälsoeffekter av exponering för elektromagnetiska fält. Berörda
              myndigheter, däribland Statens strålskyddsinstitut, SSI, och Post-
              och telestyrelsen har därför stärkt sin informationskapacitet
              gentemot allmänhet och beslutsfattare. I dag kan till exempel
              den som är intresserad snabbt få information från PTS om vilka
              sändare, med sändningstillstånd, som finns inom ett kvadratkilometerstort
              område. SSI har också startat ett riskkommunikationsprojekt rörande
              mobiltelefoni.
            </seg>
          </u>
          <u xml:id="i-b3e9110bbd14df05-574" prev="i-b3e9110bbd14df05-572" who="Q537342">
            <seg xml:id="i-PfhAhnRHbrjBfi34jSA9jc">
              Beträffande den andra frågan som Lennart Beijer berör, om jag
              avser att vidta några åtgärder för att öka tillämpningen av försiktighetsprincipen
              vid införandet av elektroniskt kommunikationsnät, vill jag säga
              att all verksamhet som kan medföra skada eller olägenhet för människors
              hälsa eller miljön omfattas av miljöbalkens försiktighetsprincip.
              Även om till exempel basstationer inte omfattas av tillståndsplikt
              enligt miljöbalken har kommunen, i sin egenskap av tillsynsmyndighet,
              möjlighet att ingripa om det skulle visa sig att elektroniska
              kommunikationsnät kan medföra olägenhet för människors hälsa eller
              miljön. Dessutom finns det en motsvarande försiktighetsprincip
              i strålskyddslagen som verksamhetsutövare har att följa och där
              SSI är tillsynsmyndighet. Jag anser därför att det finns tillräckligt
              stöd i lagstiftningen för att tillämpa försiktighetsprincipen.
              Sverige följer dessutom EU:s rekommendationer om referensnivåer
              när det gäller exponering av elektromagnetiska fält.
            </seg>
          </u>
          <u xml:id="i-b3e9110bbd14df05-575" prev="i-b3e9110bbd14df05-572" who="Q537342">
            <seg xml:id="i-2gHEAaLVQbHc7DQYNesu4V">
              Eftersom den samlade internationella forskningen i dag inte kan
              finna några samband mellan hälsoeffekter och exponering av strålning
              från systemen för mobiltelefoni, om man inte överskrider rekommenderade
              referensvärden för exponeringsnivåer, kan jag dock inte vidta
              några ytterligare åtgärder utan hänvisar till de tillsynsbestämmelser
              som finns i miljöbalken och de åtgärder som har vidtagits av tillsynsmyndigheterna.
            </seg>
          </u>
          <u xml:id="i-b3e9110bbd14df05-576" prev="i-b3e9110bbd14df05-572" who="Q537342">
            <seg xml:id="i-9KLrsSUT3XYYb2gcyDEvYY">
              Jag vill understryka vikten av en trovärdig och konsekvent politik
              till skydd för miljö och hälsa. Sverige hör till de länder som
              har kommit längst i Europa när det gäller att skydda människor
              från allvarliga hälso- och miljörisker i form av kemikalier, bekämpningsmedel,
              joniserande strålning, etcetera. Grunden till vår framgång ligger
              i att vi alltid i konfrontation med skeptiker och mäktiga ekonomiska
              intressen har kunnat försvara vår politik med väl underbyggda,
              vetenskapligt baserade argument. Vi måste arbeta på detta sätt
              även när det gäller icke-joniserande strålning.
            </seg>
          </u>
          <u xml:id="i-b3e9110bbd14df05-577" prev="i-b3e9110bbd14df05-572" who="Q537342">
            <seg xml:id="i-XjD6QbWfVDDp3P3PjiGXZa">
              Regeringen har valt att ge SSI uppdraget att följa utvecklingen
              när det gäller elektromagnetiska fält och dess eventuella effekter
              på människan. Dessutom har Forskningsrådet för arbetsliv och socialvetenskap
              i uppdrag att bevaka forskningen som rör elöverkänslighet. Regeringen
              har också nyligen givit Vetenskapsrådet i uppdrag att utarbeta
              en analys över forskningen om hälsoeffekter av elektromagnetiska
              fält samt värdera den nationella forskningens kvalitet och inriktning
              i ett internationellt perspektiv. Rådet ska också mot bakgrund
              av analysen bedöma behovet av nationell forskning inom området
              samt ge förslag till inriktning av den nationella forskningen.
              Detta ska ske i samråd med berörda forskningsfinansiärer, myndigheter
              och branschföreträdare. Uppdraget ska redovisas senast den 1 november
              2004.
            </seg>
          </u>
          <u xml:id="i-b3e9110bbd14df05-578" prev="i-b3e9110bbd14df05-572" who="Q537342">
            <seg xml:id="i-Ldd7SzUukniutUGhqKnJYU">
              I Sverige bedrivs forskning på området både vid Chalmers tekniska
              högskola och vid Uppsala universitet. Inom EU pågår flera forskningsprojekt.
              Till exempel är två stora projekt på gång som rör bland annat
              riskkommunikation och olika frågeställningar om hälsoeffekter
              av elektromagnetiska fält. Jag kan även nämna att Världshälsoorganisationen,
              WHO, sedan 1996 har ett internationellt projekt om elektromagnetiska
              fält och eventuella effekter på hälsa och miljö.
            </seg>
          </u>
          <u xml:id="i-b3e9110bbd14df05-579" prev="i-b3e9110bbd14df05-572" who="Q537342">
            <seg xml:id="i-7Y59GvQaGiYV9uyGYDsC5f">
              I den proposition som Lennart Beijer hänvisar till har regeringen
              föreslagit att ledningsrättslagen justeras till den tekniska utvecklingen.
              Avsikten är att jämställa olika tekniker med varandra i syfte
              att uppnå likabehandling mellan dem.
            </seg>
          </u>
          <u xml:id="i-b3e9110bbd14df05-580" prev="i-b3e9110bbd14df05-572" who="Q537342">
            <seg xml:id="i-DYjTZuJ8YDE4ZkXUcNhzck">
              Det är viktigt att lagstiftningen följer teknikutvecklingen.
              I debatten framstår det ibland som om markägarna körs över av
              staten. Så är det inte. Frivilliga överenskommelser är fortfarande
              den väg som ska tillämpas så som alltid då master ska placeras.
              Möjligheten med ledningsrätt är endast en sista utväg för att
              kunna bygga sammanhängande nät, oavsett om det gäller kablar och
              fibrer i marken eller trådlösa nät. Ledningsrätten upphäver inte
              den kommunala bygglovsprocessen. Operatörerna måste fortfarande
              ansöka om och få bygglov beviljat innan masten kan byggas.
            </seg>
          </u>
          <note type="speaker" xml:id="i-74W6ieq8MCGxL5DnyrMZpv">
            Anf. 107 LENNART BEIJER (v):
          </note>
          <u xml:id="i-b3e9110bbd14df05-581" next="i-b3e9110bbd14df05-588" who="Q5568994">
            <seg xml:id="i-VdiuAHMvhbu6shD7ujuXHA">
              Fru talman! Jag tackar miljöministern för svaret. Bakgrunden
              till interpellationen är dels oron och det folkliga motståndet
              mot byggandet av 3 G-master i landet, dels förslaget till ny ledningsrättslag
              som ligger på riksdagens bord. Miljöministern anser inte att den
              nya lagen kör över markägare och kommuner. Frivilliga överenskommelser
              med markägarna är fortfarande huvudspåret och ledningsrätten upphäver
              inte heller den kommunala bygglovsprocessen, säger miljöministern.
              Det är bra.
            </seg>
          </u>
          <u xml:id="i-b3e9110bbd14df05-582" prev="i-b3e9110bbd14df05-581" who="Q5568994">
            <seg xml:id="i-H3FRcVzoCTGepdHHoBXUC7">
              Jag gillar ministerns bedömning och jag hoppas att kommuner,
              länsstyrelser och teleoperatörer förstår vinken. Vi vet ju om
              att det inte alltid går helt på det sätt som vi kanske skulle
              önska oss.
            </seg>
          </u>
          <u xml:id="i-b3e9110bbd14df05-583" prev="i-b3e9110bbd14df05-581" who="Q5568994">
            <seg xml:id="i-HPyLdeuvrxZm4pa54fcy7x">
              Förslaget till ledningsrättslag är definitivt ingen bra signal
              för de människor som i dag ser med djup oro på byggandet och placeringen
              av 3 G-sändare. Jag hade hoppats att regeringen skulle ha tagit
              större hänsyn. Jag blev rentav överraskad när jag såg att propositionen
              låg på bordet.
            </seg>
          </u>
          <u xml:id="i-b3e9110bbd14df05-584" prev="i-b3e9110bbd14df05-581" who="Q5568994">
            <seg xml:id="i-8ABB7w77psmKevKjg4tGCo">
              Vi vet att uppåt 500 människor redan flytt strålning till torp
              och husvagnar. Vi vet att 200 000 eller flera är berörda av elektromagnetiska
              fält och strålning från sändare. Jag ser risker för att teknikutveckling
              och teknikutbyggnad hindras på vägen om man går för fort fram
              och inte tar hänsyn till den stora oro som finns. Jag tycker exempelvis
              att regeringen i stället för att lägga fram den nya lagen nu borde
              intensifiera satsningen på forskningen. Vi vet inte om 3 G-strålning
              eller annan strålning är farlig och hur farlig den är. Vi vet
              inte om elöverkänslighet är en godtagbar sjukdom. Det saknas forskning
              på detta område. Vi vet att det har varit svårt att få forskningspengar
              till den kritiska forskningen på området.
            </seg>
          </u>
          <u xml:id="i-b3e9110bbd14df05-585" prev="i-b3e9110bbd14df05-581" who="Q5568994">
            <seg xml:id="i-GZsoUFYdAnygWWTdEkrFRt">
              Jag tycker också att man skulle haft hårdare regler för hur master
              ska placeras, alltså hur nära eller hur långt ifrån en skola eller
              en bebyggelse dessa sändare får finnas.
            </seg>
          </u>
          <u xml:id="i-b3e9110bbd14df05-586" prev="i-b3e9110bbd14df05-581" who="Q5568994">
            <seg xml:id="i-FHDshZ1PeXtDgnkZQuqQow">
              Man borde också hårdare ha analyserat själva gränsvärdena. Om
              jag förstått saken rätt ligger våra gränsvärden, trots att vi
              följer någon sorts regler om det är EU-regler eller andra vet
              jag inte väldigt högt jämfört med andra länder. Om vi säger att
              en strålning på 10 watt per kvadratmeter godkänns i Sverige godkänns
              endast 0,1 watt per kvadratmeter i länder som Italien och Schweiz.
            </seg>
          </u>
          <u xml:id="i-b3e9110bbd14df05-587" prev="i-b3e9110bbd14df05-581" who="Q5568994">
            <seg xml:id="i-XovQnwM5YL4YF9w3nXPTeL">
              Det finns också ett krav från PTS om att vi ska ha en stark pilot-
              eller tjänstesignal i Sverige, medan till och med operatörerna
              själva säger att en lägre nivå på pilot- eller tjänstesignalen,
              alltså mindre krav på styrka, skulle innebära att man definitivt
              kunde ha mycket färre master ute i naturen.
            </seg>
          </u>
          <u xml:id="i-b3e9110bbd14df05-588" prev="i-b3e9110bbd14df05-581" who="Q5568994">
            <seg xml:id="i-RyN6A1yuM2xfERzTKZbZtV">
              Det borde naturligtvis också ställas krav på gemensamt nät i
              glesbygden. Här har jag till min fasa upptäckt att motståndare
              till gemensamt nät är Telia, Tele 3, vilket givetvis på sätt och
              vis är förklarligt eftersom man har 80 % av marknaden. Men det
              är inte mindre ledsamt för det. Nog borde väl gemensamma nät på
              landsbygden vara naturligt.
            </seg>
          </u>
          <note type="speaker" xml:id="i-8MiW8b7QH7z9Bi5w3786d4">
            Anf. 108 Miljöminister LENA SOMMESTAD (s):
          </note>
          <u xml:id="i-b3e9110bbd14df05-589" next="i-b3e9110bbd14df05-594" who="Q537342">
            <seg xml:id="i-7oD3rWu3kr7FVG6WKuAgfu">
              Fru talman! Låt mig först säga beträffande de gränsvärden som
              gäller i Sverige att de bygger på EU:s rekommendationer om gränsvärden,
              som i sin tur bygger på Världshälsoorganisationens rekommendationer.
              Länder som Italien avviker genom att i vissa fall, till exempel
              i fråga om antenner, ha ett betydligt lägre gränsvärde, men detta
              motsvaras inte av någon ordentlig vetenskaplig värdering och det
              motsvaras heller inte av skarpare bestämmelser när det gäller
              exempelvis mobiltelefoner. Vi anser att det är viktigt att vi
              har en god vetenskaplig grund när vi sätter våra gränsvärden,
              och här ligger vi precis i linje med de gränsvärden som sätts
              internationellt.
            </seg>
          </u>
          <u xml:id="i-b3e9110bbd14df05-590" prev="i-b3e9110bbd14df05-589" who="Q537342">
            <seg xml:id="i-7tJZxbZdq6DgQk8FB74bK2">
              När det gäller ledningsrättslagen kan vi ha olika uppfattning
              om när den bör införas. Visst inser även regeringen att för alla
              dem som är oroliga skickar detta en signal om att det är fråga
              om ytterligare ett steg som visar att vi är beslutna att bygga
              ut 3 G-nätet i Sverige. Men vi ska komma ihåg att ledningsrätt
              är en form av lagstiftning som vi redan i dag har för olika typer
              av infrastruktur. Ledningsrätt har redan utnyttjats även för nät
              av det här slaget, till exempel för olika typer av master. Det
              har dock rått en viss osäkerhet om det också gäller den här typen
              av kommunikation, och därför har regeringen velat klarlägga att
              så är fallet.
            </seg>
          </u>
          <u xml:id="i-b3e9110bbd14df05-591" prev="i-b3e9110bbd14df05-589" who="Q537342">
            <seg xml:id="i-GUhpd6N6S55YVuUHPAhMum">
              Samtidigt har vi kunnat tillmötesgå ett av de krav som Lennart
              Beijer tar upp, nämligen att vi i högre grad vill se en lokalisering
              av antenner till samma mast hos operatörerna. Operatörerna har
              inte medverkat till detta på ett bra sätt, precis som Lennart
              Beijer påpekar. I den nya ledningsrättslagen justerar vi nu lagen
              så att det blir möjligt för fler operatörer att samutnyttja den
              infrastruktur som används för elektroniska kommunikationer.
            </seg>
          </u>
          <u xml:id="i-b3e9110bbd14df05-592" prev="i-b3e9110bbd14df05-589" who="Q537342">
            <seg xml:id="i-Kz36UjTosfud7beiEC4ZQH">
              Efter den nya lagändringen kan Lantmäterimyndigheten i ett ledningsrättsbeslut
              föreskriva att annan operatör kan dra fram och använda ledning
              som ingår i ett elektroniskt kommunikationsnät för allmänt ändamål
              inom det utrymme som upplåts med ledningsrätt. Avsikten är att
              motverka att parallella kommunikationsnät byggs ut. Också detta
              är från vår sida en tydlig markering av hur vi vill se nätens
              fortsatta utbyggnad.
            </seg>
          </u>
          <u xml:id="i-b3e9110bbd14df05-593" prev="i-b3e9110bbd14df05-589" who="Q537342">
            <seg xml:id="i-HrKk911E7gKUMM76DZqgBC">
              När det gäller forskning vill jag än en gång understryka att
              regeringen nu satsar mycket hårt på det området. Inte minst vill
              vi få en översyn av hur den nationella forskningen ser ut och
              bör utvecklas. Sverige bör, som en ledande nation på IT-området,
              naturligtvis ha en ledande roll också i forskningen kring riskerna
              med elektromagnetiska fält. I den frågan är vi alltså helt eniga.
            </seg>
          </u>
          <u xml:id="i-b3e9110bbd14df05-594" prev="i-b3e9110bbd14df05-589" who="Q537342">
            <seg xml:id="i-KcAyrVNAfbeEkQMfmKG1rA">
              Jag tror att det absolut viktigaste för oss är att visa att vi
              satsar på forskning, att vi är intresserade av kunskap och att
              vi justerar våra ställningstaganden ifall vetenskapliga resultat
              ger oss skäl att göra det. Som Lennart Beijer säkert känner till
              gick SSI ut i våras och kommenterade hur man ansåg att vi borde
              använda försiktighetsprincipen när det gäller mobiltelefoner,
              men att man däremot, baserat på vetenskapligt underlag, vidhåller
              synen på antenner och master. Den tryggheten ska våra medborgare
              känna. Vi ska också satsa på information, öppenhet och kommunikation
              om de risker som kan finnas med den här nya tekniken.
            </seg>
          </u>
          <note type="speaker" xml:id="i-PTvRi1J7cH649LxNmmStGc">
            Anf. 109 LENNART BEIJER (v):
          </note>
          <u xml:id="i-b3e9110bbd14df05-595" next="i-b3e9110bbd14df05-600" who="Q5568994">
            <seg xml:id="i-VhfNNpsQ38mBiHzqNKivmz">
              Fru talman! Det var bra att miljöministern strök under vikten
              av gemensamt nät i glesbygden, och jag hoppas att vi också kan
              få det. Det gör ju inte saken bättre om olika operatörer ska ha
              egna nät och stolpar.
            </seg>
          </u>
          <u xml:id="i-b3e9110bbd14df05-596" prev="i-b3e9110bbd14df05-595" who="Q5568994">
            <seg xml:id="i-JgiWAGFpNbLUv45gCyFuuL">
              Vad gäller gränsvärden förstår jag att det är fråga om EU:s rekommendationer.
              Men det har blivit mer och mer diskutabelt huruvida vi hamnat
              rätt, i detta fall huruvida EU hamnat rätt, och såvitt jag förstår
              har merparten av staterna i EU lägre gränsvärden.
            </seg>
          </u>
          <u xml:id="i-b3e9110bbd14df05-597" prev="i-b3e9110bbd14df05-595" who="Q5568994">
            <seg xml:id="i-FRANF3mcRjjwgAPqfAGZk3">
              Jag tror att det av någon anledning är Sverige och Finland som
              ser till att hålla det höga gränsvärdet på 10 watt per kvadratmeter,
              men jag kan naturligtvis ha fel. Det finns emellertid flera länder
              som ligger på låga gränsvärden till och med lägre än 0,1 watt
              per kvadratmeter. Det innebär att om man har så många olika gränsvärden
              borde både EU och andra vara intresserade av att verkligen gå
              till botten med detta. Värdet kanske är för högt. Vi kanske borde
              få ned det ordentligt och på det sättet undvika en mängd andra
              problem.
            </seg>
          </u>
          <u xml:id="i-b3e9110bbd14df05-598" prev="i-b3e9110bbd14df05-595" who="Q5568994">
            <seg xml:id="i-2yodWAoUCPLoc9kkGVVzft">
              Jag välkomnar att miljöministern och regeringen vill satsa mer
              på forskningen. I det sammanhanget är det viktigt att man då verkligen
              förstår att just vad gäller elöverkänslighet finns forskare med
              olika åsikter. Det finns de som ser mycket allvarligt på elöverkänsligheten,
              medan andra än så länge i alla fall inte tycker att det är något
              stort problem utan i stället menar att människor är sjuka på annat
              sätt. Det vore naturligtvis bra för oss alla att få klart besked
              om vad elöverkänslighet egentligen är för något. Därför hoppas
              jag verkligen att även de kritiska forskarna, vilka trots allt
              är en handfull, kan vara med på ett hörn.
            </seg>
          </u>
          <u xml:id="i-b3e9110bbd14df05-599" prev="i-b3e9110bbd14df05-595" who="Q5568994">
            <seg xml:id="i-4Kb2qXnQVqQ6roWXjnXKnG">
              Det finns en sak till som jag tycker är viktig att framhålla.
              Jag har full förståelse för att både ministern och regeringen
              som sådan lutar sig mot sina experter. Man har tillsatt SSI och
              PTS att sköta många av de här frågorna, eftersom knappast ens
              en politiker på regeringsnivå kan hålla reda på allt. Det är svårt
              med de olika teknikerna.
            </seg>
          </u>
          <u xml:id="i-b3e9110bbd14df05-600" prev="i-b3e9110bbd14df05-595" who="Q5568994">
            <seg xml:id="i-DLCGnkuiv55hPun7N8Rovc">
              Här har vi alltså en allvarlig fråga som håller på att gå överstyr.
              Jag har svårt att acceptera att människor bor ute i skogarna för
              att hålla sig borta från strålning. Jag har också svårt att acceptera
              att människor blir sjuka och inte kan få hjälp för att detta inte
              är klassat som sjukdom. Även om man har full förståelse och respekt
              för tekniken tycker jag att man i det läget måste peka med hela
              den politiska handen och säga att nu vill vi ha en lösning på
              detta. I det sammanhanget är det väl också lite besvärande att
              vi i stället för de åtgärderna går före med en ny ledningsrättslag.
            </seg>
          </u>
          <note type="speaker" xml:id="i-QPeSpirWJrzctd8u5wbq6A">
            Anf. 110 Miljöminister LENA SOMMESTAD (s):
          </note>
          <u xml:id="i-b3e9110bbd14df05-601" next="i-b3e9110bbd14df05-606" who="Q537342">
            <seg xml:id="i-7v1LKSJSCjbDvdcmi2P8mC">
              Fru talman! Låt mig först ta upp gränsvärdena. Sverige har, liksom
              de flesta länder i EU, de gränsvärden som rekommenderas av Världshälsoorganisationen.
              Världshälsoorganisationen arbetar nu för att också harmonisera
              standarder, mätmetoder, exponeringsnivåer och så vidare, samt
              med information till allmänheten över världen för att vi inte
              ska få problemet med olika värden. Sverige avviker inte här. Tvärtom
              ligger vi där flertalet länder ligger, och vi följer de internationella
              rekommendationerna.
            </seg>
          </u>
          <u xml:id="i-b3e9110bbd14df05-602" prev="i-b3e9110bbd14df05-601" who="Q537342">
            <seg xml:id="i-3xroMeVyQk6buBBZoepiYn">
              Samtidigt kan man fråga sig om vi inte ändå, för säkerhets skull,
              skulle kunna sänka våra gränsvärden. Även här tycker vi att det
              är viktigt att följa praxis för hur vi sätter gränsvärden. Ett
              gränsvärde, vad som är ett gränsvärde, ska ha en meningsfull innebörd.
              Vi ska inte av politiska skäl ändra gränsvärden när vi inte kan
              påvisa hälsoeffekter som gör det motiverat. Däremot tror jag att
              det är väldigt viktigt att vi på alla sätt försöker minimera strålning,
              och det arbetar också Strålskyddsinstitutet med. Det handlar om
              att man på det här området, som på alla andra, alltid försöker
              minimera strålningen.
            </seg>
          </u>
          <u xml:id="i-b3e9110bbd14df05-603" prev="i-b3e9110bbd14df05-601" who="Q537342">
            <seg xml:id="i-7qjoT73uX4UZacnuBnG36A">
              Vi vet av många undersökningar som Statens strålskyddsinstitut
              har gjort av strålningsförhållanden kring mobiltelefonmaster att
              strålningsstyrkan är mycket mycket låg ett tiotal meter från antennerna
              på en mobiltelefonstation. För en högt placerad antenn kan högsta
              värde på marknivån uppgå till kanske en tiondel av gränsvärdet.
              I många fall där människor har varit oroade har strålningsstyrkan
              varit mindre än en tusendel av gränsvärdena, och i många av de
              fall där master och deras placering överklagas rör det sig om
              människor som är oroliga fastän de bor flera kilometer därifrån.
            </seg>
          </u>
          <u xml:id="i-b3e9110bbd14df05-604" prev="i-b3e9110bbd14df05-601" who="Q537342">
            <seg xml:id="i-7vUo5USVrKUTEHojzM6e9P">
              Det är alltså viktigt att alltid minimera strålningen, men samtidigt
              är det viktigt att hålla en klar kurs i det här om vi ska ha en
              trovärdighet i vårt arbete.
            </seg>
          </u>
          <u xml:id="i-b3e9110bbd14df05-605" prev="i-b3e9110bbd14df05-601" who="Q537342">
            <seg xml:id="i-NERaDM9XaP9KwQp97LyeKy">
              När det gäller forskningen ska naturligtvis alla forskare komma
              till tals, men det är också viktigt att regeringen bygger sina
              bedömningar på en samlad forskning. Vi kan inte ändra miljöpolitiken
              eller våra bedömningar på grundval av några få forskare som inte
              har fått stöd av ett större antal forskare i forskarsamhället.
              Just därför är det så viktigt att vi nu är på väg att få ytterligare
              studier där en hel del av de resultat som har presenterats prövas.
              Vi har till exempel mycket omdiskuterade och uppmärksammade resultat
              som handlar om mobiltelefoner och blod-hjärn-barriären. Detta
              upprepas nu av andra forskare, och det är det vi behöver, ytterligare
              forskning. Men jag ska inte som minister välja vilka forskare
              jag ska tro på och plocka ut några som inte i forskarsamhället
              i stort har kunnat få stöd för sina resultat och påvisa att de
              faktiskt stämmer.
            </seg>
          </u>
          <u xml:id="i-b3e9110bbd14df05-606" prev="i-b3e9110bbd14df05-601" who="Q537342">
            <seg xml:id="i-JauQ7rhZMckSfZbHw6c6q">
              Vi måste, slutligen, väga olika intressen mot varandra. Då måste
              vi också se till att vi har rimliga skäl, och det är så vi försöker
              arbeta och också måste arbeta på det här området när det gäller
              strålning. Elkänslighet är till exempel ett område som tas på
              allvar. Det är socialministern som är ansvarig. Man har möjlighet
              att till exempel få hjälp med elsanering av sitt hem och så vidare.
              Men vi måste också från myndigheters och andras sida kunna säga
              att när det gäller en mast på flera kilometers avstånd kan vi
              inte på något rimligt sätt visa att strålningen eller fälten därifrån
              kan vara skadliga. Då är det faktiskt andra åtgärder som är mer
              angelägna. Det handlar kanske om TV-apparater och annan elektrisk
              utrustning som vi har inomhus. Men här tar vi vårt ansvar, och
              här har kommunerna möjlighet att hjälpa enskilda. Och självklart
              ska vi också på det här området fortsätta vår forskning.
            </seg>
          </u>
          <note type="speaker" xml:id="i-R2K5spuPvobtE5TNY7geGy">
            Anf. 111 LENNART BEIJER (v):
          </note>
          <u xml:id="i-b3e9110bbd14df05-607" next="i-b3e9110bbd14df05-610" who="Q5568994">
            <seg xml:id="i-HwCth1AxYje5ymHVq6WLm8">
              Fru talman! Jag gillar nog, som sagt var, miljöministerns anslag
              i debatten en hel del, och jag känner förtröstan på ett antal
              områden. Jag tror ändå att den skönhetstävling, den upphandling
              vi hade, som PTS genomförde när det gällde 3 G-konstruktioner
              lite grann styr farten i utbyggnaden. Man är inte riktigt nöjd
              med att det tar sådan tid och att det är sådant motstånd. Man
              vill att det ska vara lite enklare att komma framåt eller, rättare
              sagt, operatörerna har väl krävt det av PTS. Men faktum är att
              vi redan har en 72-procentig täckning eller någonstans däromkring.
              Att då stressa fram de här ytterligare 20 procenten med beslut
              som vi inte riktigt är nöjda med känns inte riktigt bra. En fråga
              som då kommer upp är naturligtvis denna pilot- eller tjänstesignal
              där tydligen PTS har ställt krav på att den ska vara ganska hög.
              Men egentligen skulle den inte behöva vara så hög, och det skulle
              i sin tur antagligen minska antalet sändare på landsbygden.
            </seg>
          </u>
          <u xml:id="i-b3e9110bbd14df05-608" prev="i-b3e9110bbd14df05-607" who="Q5568994">
            <seg xml:id="i-P37GZEW54uqiHy425mJqzp">
              Jag vill slutligen bara ta upp en annan fråga som har med strålning
              att göra.
            </seg>
          </u>
          <u xml:id="i-b3e9110bbd14df05-609" prev="i-b3e9110bbd14df05-607" who="Q5568994">
            <seg xml:id="i-pvbk6EFbhKjQiyci6T9sE">
              Det har kommit till min kännedom att man i någon kommun har börjat
              med UV-bestrålning av dricksvatten. Man ersätter då klor med UV-strålning,
              helt enkelt. Det finns vetenskapsmän även på det här området som
              vill säga att vi hittills bara har kunnat bestråla kryddor, men
              även vatten är ju livsmedel. Såvitt jag begriper finns det frekvenser
              också i vatten, och påverkar man dem med för mycket strålning
              får man ned så låga frekvenser att det till och med kan börja
              diskuteras om det inte påverkar hälsan hos människor.
            </seg>
          </u>
          <u xml:id="i-b3e9110bbd14df05-610" prev="i-b3e9110bbd14df05-607" who="Q5568994">
            <seg xml:id="i-DpeeWcAKoq96LnN4RttZ2i">
              Jag skulle naturligtvis bra gärna vilja veta om miljöministern
              vet någonting om detta.
            </seg>
          </u>
          <note type="speaker" xml:id="i-Jhx8v8dAgj6npxE9yYaJt7">
            Anf. 112 Miljöminister LENA SOMMESTAD (s):
          </note>
          <u xml:id="i-b3e9110bbd14df05-611" next="i-b3e9110bbd14df05-614" who="Q537342">
            <seg xml:id="i-Dr2NPyC25X7rccyWooYha8">
              Fru talman! Låt mig först avsluta vår debatt om master och den
              oro som människor runtom i landet känner för detta. Jag menar
              att vi måste dra en väldigt viktig lärdom av den process som vi
              har varit igenom. Det handlar naturligtvis om att det, när vi
              introducerar en ny teknik, ibland är svårt att veta vilken teknik
              som människor känner oro för och vilken teknik som man kan introducera
              ganska problemfritt.
            </seg>
          </u>
          <u xml:id="i-b3e9110bbd14df05-612" prev="i-b3e9110bbd14df05-611" who="Q537342">
            <seg xml:id="i-7WD8WyXBb2cZSUcnv7m7BH">
              Vi har haft master i Sverige under lång tid, inte minst TV-master,
              som inte har orsakat någon egentlig oro. Men i ett sådant här
              fall, när man gör en stor utbyggnad, är det viktigt att vi har
              en beredskap för att kunna kommunicera och förklara och redogöra
              för varför vi gör som vi gör, vilka risker vi ser och hur vi gör
              våra bedömningar. Här tror jag att vi har mycket att lära inför
              kommande introduktioner av ny teknik.
            </seg>
          </u>
          <u xml:id="i-b3e9110bbd14df05-613" prev="i-b3e9110bbd14df05-611" who="Q537342">
            <seg xml:id="i-YUREy8m5V7nWRVv82sm8wa">
              Vi kan se att i andra länder är det andra typer av teknik som
              vållar stor oro utan att det egentligen går att påvisa vetenskapligt
              att det är stora hälsorisker. Och det finns andra tekniker som
              införs och som faktiskt innebär stora hälsorisker som ingen människa
              oroar sig för. Jag tror att det är viktigt att vi politiker försöker
              hålla en bra linje i det här men också att vi har en ödmjukhet
              och en öppenhet inför nya forskningsresultat och att vi för ut
              dem till människor.
            </seg>
          </u>
          <u xml:id="i-b3e9110bbd14df05-614" prev="i-b3e9110bbd14df05-611" who="Q537342">
            <seg xml:id="i-6B3CShvfMywPpV5KXvLe28">
              UV-strålning av vatten är en ny uppgift för mig. Jag känner inte
              till detta. Om så är fallet är det självklart någonting som våra
              tillsynsmyndigheter har anledning att se på. Jag ska gärna ta
              med mig den frågan tillbaka och se om det är någon som känner
              till att det faktiskt förekommer och i så fall om det har föranlett
              någon åtgärd eller kommentar från våra myndigheters sida.
            </seg>
          </u>
          <note xml:id="i-SMWxwThvsQTuZzfD5i8qcr">
            Överläggningen var härmed avslutad.
          </note>
          <note xml:id="i-JK9c1YK7So6ekyLhkCHcBu">
            20 § Svar på interpellation 2003/04:488 om miljöansvar för förorenad
            mark
          </note>
          <note type="speaker" xml:id="i-R3UkiNMDniDofE4mtSBG7u">
            Anf. 113 Miljöminister LENA SOMMESTAD (s):
          </note>
          <u xml:id="i-b3e9110bbd14df05-615" next="i-b3e9110bbd14df05-619" who="Q537342">
            <seg xml:id="i-VL3jMPkeYbPgDqkUxfNsNw">
              Fru talman! Inger Lundberg har frågat mig vilka åtgärder jag
              är beredd att vidta för att staten ska ta sitt miljöansvar för
              den miljöskuld som åvilar staten för förorenad mark av det slag
              som Kvarntorpsområdet utgör.
            </seg>
          </u>
          <note xml:id="i-R2Mg2J61QdPR5CCBNC5Bop">
            Sedan 1999 beslutar riksdagen årligen om medel för sanering av
            förorenade områden på anslaget Sanering och återställning av förorenade
            områden. Det här anslaget disponeras av Naturvårdsverket. Under
            perioden 19992003 fördelade Naturvårdsverket totalt 561 miljoner
            kronor i bidrag till saneringsåtgärder och 206 miljoner kronor
            till inventeringar och undersökningar av förorenade områden. Anslaget
            uppgår år 2004 till ca 330 miljoner kronor, och enligt budgetpropositionen
            är medel beräknade till ca 555 miljoner kronor år 2005 och 2006.
            Bidrag kan beviljas om det inte finns någon ansvarig verksamhetsutövare
            som kan bekosta saneringen. Enligt 10 kap. miljöbalken är i första
            hand den som bedriver eller har bedrivit den verksamhet som orsakat
            föroreningen ansvarig för efterbehandling. Miljöbalkens regler
            innebär dock att ansvar endast kan utkrävas om den faktiska driften
            vid en miljöfarlig verksamhet har pågått efter den 30 juni 1969
            och verkningarna av verksamheten fortfarande pågick när miljöbalken
            trädde i kraft den 1 januari 1999. Enligt miljöbalkens regler
            kan även den som förvärvar en förorenad fastighet bli ansvarig
            för sanering, om fastigheten förvärvats efter den 1 januari 1999.
            Detta är regelverket.
          </note>
          <u xml:id="i-b3e9110bbd14df05-616" prev="i-b3e9110bbd14df05-615" who="Q537342">
            <seg xml:id="i-hpJfSP5g2Vx3tpJs43KWX">
              Jag har full förståelse för de problem som Kumla kommun nu står
              inför. Samtidigt är det väsentligt att ärendet hanteras på ett
              genomtänkt sätt inom ramen för den långsiktiga miljöpolitiken.
              Regeringens utgångspunkt är att den som förorenat ett område också
              är ansvarig att bekosta saneringen av det, om verksamheten pågått
              efter 1969. Och för Yxhult gäller att statens verksamhet upphörde
              1965.
            </seg>
          </u>
          <u xml:id="i-b3e9110bbd14df05-617" prev="i-b3e9110bbd14df05-615" who="Q537342">
            <seg xml:id="i-USrVZQ6fa7SEpxr2Gnrbh1">
              Trots att krav enligt gällande lagstiftning inte kan riktas mot
              staten vad gäller saneringen av marken i Yxhult har regeringen
              vidtagit åtgärder. Regeringen kan emellertid inte särbehandla
              enskilda fall på ett sätt som avviker från miljöbalkens ansvarsregler
              eftersom detta skulle kunna bli prejudicerande, utan regeringen
              arbetar i stället för en långsiktig lösning.
            </seg>
          </u>
          <note xml:id="i-Mmz4zpqxi9npmpSF5zCJWr">
            År 2001 fick Sveriges geologiska undersökning (SGU) i uppdrag
            av regeringen att genomföra en nationell kartläggning av områden
            som förorenats eller misstänks vara förorenade genom statlig verksamhet
            och där den då verksamma statliga organisationen inte längre finns
            kvar. SGU identifierade fyra sådana områden: Kvarntorp, Kinne-Kleva,
            Stollberg och Yxsjöberg. SGU arbetar nu med fördjupade undersökningar
            och projekteringshandlingar för respektive område. Utredningen
            visar att ansvarsförhållandena på Kvarntorpsområdet är komplicerade
            eftersom många företag har varit, och är, verksamma inom området.
            På det område där Yxhult AB låg var det statliga Svenska Skifferolje
            AB verksamhetsutövare från 1941 fram till 1965 då Yxhults Stenhuggeri
            AB tog över det som återstod av verksamheten.
          </note>
          <note xml:id="i-3RUSRWzxMRFBN5YGzAhWYn">
            Beträffande Kvarntorpsområdet har Kumla kommun i omgångar förvärvat
            stora delar av området. I samband med det har också kommunen erhållit
            medel av regeringen för sanering av marken. År 1985 fick Kumla
            kommun 10 miljoner kronor av regeringen för att använda till efterbehandlingsåtgärder.
            Vissa markanläggningsarbeten är utförda. Exempelvis har en golfbana
            anlagts och även vissa andra delar av slagghögen har täckts med
            jord och planterats. Kumla kommun har därutöver fått ca 30 miljoner
            kronor genom det lokala investeringsprogrammet för att restaurera
            ett dammsystem som avleder vatten. Kommunen har möjlighet att
            ansöka om ytterligare bidrag från anslaget för sanering och återställning
            av förorenade områden.
          </note>
          <note xml:id="i-YE5o1D2zqP4PUrVzSqvxfi">
            För att komma till rätta med områden som förorenats genom statlig
            verksamhet görs redan stora insatser, både inom miljöpolitiken
            och inom andra politikområden. Utöver de medel som årligen anslås
            för att sanera och återställa förorenade områden där det inte
            finns någon ansvarig verksamhetsutövare bedrivs i Naturvårdsverkets
            regi bland annat ett systematiskt inventerings- och kartläggningsarbete.
            Sveriges geologiska undersökning har också sedan 1998 ansvar för
            att miljösäkra anläggningar som använts för statens civila beredskapslagring
            av olja samt det statliga gruvfältet i Adak. Till denna verksamhet
            har för åren 19982003 anvisats 278 miljoner kronor. Sedan 1993
            bedrivs en inventering av förorenade områden inom Försvarsmaktens
            ansvarsområde. Under en följd av år har Försvarsmakten också bekostat
            undersökningar och efterbehandlingsåtgärder av olika petroleumföreningar
            för ca 12 miljoner årligen och av kulfång för ca 20 miljoner per
            år. Banverket, Vägverket, Luftfartsverket och Statens järnvägar
            är andra myndigheter och företag som tar ansvar för att sanera
            förorenade områden.
          </note>
          <u xml:id="i-b3e9110bbd14df05-618" prev="i-b3e9110bbd14df05-615" who="Q537342">
            <seg xml:id="i-RT88GDwiTSTEYYCMvxHFVT">
              Vi har också genom de lokala investeringsprogrammen för ekologisk
              hållbarhet bidragit till att sanering och efterbehandling har
              kunnat genomföras i flera kommuner. Totalt beräknas insatserna
              leda till att ca 20 förorenade områden saneras inom ramen för
              lokala investeringsprogram.
            </seg>
          </u>
          <u xml:id="i-b3e9110bbd14df05-619" prev="i-b3e9110bbd14df05-615" who="Q537342">
            <seg xml:id="i-FMmc1s8fCrLrzbsFgvcU8">
              Sammanfattningsvis har staten tagit en lång rad initiativ för
              att förorenade områden ska saneras, bland annat genom att starkt
              utöka budgeten. Regeringen fortsätter det arbete som påbörjats,
              och det finns eventuellt skäl att ytterligare förstärka insatserna.
              Regeringen avser att återkomma med förslag avseende efterbehandling
              av förorenade områden i den planerade miljömålspropositionen under
              våren 2005.
            </seg>
          </u>
          <note type="speaker" xml:id="i-NokJXvVkaTkjtPC2Dyyvx4">
            Anf. 114 INGER LUNDBERG (s):
          </note>
          <u xml:id="i-b3e9110bbd14df05-620" next="i-b3e9110bbd14df05-627" who="Q4963957">
            <seg xml:id="i-QA2fZRBDA6oUKDka3ZvVAq">
              Fru talman! Jag vill tacka miljöministern för svaret på interpellationen.
              Även om det inte ger en fullständig lösning när det gäller miljöproblemen
              i Yxhultsområdet i Kvarntorp uppfattar jag svaret som att ministern
              tar problemet på stort allvar. Det uppskattas säkert av Kumla
              kommun som tar ett väldigt stort ansvar i Kvarntorpsområdet.
            </seg>
          </u>
          <u xml:id="i-b3e9110bbd14df05-621" prev="i-b3e9110bbd14df05-620" who="Q4963957">
            <seg xml:id="i-Mr2i9fp7mZEJz7TmtCpPtu">
              Det är en väldigt speciell problematik i Kvarntorpsområdet. 1941
              började staten bryta alunskiffer i området av beredskapsskäl.
              Man tog fram olja, uran och andra mineral ur skiffer. Just det
              faktum att arbetet startade under kriget bidrog säkert till att
              man inte tog ansvar för miljön i framtiden.
            </seg>
          </u>
          <u xml:id="i-b3e9110bbd14df05-622" prev="i-b3e9110bbd14df05-620" who="Q4963957">
            <seg xml:id="i-Rm57ccFbFPZisiFXmsKsJZ">
              Senare har Kumla kommun efter överläggningar med staten tagit
              ansvar för en del av området, bland annat den stora Kvarntorpshögen.
              Men det var innan miljöbalken kom med det väldigt speciella ansvar
              som det lägger på markägaren.
            </seg>
          </u>
          <u xml:id="i-b3e9110bbd14df05-623" prev="i-b3e9110bbd14df05-620" who="Q4963957">
            <seg xml:id="i-LceF3cfEK2QSsL24KcXtAn">
              Det område som är bakgrunden till min interpellation har snart
              ingen ägare. Det handlar om ett tolv kvadratkilometer stort område
              där Yxhult AB tillverkat lättbetong sedan företaget köpte marken
              av staten 1965. Området gränsar till Kvarntorpshögen och andra
              kommunägda områden som miljöministern nämnde Det ligger också
              i ett väldigt stort och viktigt industriområde med många internationella
              företag.
            </seg>
          </u>
          <u xml:id="i-b3e9110bbd14df05-624" prev="i-b3e9110bbd14df05-620" who="Q4963957">
            <seg xml:id="i-L7CbYULqu7r2J7HcMUZDz6">
              För en tid sedan gick Yxhult i konkurs. Efter sig lämnar man
              140 duktiga människor som nu förlorat sina jobb. Men man lämnar
              också ett område som bär på en mycket stor miljöskuld. Skulden
              uppkom när staten var ägare, men eftersom staten sålde fastigheten
              1965 är man formellt inte ansvarig för skulden. Problemet är att
              det inte finns någon som kan ta ansvar för miljöskulden i dag.
              Konkursförvaltaren kommer att få in ett antal kronor för inkromet
              i Yxhult AB. De pengarna hoppas jag att man kommer att använda
              för att städa efter Yxhultsverksamheten. Men det räcker ingalunda
              till att ta tag i den allvarliga problematik som finns i grunden
              från den statliga tiden.
            </seg>
          </u>
          <u xml:id="i-b3e9110bbd14df05-625" prev="i-b3e9110bbd14df05-620" who="Q4963957">
            <seg xml:id="i-GGbcNUyTmxzxhGkUwewBNP">
              Det har också visat sig att inget privat företag är berett att
              köpa marken med den miljöskuld som följer med ett markköp. Ministern
              känner säkert till att kommunen ville att staten skulle ge garanti
              till eventuella köpare för att verksamheten vid Yxhult skulle
              fortsätta, men man avstod från att ge garantier just för att,
              som ministern sade i svaret, inte få prejudikat. Samtidigt står
              vi där med ett problem som inte är löst. Vi står med ett problem
              som vare sig stat eller kommun kan blunda för.
            </seg>
          </u>
          <u xml:id="i-b3e9110bbd14df05-626" prev="i-b3e9110bbd14df05-620" who="Q4963957">
            <seg xml:id="i-R1JsKuWfZBfQaRB1eqVf3p">
              Jag vet att staten engagerat sig med ganska stora pengar för
              att klara miljösanering av områden där det inte finns någon direkt
              ansvarig. Jag ser också i svaret att regeringen kommer att återkomma
              med förslag när det gäller efterbehandling av miljösanerade områden
              när miljömålspropositionen kommer till våren.
            </seg>
          </u>
          <u xml:id="i-b3e9110bbd14df05-627" prev="i-b3e9110bbd14df05-620" who="Q4963957">
            <seg xml:id="i-RVmUebEAZKQ1zd5wgmztHZ">
              Jag undrar om ministern räknar med att kunna pröva en lösning
              på problematiken med Yxhultsområdet i Kvarntorp i samband med
              att departementet arbetar med propositionen. Det är oerhört angeläget
              att det händer någonting och att man får i gång en ordentlig dialog
              i de här frågorna.
            </seg>
          </u>
          <note type="speaker" xml:id="i-YEdEyyBD7FH98Jnv1xDU5z">
            Anf. 115 Miljöminister LENA SOMMESTAD (s):
          </note>
          <u xml:id="i-b3e9110bbd14df05-628" next="i-b3e9110bbd14df05-630" who="Q537342">
            <seg xml:id="i-AG1ephdLQRy771f7rVpYJB">
              Fru talman! Nej, problemet för det här speciella området är inte
              löst. Men som jag försökte göra klart i mitt första inlägg har
              staten under senare år verkligen tagit tag i marksaneringsfrågorna.
              Vi gör det på många olika fronter, genom Naturvårdsverkets arbete
              med att ge saneringsbidrag till områden där det inte finns någon
              ansvarig och också genom den speciella insats vi har gjort genom
              att gå igenom de områden där staten tidigare har haft en omfattande
              verksamhet. Det signalerar naturligtvis att vi från statens sida
              ser att vi har ett särskilt ansvar för dessa svårt förorenade
              områden. Det är så pass omfattande miljöproblem att de kan behöva
              en särskild hantering.
            </seg>
          </u>
          <u xml:id="i-b3e9110bbd14df05-629" prev="i-b3e9110bbd14df05-628" who="Q537342">
            <seg xml:id="i-XSsXfJM62s3vXKinAJHk9E">
              När vi nu går vidare måste vi först se till att vi slutför inventeringen
              av områdena och får en bild av ansvarsförhållandena. Jag skulle
              gärna se att vi i särskild ordning kunde diskutera hanteringen
              av just de fyra områden som jag nämnde, Kvarntorp, Kinne-Kleva,
              Stollberg och Yxsjöberg. Här ingår Yxhult AB:s fastighet i Kvarntorpsområdet.
            </seg>
          </u>
          <u xml:id="i-b3e9110bbd14df05-630" prev="i-b3e9110bbd14df05-628" who="Q537342">
            <seg xml:id="i-6Y7XMeE9c3aZzFMCkpKEmW">
              I vad mån vi går fram med ett särskilt åtgärdspaket eller en
              särskild strategi för de här statliga områdena eller i vad mån
              vi arbetar vidare med dem inom ramen för den breda satsning vi
              har på sanering av mark är för tidigt att säga i dag. Det är helt
              klart att det är så pass omfattande problem och också så kostnadskrävande
              att de kräver en ordentlig behandling för att vi ska kunna gå
              vidare.
            </seg>
          </u>
          <note type="speaker" xml:id="i-NTnZV8htJ8mkYvy2MmjgYL">
            Anf. 116 INGER LUNDBERG (s):
          </note>
          <u xml:id="i-b3e9110bbd14df05-631" next="i-b3e9110bbd14df05-637" who="Q4963957">
            <seg xml:id="i-EF7kUthFf4S3venBkAcA7W">
              Fru talman! Jag ser väldigt positivt på att miljöministern säger
              att man är beredd att fullfölja den speciella analys som gäller
              Kvarntorpsområdet men också tre andra områden där staten har ett
              särskilt ansvar och där det har varit mycket allvarliga miljöproblem.
              Jag delar ministerns uppfattning att det är viktigt att man hittar
              en långsiktig lösning.
            </seg>
          </u>
          <u xml:id="i-b3e9110bbd14df05-632" prev="i-b3e9110bbd14df05-631" who="Q4963957">
            <seg xml:id="i-SUFvSmGiiD8yQRsMjBLYQE">
              Det som är besvärligt i Kvarntorpsområdet är att det finns ett
              antal problem som är väldigt akuta. Det har varit en konkurs.
              Det finns en konkursförvaltare som nu arbetar med området. Det
              finns en väldigt stor risk att området kommer att vara ägarlöst
              efter den 1 januari nästa år. Då finns det ett par direkta problem
              i området.
            </seg>
          </u>
          <u xml:id="i-b3e9110bbd14df05-633" prev="i-b3e9110bbd14df05-631" who="Q4963957">
            <seg xml:id="i-AHTD55665dVCNgAGAy1Qhw">
              Det första handlar om en gruva som omfattar mer än 40 kilometer
              utbrutna orter i ett plan och som delvis utnyttjas som lager för
              ett par företags verksamhet. Det är värdefulla lagerlokaler, och
              de ger också ett antal jobb. Denna verksamhet äventyras helt och
              hållet om inte gruvan länspumpas. Det sker med hjälp av konkursförvaltaren
              i dag, men det måste säkras också efter årsskiftet. Det finns
              också allvarliga miljörisker om man vattenfyller gruvan. Detta
              är en fråga som man någonstans måste ta tag i, men i dag finns
              det inte någon som riktigt gör det.
            </seg>
          </u>
          <u xml:id="i-b3e9110bbd14df05-634" prev="i-b3e9110bbd14df05-631" who="Q4963957">
            <seg xml:id="i-SVteVUe8YmMAK7LHKL67zL">
              Det andra akuta problemet är inte på samma sätt ett miljöproblem
              men är ett allvarligt problem ur sysselsättningssynpunkt. Det
              finns en ångcentral i området som betjänar två företag. För det
              ena företaget, Akzo Nobel, som är ett internationellt företag
              med ett tjugotal anställda i Kvarntorpsområdet, har detta avgörande
              betydelse för verksamheten. Om ingen tar ansvar för ångcentralen
              står företaget utan ånga. I dag är det konkursförvaltaren som
              driver ångcentralen. Någonstans måste man jobba vidare med detta.
            </seg>
          </u>
          <u xml:id="i-b3e9110bbd14df05-635" prev="i-b3e9110bbd14df05-631" who="Q4963957">
            <seg xml:id="i-KnHAmgb3XbEpKLRHPnURZ6">
              Jag har tagit upp de här två exemplen därför att de är väldigt
              akuta och också därför att de illustrerar att det blir omedelbara
              effekter i Yxhultsområdet om man inte kan hitta någon sorts lösning
              på miljöproblemen. Jag inser att det säkert är svårt att fullt
              ut lösa problemen före den 1 januari, men det vore bra om man
              ändå kunde se att någon tog i de här frågorna.
            </seg>
          </u>
          <u xml:id="i-b3e9110bbd14df05-636" prev="i-b3e9110bbd14df05-631" who="Q4963957">
            <seg xml:id="i-HmULfpvKbKDNAW3jsBxPkZ">
              Såvitt jag förstår finns det i nuläget bara två tänkbara ägare.
              Den ena är staten. Det är inte ministerns frågor att diskutera
              statens ägande, så det ska jag inte pressa ministern om, men det
              är naturligtvis ett alternativ om man inte kan lösa frågan. Den
              andra är kommunen, som när det gällt Kvarntorpshögen och annat
              har visat att man varit beredd att ta ansvar. Men man tar naturligtvis
              inte vilka risker som helst. Jag tror därför att det är absolut
              nödvändigt att det kommer till stånd någon form av dialog mellan
              stat och kommun om Yxhultsområdet och hur man ska se på miljöproblemen.
            </seg>
          </u>
          <u xml:id="i-b3e9110bbd14df05-637" prev="i-b3e9110bbd14df05-631" who="Q4963957">
            <seg xml:id="i-Sqn8exBZHdydsNk3muXcKH">
              Jag förstår att detta inte är enkelt. Men det allra sämsta är
              att området bara läggs för fäfot. Så får inte staten behandla
              ett område som har spelat en så stor roll för folkhushållet i
              en kritisk tid. Jag vill än en gång vädja till statsrådet att
              ni får i gång en dialog med Kumla kommun om hur man kan lösa problemen
              i Yxhultsområdet.
            </seg>
          </u>
          <note type="speaker" xml:id="i-GL1kXLHWd48KXCiRvXb1wV">
            Anf. 117 Miljöminister LENA SOMMESTAD (s):
          </note>
          <u xml:id="i-b3e9110bbd14df05-638" next="i-b3e9110bbd14df05-644" who="Q537342">
            <seg xml:id="i-5CTSbv3qviXy42Bnz1zf43">
              Fru talman! Låt mig säga att vi redan har påbörjat en dialog
              med Kumla kommun, där flera departement har varit inblandade,
              för att se vad vi i detta läge kan göra. Precis som jag sade i
              mitt första inlägg är det väldigt svårt för staten att akut ingripa
              i ett sådant här skeende med en konkurs. Däremot har vi en långsiktig
              strategi.
            </seg>
          </u>
          <u xml:id="i-b3e9110bbd14df05-639" prev="i-b3e9110bbd14df05-638" who="Q537342">
            <seg xml:id="i-A3uLYq5BwbwmFL8vnbqRbb">
              Vad som dock är angeläget också i det korta perspektivet är naturligtvis
              att se till att de miljörisker som här finns undanröjs. Att vi
              får en vattenfyllnad av gruvan som kan leda till att föroreningar
              rinner ut och kan skada grundvatten och annat är naturligtvis
              en risk som måste undanröjas. Ansvar här har tillsynsmyndigheter.
              Både kommun och länsstyrelse har uppgifter i tillsynen för att
              se till att den här typen av problem inte uppstår.
            </seg>
          </u>
          <u xml:id="i-b3e9110bbd14df05-640" prev="i-b3e9110bbd14df05-638" who="Q537342">
            <seg xml:id="i-9QGYdrL1CQLSwKibEhsg4K">
              Såvitt jag har förstått är det också möjligt att från Naturvårdsverkets
              saneringsanslag få bidrag för att förhindra att situationen i
              ett sådant här herrelöst område försämras i en situation där man
              har denna typ av överhängande risker. Det är alltså mitt råd.
              Här behöver vi naturligtvis gå vidare och se till att denna risk
              undanröjs.
            </seg>
          </u>
          <u xml:id="i-b3e9110bbd14df05-641" prev="i-b3e9110bbd14df05-638" who="Q537342">
            <seg xml:id="i-GeiRjd7c7ubzeTwzsV1JNb">
              När det sedan gäller fortsättningen ska vi arbeta vidare med
              saneringsfrågorna. Det är min förhoppning att vi ska kunna fortsätta
              satsa kraftfullt på marksanering även i fortsättningen.
            </seg>
          </u>
          <u xml:id="i-b3e9110bbd14df05-642" prev="i-b3e9110bbd14df05-638" who="Q537342">
            <seg xml:id="i-Nhghap2bVJE3R1ppPBfrzs">
              Som miljöminister kan jag säga att detta är ett av de områden
              där vi i dag satsar allra mest resurser. Det är ett av våra allra
              mest kostnadskrävande områden. Jag tycker att det är bra att vi
              har insett de problem vi har i naturen och de miljöskulder vi
              bär med oss från industrisamhället. Jag brukar ofta berätta, när
              jag möter kolleger från andra delar av världen där industrialiseringen
              ännu inte har skjutit fart, vilka bekymmer vi i dag har med att
              städa upp det vi en gång smutsade ned.
            </seg>
          </u>
          <u xml:id="i-b3e9110bbd14df05-643" prev="i-b3e9110bbd14df05-638" who="Q537342">
            <seg xml:id="i-CdCGQ7FHjR66uwk1q2ve7P">
              Nu har vi byggt upp ett regelverk som ska försöka förhindra att
              detta sker i framtiden. Det är också därför vi nu har lagt ett
              ansvar på verksamhetsutövare så att man under hela verksamheten
              vet att man har ett ansvar för att sanera.
            </seg>
          </u>
          <u xml:id="i-b3e9110bbd14df05-644" prev="i-b3e9110bbd14df05-638" who="Q537342">
            <seg xml:id="i-CWn8GubQQzgxCMxBLLNYYT">
              Vi kan få problem i enskilda fall, som när företag går i konkurs.
              Jag är dock övertygad om att vi ska komma framåt på det här området,
              även om Kumla kommun säkert skulle önska att det gick ännu fortare.
            </seg>
          </u>
          <note type="speaker" xml:id="i-ChK15L3xJ7T5kSF4DTmioJ">
            Anf. 118 INGER LUNDBERG (s):
          </note>
          <u xml:id="i-b3e9110bbd14df05-645" next="i-b3e9110bbd14df05-647" who="Q4963957">
            <seg xml:id="i-QNhww2Jc8XgYAd969Pmcke">
              Fru talman! Jag vill tacka ministern för diskussionen och också
              för ambitionen att långsiktigt söka hitta en lösning för Kvarntorp
              och de andra statliga områdena. Så har jag tolkat debatten.
            </seg>
          </u>
          <u xml:id="i-b3e9110bbd14df05-646" prev="i-b3e9110bbd14df05-645" who="Q4963957">
            <seg xml:id="i-XYjHNzB6fPVh7xQNtJfeR4">
              Jag vet också att regeringen prioriterar miljösaneringen. Jag
              har sett att det är ett betydande anslag. Det som är bekymmersamt
              är de här områdena av Kvarntorps typ som har extremt höga miljöskulder
              vilande på sig, där det inte finns någon rimlig möjlighet för
              någon enskild kommun att gå in och ta det ansvaret och där det
              innebär en risk att gå in och köpa ett sådant här område. I de
              fallen blir lagstiftningen tokig. Jag tycker att vi har en väldigt
              värdefull lagstiftning på det här området, men den slår väldigt
              tokigt i denna typ av fall. Jag har lärt mig att när verkligheten
              inte stämmer överens med kartan måste man göra någonting åt kartan
              och ändå försöka klara ut problemen.
            </seg>
          </u>
          <u xml:id="i-b3e9110bbd14df05-647" prev="i-b3e9110bbd14df05-645" who="Q4963957">
            <seg xml:id="i-7G9C2v2F9fLzLJQNEPqHH7">
              Jag är också glad att ministern tar de akuta problemen i Yxhultsområdet
              på allvar. Frågan om en kontakt med Naturvårdsverket ska jag naturligtvis
              ta med till Kumla kommun. Jag tänker också ta med till Kumla kommun
              den känsla jag fått av att ministern gärna diskuterar de här frågorna
              vidare med kommunen för att försöka hitta en lösning på ett svårt
              men väldigt angeläget problem.
            </seg>
          </u>
          <note xml:id="i-S6rnedNVHwxzCWv5744z9R">
            Överläggningen var härmed avslutad.
          </note>
          <note xml:id="i-ShE9tYmEuno7nd63odJvMU">
            21 § Svar på interpellation 2003/04:489 om planering av köpcentrum
          </note>
          <note type="speaker" xml:id="i-Hb8QKMubanCwdszyCYHZuw">
            Anf. 119 Miljöminister LENA SOMMESTAD (s):
          </note>
          <u xml:id="i-b3e9110bbd14df05-648" next="i-b3e9110bbd14df05-658" who="Q537342">
            <seg xml:id="i-CJU9oTmomMXiRGfG5yXmKY">
              Fru talman! Rigmor Stenmark har frågat vilka åtgärder jag avser
              att vidta för att externa köpcentrum inte ska bidra till att motverka
              miljömålen frisk luft och begränsad klimatpåverkan samt målet
              om en god bebyggd miljö.
            </seg>
          </u>
          <u xml:id="i-b3e9110bbd14df05-649" prev="i-b3e9110bbd14df05-648" who="Q537342">
            <seg xml:id="i-X9p8ZuEsmrUiB5hnPCsC1d">
              Jag kan inledningsvis säga att jag delar interpellantens uppfattning
              att det finns miljömässiga och sociala problem med en utveckling
              som leder till en ökad etablering av alltfler och allt större
              externt belägna handelsplatser. Felaktigt lokaliserade köpcentrum
              kan bland annat leda till ett ökat bilberoende och därigenom leda
              till att det blir svårare att uppnå de miljökvalitetsmål som riksdagen
              ställt sig bakom. Samtidigt vill jag stryka under handelns betydelse
              för att skapa ett fungerande samhälle med en bra och god bebyggd
              miljö.
            </seg>
          </u>
          <u xml:id="i-b3e9110bbd14df05-650" prev="i-b3e9110bbd14df05-648" who="Q537342">
            <seg xml:id="i-73PAXenoNh1iCV676NAMav">
              Etablering av stormarknader prövas framför allt enligt bestämmelserna
              i plan- och bygglagen, PBL. Enligt PBL ska planläggning bland
              annat främja en ändamålsenlig struktur av bebyggelse, grönområden,
              kommunikationsleder och andra anläggningar. Även en från social
              synpunkt god livsmiljö, goda miljöförhållanden och i övrigt en
              långsiktigt god hushållning med mark och vatten och med energi
              ska främjas. Enligt PBL ska det inom eller i nära anslutning till
              områden med sammanhållen bebyggelse finnas lämpliga platser för
              att anordna en rimlig samhällsservice och kommersiell service.
              Det är också viktigt att konkurrensaspekterna beaktas vid planläggning
              för att skapa förutsättningar för konsumenterna att få ett varierat
              utbud av varor till rimliga priser.
            </seg>
          </u>
          <u xml:id="i-b3e9110bbd14df05-651" prev="i-b3e9110bbd14df05-648" who="Q537342">
            <seg xml:id="i-VShwdvgXTJqmdNRMTDicRn">
              De nationella miljökvalitetsmålen ska tillsammans med övriga
              nationella mål vara vägledande för fysisk planering och samhällsbyggande.
              Miljömålsrådet konstaterar i den fördjupade utvärdering av miljökvalitetsmålen
              som presenterades i februari 2004 att god fysisk planering är
              avgörande för möjligheterna att nå 14 av de totalt 15 målen. Miljömålsrådets
              rapport är för närvarande föremål för remissbehandling. Vi kommer
              att återkomma till förslagen i en ny miljömålsproposition under
              våren 2005.
            </seg>
          </u>
          <u xml:id="i-b3e9110bbd14df05-652" prev="i-b3e9110bbd14df05-648" who="Q537342">
            <seg xml:id="i-PeAbUrkStJq4RwWa3FmhtU">
              Jag tänker nu kort redogöra för några av de åtgärder som regeringen
              har initierat i syfte att främja en miljömässigt god planering
              av handelsetableringar.
            </seg>
          </u>
          <u xml:id="i-b3e9110bbd14df05-653" prev="i-b3e9110bbd14df05-648" who="Q537342">
            <seg xml:id="i-PK1u5vqDtnA8JuHgTNVXJ5">
              Frågan om planering för handelsetableringar ingår i det uppdrag
              som givits till den kommitté som har att se över plan- och bygglagstiftningen
              (dir. 2002:97). Kommitténs övergripande mål är bland annat att
              stärka plan- och bygglagstiftningens roll som ett instrument för
              hållbar utveckling och att utveckla lagstiftningen så att den
              får en utformning som skapar bättre förutsättningar för en god
              miljö, byggande av bostäder, etablering av handel och övrigt näringsliv
              liksom för annat samhällsbyggande. Man kommer att lämna sitt slutbetänkande
              senast den 31 december i år.
            </seg>
          </u>
          <u xml:id="i-b3e9110bbd14df05-654" prev="i-b3e9110bbd14df05-648" who="Q537342">
            <seg xml:id="i-MUsUNFR8CShnrC9oJbiCx9">
              Inom ramen för översynen av plan- och bygglagstiftningen har
              kommittén utarbetat ett betänkande som legat till grund för regeringens
              förslag om miljöbedömningar av planer och program (prop. 2003/04:116).
              Genom de lagändringar som avses träda i kraft den 21 juli 2004
              införs nya bestämmelser i PBL som bland annat innebär att sådana
              kommunala planer som sätter ramarna för projekt och verksamheter
              ska miljöbedömas. Kommunala planers miljöpåverkan kommer därmed
              att redovisas tydligare och mer utförligt än hittills, vilket
              kan ha betydelse inte minst i samband med planering för större
              handelsetableringar. Det innebär en förstärkning av möjligheterna
              att i ett tidigt skede uppmärksamma de miljöproblem som en etablering
              kan medföra. Bedömningar av miljökonsekvenser är enligt min uppfattning
              väldigt viktiga verktyg för att integrera miljöhänsyn i samhällsplaneringen
              och för att uppnå de uppsatta miljömålen.
            </seg>
          </u>
          <u xml:id="i-b3e9110bbd14df05-655" prev="i-b3e9110bbd14df05-648" who="Q537342">
            <seg xml:id="i-UEWRk34bAhwKnfX3kLiPoq">
              Inom Miljödepartementet pågår vidare ett arbete som syftar till
              att fullt ut genomföra rådets direktiv (85/337/EEG) om bedömning
              av inverkan på miljön av vissa offentliga och privata projekt
              det så kallade MKB-direktivet. Arbetet föranleds bland annat av
              att Europeiska kommissionen uppmärksammat regeringen på att direktivets
              krav inte till fullo genomförts i förhållande till bland annat
              etableringen av stormarknader. Målsättningen är nu att det svenska
              regelverket ska komma att överensstämma med direktivets krav.
              Det innebär dels att det ställs tydligare krav på att en miljökonsekvensbeskrivning
              ska utarbetas för shoppingcentrum, dels krav på vad en sådan miljökonsekvensbeskrivning
              ska innehålla. Det här tycker jag är en mycket angelägen uppgift.
              Målsättningen är nu att bestämmelserna ska kunna träda i kraft
              den 1 januari 2005.
            </seg>
          </u>
          <u xml:id="i-b3e9110bbd14df05-656" prev="i-b3e9110bbd14df05-648" who="Q537342">
            <seg xml:id="i-YEDMua4vDkzzZzTGweHyx3">
              Jag vill avsluta med att nämna några ytterligare områden där
              regeringen agerat. Det ena gäller de nya återrapporteringskrav
              som lagts på länsstyrelserna. Länsstyrelserna ska i årsredovisningen
              redovisa strategiskt viktiga insatser som genomförts under året
              och därvid särskilt redovisa på vilket sätt de beaktar att miljökvalitetsmålen
              och andra nationella mål får genomslag i samband med kommunal
              planering och etablering av anläggningar som får stor påverkan
              på och betydelse för kommunens, andra kommuners och länets framtida
              utveckling. Handelsetableringar är ett exempel.
            </seg>
          </u>
          <u xml:id="i-b3e9110bbd14df05-657" prev="i-b3e9110bbd14df05-648" who="Q537342">
            <seg xml:id="i-PScYEXwY1gsC65Me6EmQcc">
              Den andra frågan gäller förvaltningsärenden som enligt PBL ska
              avgöras av regeringen. Under de senaste åren har regeringen underkänt
              ett antal kommunala detaljplaner för större handelsanläggningar
              eftersom planeringen inte har vilat på ett fullgott underlag och
              eftersom respektive plans konsekvenser i olika avseenden inte
              blivit tillräckligt belysta. Vi har från regeringens sida härvid
              bland annat påtalat att planering för större handelsanläggningar
              bör ske genom översiktlig planering och sättas in i ett regionalt
              perspektiv.
            </seg>
          </u>
          <u xml:id="i-b3e9110bbd14df05-658" prev="i-b3e9110bbd14df05-648" who="Q537342">
            <seg xml:id="i-TFVXR7XoV3Cy8MwECUEY8a">
              Sammantaget kan jag konstatera att regeringen har vidtagit en
              rad åtgärder som ska medverka till att externa handelsetableringar
              inte motverkar att miljömålen frisk luft och begränsad klimatpåverkan
              samt målet om en god bebyggd miljö kan uppnås. Ytterligare arbete
              inom det här området pågår, och vi kommer att på olika sätt driva
              frågorna vidare.
            </seg>
          </u>
          <note type="speaker" xml:id="i-P7N1y4pJ1GR7KzpjXqXoDT">
            Anf. 120 RIGMOR STENMARK (c):
          </note>
          <u xml:id="i-b3e9110bbd14df05-659" next="i-b3e9110bbd14df05-667" who="Q4980351">
            <seg xml:id="i-J9cSEEJ8xEHk4yJdtg3KgA">
              Fru talman! Tack för svaret, miljöministern. Jag lär återkomma
              till det under debatten.
            </seg>
          </u>
          <u xml:id="i-b3e9110bbd14df05-660" prev="i-b3e9110bbd14df05-659" who="Q4980351">
            <seg xml:id="i-Da5apDUwjCsE17PSEecwZR">
              Det är ändå så att utbyggnaden av handel i tätorternas utkanter
              i dag, både i industriområden och längs motorleder, pågår i en
              mycket snabb takt över hela landet. En nypublicerad kartläggning
              av utbyggnadstakten visar att mer än var tredje kommun planerar
              att bygga ut eller anlägga ny handel i externa lägen inom de kommande
              tre åren.
            </seg>
          </u>
          <u xml:id="i-b3e9110bbd14df05-661" prev="i-b3e9110bbd14df05-659" who="Q4980351">
            <seg xml:id="i-Qb8MAb6GRu6FuAaJJpRu4j">
              Ofta sker den här utbyggnaden med hänvisning till ökad konkurrens
              och lägre priser. Jag välkomnar också ökad konkurrens och lägre
              priser men anser att det med fördel kan ske inom ramar som verkligen
              tar hänsyn till miljön och till människors möjlighet att kunna
              ta sig till affären. Vardagen måste fungera för alla.
            </seg>
          </u>
          <u xml:id="i-b3e9110bbd14df05-662" prev="i-b3e9110bbd14df05-659" who="Q4980351">
            <seg xml:id="i-Nt1romQ4MDriJLh6Ds6BcR">
              I de länder i Europa som planerar handel mer genomtänkt än i
              Sverige kan man se att lågprisaktörer integrerar handeln bättre
              i centrum och i bostadsområden. Det är inte så underligt att Sverige
              har fått lite bassning på fingrarna för det här. Det ger också
              alla människor, från den ensamma pensionären utan bil till barnfamiljen,
              tillgång till bra priser och bra utbud vare sig man använder bil
              eller inte för att ta sig till affären.
            </seg>
          </u>
          <u xml:id="i-b3e9110bbd14df05-663" prev="i-b3e9110bbd14df05-659" who="Q4980351">
            <seg xml:id="i-DuvpuSjdZh76Wd8XLiXt7e">
              Hastigheten på utbyggnaden i Sverige av externhandel i dag riskerar
              faktiskt att bygga fast samhället på ett icke önskvärt sätt, från
              min synpunkt i alla fall.
            </seg>
          </u>
          <u xml:id="i-b3e9110bbd14df05-664" prev="i-b3e9110bbd14df05-659" who="Q4980351">
            <seg xml:id="i-FQpDYPHR8aJwVU48sM9C5g">
              Under 2002 stängde 300 livsmedelsbutiker. Hälften av dem fanns
              i tätorter. Och under 2003 har den här utvecklingen fortsatt,
              likaså under 2004. Människor får alltså allt längre till affären.
              Pensionärsorganisationer och ungdomsorganisationer har samstämt
              varnat för den här utvecklingen eftersom många av medlemmarna
              inte har bil. Några har också, åtminstone de äldre, svårigheter
              att ta sig till affären på grund av att man fått funktionshinder.
            </seg>
          </u>
          <u xml:id="i-b3e9110bbd14df05-665" prev="i-b3e9110bbd14df05-659" who="Q4980351">
            <seg xml:id="i-VfaF2Eaizq1gvMEb8cb4Td">
              Glesbygdsverket visar i en sammanställning av enkätsvar från
              länsstyrelserna ett tydligt samband mellan utbyggnaden av externhandel
              och den negativa utvecklingen av handeln i centrum, i bostadsområden
              och på landsbygden.
            </seg>
          </u>
          <u xml:id="i-b3e9110bbd14df05-666" prev="i-b3e9110bbd14df05-659" who="Q4980351">
            <seg xml:id="i-QxeXhmwbMxpKpHcmmogKzM">
              Länsstyrelserna följer miljöministern och regeringen upp vad
              jag förstår. Det är bra. Men hur är det med övriga myndigheter,
              vi kan väl kalla dem monopolaffärer Systembolaget och Apoteksbolaget
              som jag tycker att regeringen ändå har ansvar för? Vi vet ju att
              Systembolagets plats är viktig när det gäller handel. Åtskilliga
              är de handlare som kan vittna om hur viktig närheten till detta
              monopolbolag är för deras omsättning också.
            </seg>
          </u>
          <u xml:id="i-b3e9110bbd14df05-667" prev="i-b3e9110bbd14df05-659" who="Q4980351">
            <seg xml:id="i-5z7sU1uqW1tp52gypwRbd8">
              Systembolaget för i dag en etableringspolitik där man i mycket
              högre grad investerar i externa köpcentrum. Det tycks bara vara
              pengar som gäller. Det finns också exempel där man lägger ned
              affärer med god omsättning som ligger i lokala centrum och därmed
              bidrar till att försvaga underlaget för affärerna i närheten.
              Jag ska återkomma till det i mitt nästa inlägg.
            </seg>
          </u>
          <note type="speaker" xml:id="i-VN8HC1uMXpRwwb2mfM9A6x">
            Anf. 121 GUNNAR ANDRÉN (fp):
          </note>
          <u xml:id="i-b3e9110bbd14df05-668" next="i-b3e9110bbd14df05-671" who="Q5556677">
            <seg xml:id="i-2o7BYZLus3Jx3ccvZX3GN6">
              Fru talman! Jag ska börja med en allmän reflexion över den debatt
              som vi har nu. Vi är inne på den sjätte timmen av de här interpellationsdebatterna.
              Vi har att lyssna till inte mindre än 22 interpellationsdebatter.
              Vi har haft 18 hittills med sju statsråd. Det är en fantastiskt
              god demokrati som vi ser här. De har handlat om så många olika
              saker som digital TV, studenttidningar, handel med arabländerna
              och bostadsbyggandet i Stockholm. Lennart Fremling kommer strax
              upp i en viktig interpellationsdebatt om klimatpolitiken, och
              vi hamnar slutligen i en debatt om hörselskador. Jag beundrar
              fru talmannen och hennes medarbetare som inte tar skada av alla
              de debatter vi har här. Det är väl symboliskt att den allra sista
              handlar just om hörselskador.
            </seg>
          </u>
          <u xml:id="i-b3e9110bbd14df05-669" prev="i-b3e9110bbd14df05-668" who="Q5556677">
            <seg xml:id="i-P8CS1HVrF7odB1gFTEdyQh">
              Därifrån, fru talman, vill jag raskt flytta mig till en annan
              del av Sverige, nämligen Ullared. Saken är den att jag sitter
              i skatteutskottet, och vi har i dag slutjusterat ett betänkande
              om trängselavgifter. Är det någonstans vi behöver trängselavgifter
              i det här landet utom vid Tekniska högskolans tunnelbanestation,
              som jag ofta passerar, där det är trångt så är det i Ullared.
              Där samlas det väldigt mycket folk och väldigt mycket bilar. Jag
              är absolut inte förespråkare av detta, men jag säger att det finns
              en orsak till att det samlas så mycket folk i Ullared. Det beror
              på att den mångfald och valfrihet som konsumenterna efterfrågar
              koncentreras till Ullared. Den finns också i södra delen av Uppsala
              där Ikea och flera andra stora etableringar finns. Det gäller
              också Jakobsberg eller var det nu kan vara.
            </seg>
          </u>
          <u xml:id="i-b3e9110bbd14df05-670" prev="i-b3e9110bbd14df05-668" who="Q5556677">
            <seg xml:id="i-BksNaEkDaM1FDhEQrJfQ7Z">
              Det är klart att det är viktigt att se till att vi bevarar det
              som i interpellationen anses saknas, men vi måste också se till
              konsumentintresset. Som jag ser det är problemet inte nyetableringarna
              utan det är alla de brister i den kollektiva trafiken som kommer
              fram vid etableringarna. Det är jättesvårt att på olika sätt åka
              till Tullinge, Jakobsberg, Arninge. Det finns ingen tunnelbana.
              Om det sker en etablering i Tullinge och det inte finns effektiva
              kollektiva trafikmedel till området genereras ännu mer biltrafik.
              Då måste vi fundera över varför det blir sådana etableringar i
              Ullared och omnejd. Det beror på ett gigantiskt misslyckande vid
              de gamla ställena där vi handlar.
            </seg>
          </u>
          <u xml:id="i-b3e9110bbd14df05-671" prev="i-b3e9110bbd14df05-668" who="Q5556677">
            <seg xml:id="i-RsjSbMpiXrzE7bUEW7Vdmz">
              Varför klarar sig NK i centrala Stockholm? Det beror på att NK
              förnyar sig hela tiden. Men massor av våra gamla etablerade centrum
              i Lund, Uppsala och så vidare har svårt i konkurrensen bland annat
              på grund av att det är svårt att komma dit. Jag menar att vi måste
              ändra på själva frågeställningen. Vi kan inte förhindra utan måste
              i stället se till att stimulera de gamla kommersiella centrumen
              att få ökad attraktionskraft. Det är den bristande attraktionskraften
              som skapar de nya etableringarna. Om vi inte ser till att få bättre
              allmänna kommunikationer kommer vi att fortsätta att ha den utvecklingen.
              Det blir mer och mer trängsel i Ullared.
            </seg>
          </u>
          <note type="speaker" xml:id="i-BgGoUGSyh8ZLFZvCuB1h3P">
            Anf. 122 Miljöminister LENA SOMMESTAD (s):
          </note>
          <u xml:id="i-b3e9110bbd14df05-672" next="i-b3e9110bbd14df05-677" who="Q537342">
            <seg xml:id="i-9PQZZvmQKaf4UMuhGL6DTV">
              Fru talman! Jag tror att vi är mycket eniga om de problem vi
              kan se, Rigmor Stenmark, när det gäller externa etableringar.
              Samtidigt måste vi se realiteterna. De som beslutar är kommunerna.
              Centerpartiet brukar i regel stötta och främja den kommunala självstyrelsen.
              Vi har en stark kommunal självstyrelse i Sverige. Det innebär
              också att vi inte kan styra hårt från staten när det gäller hur
              våra urbana miljöer utvecklas. Det kan vi ha olika uppfattningar
              om, men Centerpartiet brukar i vanliga fall tycka att decentralisering
              av makt är till godo.
            </seg>
          </u>
          <u xml:id="i-b3e9110bbd14df05-673" prev="i-b3e9110bbd14df05-672" who="Q537342">
            <seg xml:id="i-6DnYHfGSB3wRHsXmFPb2Ev">
              Jag vill gärna påminna om att den borgerliga regeringen i början
              av 1990-talet liberaliserade lagstiftningen, det vill säga tog
              bort handelsändamålet i PBL och därmed gjorde det ännu svårare
              för även kommunerna att styra handelsetableringar. Detta ändrades
              sedan tillbaka så att man nu har en möjlighet att styra handelsändamålet.
              Det tycker jag är utmärkt.
            </seg>
          </u>
          <u xml:id="i-b3e9110bbd14df05-674" prev="i-b3e9110bbd14df05-672" who="Q537342">
            <seg xml:id="i-RSTCBFRhaVr95V7ApwnRRG">
              Valfriheten att ta sig till de externa köpcentrumen är ofta någras
              valfrihet, just på grund av bland annat bristen på kollektiva
              trafikmedel. Men många av dessa centrum har inte heller lokaliserats
              för att de ska vara enkla att nå med kollektiva trafikmedel utan
              är i stället lokaliserade till till exempel de stora trafiklederna.
              Våra städer har fått en fördubblad befolkning, men ytan har sexdubblats.
              Det förenklar inte planeringen för kollektivtrafik.
            </seg>
          </u>
          <u xml:id="i-b3e9110bbd14df05-675" prev="i-b3e9110bbd14df05-672" who="Q537342">
            <seg xml:id="i-Vep5HBSmx4god1pQ1HRNdQ">
              Jag är enig med Gunnar Andrén om att vi behöver arbeta mer med
              stadskärnorna. Därför är jag glad över att vi har en lång rad
              aktörer i Sverige som arbetar mycket hårt med stadskärnorna. Vi
              har föreningen Svenska Stadskärnor, som har gjort ett fint arbete
              och som har visat att en stad som vill satsa på sin stadskärna
              också kan lyckas med detta och att stadskärnan är av vital betydelse
              för stadens attraktionskraft som boendemiljö.
            </seg>
          </u>
          <u xml:id="i-b3e9110bbd14df05-676" prev="i-b3e9110bbd14df05-672" who="Q537342">
            <seg xml:id="i-Ua6GcyPErTgQjT2wqBPnZg">
              Jag är också glad över att vi har ett bra arbete på vår myndighet
              som ansvarar för detta, nämligen Boverket, som på olika sätt försöker
              stötta kommunerna i en bra planering. Verket kommer alldeles snart
              med en ny bok som heter Dags att handla nu Detaljhandeln och en
              hållbar samhällsutveckling . Det är en rådgivande bok just till
              kommunala planerare vad de bör tänka på för att få en god planering,
              med vissa inslag av externa köpcentrum men också med tanke på
              att alla människor i staden ska ha tillgång till en god miljö
              och till handel.
            </seg>
          </u>
          <u xml:id="i-b3e9110bbd14df05-677" prev="i-b3e9110bbd14df05-672" who="Q537342">
            <seg xml:id="i-Q6xW9NppmAVzpGFqGNRVeA">
              Låt mig också till sist säga att vi från regeringens sida tycker
              att det finns skäl att överväga i vad mån vi bör ha en tydligare
              nationell politik för stadsutveckling. Jag satt tillsammans med
              Rigmor Stenmark i Nationalkommittén för Agenda 21 och Habitat
              där just frågorna om stadsplanering var en av de centrala diskussionsämnena.
              Vi kommer från regeringens sida att återkomma först med en skrivelse
              från Miljödepartementet där vi tar upp frågan kring stadspolitiken
              och för upp frågan på nationell nivå. Det är min uppfattning att
              det är en så viktig fråga för boendemiljöerna, för de sociala
              förhållandena och för handeln att den är värd att diskutera på
              nationell nivå och självklart i nära samarbete med regioner och
              kommuner som har huvudansvaret.
            </seg>
          </u>
          <note type="speaker" xml:id="i-Xr6GQGKUc5VaMgGmrxXQag">
            Anf. 123 RIGMOR STENMARK (c):
          </note>
          <u xml:id="i-b3e9110bbd14df05-678" next="i-b3e9110bbd14df05-683" who="Q4980351">
            <seg xml:id="i-Uuygchs3JWAsgEveoon4VP">
              Fru talman! Det låter lovande. Jag har väntat på att få se resultatet
              av arbetet i Agenda 21 och Habitat. Det var oerhört intressant
              att få vara med där. Jag tror säkert att jag kan stötta upp vissa
              frågor där. Jag tror faktiskt att det finns en viss enighet.
            </seg>
          </u>
          <u xml:id="i-b3e9110bbd14df05-679" prev="i-b3e9110bbd14df05-678" who="Q4980351">
            <seg xml:id="i-FyENxeQp5addno7PBZpzMw">
              För Centerpartiet är god bebyggd miljö detsamma som närhet, service
              och att lyssna på människorna. Det är också att låta kommunerna
              ha ett stort inflytande.
            </seg>
          </u>
          <u xml:id="i-b3e9110bbd14df05-680" prev="i-b3e9110bbd14df05-678" who="Q4980351">
            <seg xml:id="i-GbDAjysqFXhveRyRyZENLf">
              Jag blir lite förskräckt när Gunnar Andrén säger att det bara
              handlar om att attraktionskraften ska förbättras hos vissa saker.
              Den biten som jag har lagt in i denna fråga, och som jag faktiskt
              vill lyfta upp ytterligare, handlar om en starkt attraktionskraftig
              stadsdel i Uppsala, nämligen Luthagen. Välkommen dit! Där finns
              god service. Där finns allt man kan önska sig. Där finns bra serveringar.
              Där finns bibliotek, livsmedelshandel, blomsterhandel, skohandel,
              TV-handel. Där finns all möjlig service. Samstämt var vi oerhört
              engagerade när Systembolaget på Skolgatan, en av de bästa systembolagen
              i just den attraktionskraftiga stadsdelen, valde att lägga ned.
              Vi var många som engagerade oss. Vi var många som skrev under
              de listor som bland annat TV-handlaren, Svenssons Restaurang och
              Luthagens Livsmedel stod i bräschen för. De såg möjligheterna
              att om Systembolaget kan behållas skulle de kunna expandera ännu
              mer. När jag satt i Uppsala kommunfullmäktige arbetade jag aktivt
              med att få olika stadsdelar att bli attraktiva, ha en mångfald.
              När nu ett sådant systembolag, som uppenbarligen hade bra ekonomiska
              villkor, läggs ned blir befolkningen minst sagt upprörd. När man
              känner att ingen lyssnar och bryr sig det spelar ingen roll, och
              till och med kommunen uppvaktar på hög nivå går det för långt.
            </seg>
          </u>
          <u xml:id="i-b3e9110bbd14df05-681" prev="i-b3e9110bbd14df05-678" who="Q4980351">
            <seg xml:id="i-Q88TJ62vJF8FsoH48EEzmE">
              Tycker miljöministern att det är bra att man utarmar stadsdelar,
              att man i stället kraftsamlar bara kring stora externa centrum?
              Här har man valt att lägga detta mitt i staden där det tidigare
              fanns en bra systembolagsbutik. Det finns behov av olika saker
              i olika stadsdelar.
            </seg>
          </u>
          <u xml:id="i-b3e9110bbd14df05-682" prev="i-b3e9110bbd14df05-678" who="Q4980351">
            <seg xml:id="i-Vcg353NmCGMngUCB849tF7">
              Jag är själv lanthandlarunge, och jag vet vad det innebar när
              lanthandlarna en gång i tiden lades ned. Det här är ingenting
              som vi kan bromsa. Det är kanske inte heller någonting vi önskar
              ska komma tillbaka, där pappa och mamma jobbade dygnet runt och
              servade folket. Fast det var väldigt roligt, och det blev en fin
              närkontakt. Man hade allt i lanthandeln.
            </seg>
          </u>
          <u xml:id="i-b3e9110bbd14df05-683" prev="i-b3e9110bbd14df05-678" who="Q4980351">
            <seg xml:id="i-WLadBhTL9o6gfTjSmoBFBy">
              Jag är inte den typen som vill att vi ska gå bakåt. Jag vill
              att vi ska gå framåt. Men när man resonerar om god bebyggd miljö
              kräver jag återigen att det ska finnas en grundservice för människor,
              både i stadsdelar och ute på landsbygden. Det handlar inte bara
              om att man ska förbättra attraktionskraften den finns om man ger
              förutsättningar.
            </seg>
          </u>
          <note type="speaker" xml:id="i-E53VfX4XB8hDag9Hmfxbjy">
            Anf. 124 GUNNAR ANDRÉN (fp):
          </note>
          <u xml:id="i-b3e9110bbd14df05-684" next="i-b3e9110bbd14df05-689" who="Q5556677">
            <seg xml:id="i-7P27VVqiPeS4LoctoYvGQy">
              Fru talman! Jag har inga synpunkter på detta med Systembolaget,
              och jag är inte så angelägen om att alla dessa etableringar ska
              styra vad man ska handla. Jag tror inte att det är så bra.
            </seg>
          </u>
          <u xml:id="i-b3e9110bbd14df05-685" prev="i-b3e9110bbd14df05-684" who="Q5556677">
            <seg xml:id="i-9LJLQz6cqj8aaiRfh89yGN">
              Det som statsrådet var inne på är viktigt, nämligen att vi ska
              se till servicen många människor har inte bil. Vi måste få attraktivare
              stadskärnor och se till att man inte är så bilberoende. Det är
              oerhört viktigt.
            </seg>
          </u>
          <u xml:id="i-b3e9110bbd14df05-686" prev="i-b3e9110bbd14df05-684" who="Q5556677">
            <seg xml:id="i-2VvRY9f6zns1r467PCcoUD">
              Jag håller med om att den förening som nämndes är mycket viktig,
              så att vi kan förnya handeln i många städer. Det är ett problem.
              Jag känner inte till Uppsala så bra, men jag känner till städer
              som Sundsvall och Lund.
            </seg>
          </u>
          <u xml:id="i-b3e9110bbd14df05-687" prev="i-b3e9110bbd14df05-684" who="Q5556677">
            <seg xml:id="i-JSMWwV33yYxFgKQpVPQkYX">
              Statsrådet och jag har tidigare diskuterat detta i samband med
              en interpellation av Karin Svensson Smith, där vi hade väldigt
              olika synpunkter på vad som är bra. Vi diskuterade också hur staten
              ska styra när det gäller lagstiftningen, vad som får handlas och
              så vidare.
            </seg>
          </u>
          <u xml:id="i-b3e9110bbd14df05-688" prev="i-b3e9110bbd14df05-684" who="Q5556677">
            <seg xml:id="i-DkK6YoXFppJmBG523uzxVk">
              Det finns två nyckelfrågor som man måste arbeta med i detta sammanhang.
              Den ena är prisfrågan, därför att det spelar en stor roll för
              människor vad saker och ting kostar. Den andra är tillgängligheten.
              Tillgängligheten är olika för olika människor, men man måste se
              till att människor kan använda kollektiva färdmedel på ett annat
              sätt. Det behöver inte vara tunnelbana, utan det kan också vara
              tåg. Insjön är ett bra exempel, dit man kan åka. I Norrköping
              finns det också spårbunden annan trafik. Detta måste man se till.
            </seg>
          </u>
          <u xml:id="i-b3e9110bbd14df05-689" prev="i-b3e9110bbd14df05-684" who="Q5556677">
            <seg xml:id="i-S15gAayPRwqveUcC7FGUoq">
              Om vi får en situation där nästan alla känner att de måste ha
              bil för att kunna handla har vi fått ett samhälle som jag inte
              tycker är bra för alla människor. Det är ett väldigt misslyckande.
              Därför är jag positiv till att utveckla stadskärnorna.
            </seg>
          </u>
          <note type="speaker" xml:id="i-CJMaALU9S2WajQiZndVpKM">
            Anf. 125 Miljöminister LENA SOMMESTAD (s):
          </note>
          <u xml:id="i-b3e9110bbd14df05-690" next="i-b3e9110bbd14df05-694" who="Q537342">
            <seg xml:id="i-Y1DHXQCTsTzuhEtGsVgdvp">
              Fru talman! Det gläder mig att vi är eniga över partigränserna
              om stadskärnornas betydelse. Många av de förslag som här tas upp
              är värdefulla. Det är också den här typen av överväganden som
              regeringen gör i vissa överklagandeärenden när vi ser på etableringen
              av externa köpcentrum. Det är viktigt att varor man köper varje
              dag är tillgängliga för alla människor, också de som går till
              fots och cyklar. Det är kanske mer acceptabelt att det vi kallar
              sällanköpsvaror lokaliseras längre bort. Vi kan se om en planering
              innebär att det går att nå ett köpcentrum med kollektiva transportmedel,
              om det är lokaliserat i närheten av bebyggelse eller om det ligger
              utslängt ute på fälten långt bort från all bebyggelse.
            </seg>
          </u>
          <u xml:id="i-b3e9110bbd14df05-691" prev="i-b3e9110bbd14df05-690" who="Q537342">
            <seg xml:id="i-FjUkTmgpnoGjiqQvbZjq73">
              De statliga företagen har naturligtvis en policy för etablering.
              Det gäller till exempel Apoteket och Systembolaget. För Systembolagets
              del handlar det om att beslut att lägga ned en systembutik ska
              fattas av styrelsen och ska grundas på en samlad bedömning utifrån
              företagsekonomiska och servicemässiga överväganden. Regeringen
              kan naturligtvis inte gå in i enskilda ärenden, men de statliga
              bolagen har ett uppdrag att ge god service.
            </seg>
          </u>
          <u xml:id="i-b3e9110bbd14df05-692" prev="i-b3e9110bbd14df05-690" who="Q537342">
            <seg xml:id="i-7Spt4Fi1LTYF7bB5tDrwmN">
              Också jag, som är uppvuxen i Luthagen i Uppsala och alltså mycket
              väl känner till de här kvarteren och den goda service som där
              finns, måste säga att det är kommunerna som har ett grundläggande
              ansvar. I Uppsala har det under denna tid etablerats tre områden
              med större köpcentrum, som alla numera har stora systembutiker.
              Systembolaget har fått intressanta lokaliseringsalternativ utanför
              de inre kvarteren.
            </seg>
          </u>
          <u xml:id="i-b3e9110bbd14df05-693" prev="i-b3e9110bbd14df05-690" who="Q537342">
            <seg xml:id="i-RfUrzN5AWJ5PaeA9Xnr33w">
              Jag tror att vi återkommer till den kommunala planeringen och
              vilka möjligheter vi har att tillsammans i dialog kommuner, regioner
              och regering diskutera vilka städer vi vill ha, vilka urbana miljöer
              vi vill ha långsiktigt i Sverige. Jag tror att de flesta av oss
              kommer att kunna enas om en del principer, att vi säkert vill
              se vissa externa etableringar men att det bör finnas en gräns
              där man måste beakta underlaget, så att inte 40, 50 eller 60 %
              av livsmedelshandeln finns i externa etableringar i en stad. Då
              har vi gått över en gräns. Jag tror att vi kan enas om en del
              principer för vad som är god stadsutveckling.
            </seg>
          </u>
          <u xml:id="i-b3e9110bbd14df05-694" prev="i-b3e9110bbd14df05-690" who="Q537342">
            <seg xml:id="i-9m9xGuHxPAT5TVLZR8BN69">
              Jag tror liksom många andra att det är bråttom att vi går fram
              med det här nu. Utvecklingen har gått väldigt fort under 1990-talet.
              Vi har från regeringens sida sagt att vi inte är beredda att lägga
              några moratorier för externa handelsetableringar. Vi tycker att
              kommunerna ska fortsätta sin planering. Men vi arbetar också hårt
              för att se till att få en bra debatt om detta och att våra myndigheter
              bistår på ett bra sätt. Vi ska också överväga om vi tillsammans
              bör dra upp tydligare riktlinjer härifrån riksdagens kammare.
            </seg>
          </u>
          <note type="speaker" xml:id="i-KFJgVvDaLdS1tDPZpkeFn">
            Anf. 126 RIGMOR STENMARK (c):
          </note>
          <u xml:id="i-b3e9110bbd14df05-695" next="i-b3e9110bbd14df05-699" who="Q4980351">
            <seg xml:id="i-JnH3ViSZhLEARJpE3UpR35">
              Fru talman! Jag tar med mig det som har sagts i denna debatt.
              Jag förstår att regeringen alltid säger att man inte kan lägga
              sig i när man inte har gjort det. När man ger sina monopolbolag
              vissa direktiv och kräver någonting av dem lägger man sig i. Det
              tycker jag att ministern ska göra, med de goda synpunkter som
              ministern har fört fram.
            </seg>
          </u>
          <u xml:id="i-b3e9110bbd14df05-696" prev="i-b3e9110bbd14df05-695" who="Q4980351">
            <seg xml:id="i-LUW6KZzvdNrE6szemZDUEx">
              Jag tycker också att det är väldigt bra att vi får fram Habitat
              och Agenda 21. Det väntar jag med spänning på. Men då är det också
              väldigt viktigt att vi får människor med oss och att lyssna. Ministern
              säger att det här är kommunernas sak. Uppsala kommun har agerat
              när det gäller Systembolaget på Skolgatan, men man har inte fått
              gehör.
            </seg>
          </u>
          <u xml:id="i-b3e9110bbd14df05-697" prev="i-b3e9110bbd14df05-695" who="Q4980351">
            <seg xml:id="i-TPPUwox1tizbTjTk9rNJM4">
              Det är tillfredsställande att det kommer en ny miljöproposition
              under våren 2005.
            </seg>
          </u>
          <u xml:id="i-b3e9110bbd14df05-698" prev="i-b3e9110bbd14df05-695" who="Q4980351">
            <seg xml:id="i-Lzikct15i28gdAUwafkYsk">
              Inte minst PBL har vi väntat länge på i bostadsutskottet. I alla
              våra ärenden hänvisas bara till det det har gjorts i två års tid.
              Jag väntar med stor spänning på det.
            </seg>
          </u>
          <u xml:id="i-b3e9110bbd14df05-699" prev="i-b3e9110bbd14df05-695" who="Q4980351">
            <seg xml:id="i-PTmAG9Zt424uAKBXMPNcQx">
              Jag vill framför allt skicka med att det måste finnas närhet
              och att det är människors service som är det viktiga. Statens
              service är inte lika viktig i det fallet, utan det är människorna
              som måste stå först och staten som ska ge service. Det gäller
              också Systembolaget, även om inte heller jag är så attraherad
              av varorna där. Jag vet ändå vilken betydelse det har för övrig
              service. Det har vi att rätta oss efter.
            </seg>
          </u>
          <note type="speaker" xml:id="i-UxyJzxVyxn7eJxNVp64qPy">
            Anf. 127 Miljöminister LENA SOMMESTAD (s):
          </note>
          <u xml:id="i-b3e9110bbd14df05-700" next="i-b3e9110bbd14df05-701" who="Q537342">
            <seg xml:id="i-EPQJeGtYTpstZkkB2LRPdk">
              Fru talman! Låt mig avslutningsvis säga att statens ägarpolicy
              är ett område som ligger under Leif Pagrotsky. Jag tror att Rigmor
              Stenmark är välkommen att komma tillbaka och diskutera den policyn.
              Där arbetar vi hårt på många olika fronter. Det handlar om att
              lägga upp en policy där vi utöver serviceaspekter, som är väldigt
              viktiga, naturligtvis också arbetar med miljöaspekter för alla
              våra statliga företag. Det här är ett väldigt viktigt område.
              Likväl är det inte en ministers uppgift att gå in på ett enskilt
              ärende. Där vill jag vara benhård.
            </seg>
          </u>
          <u xml:id="i-b3e9110bbd14df05-701" prev="i-b3e9110bbd14df05-700" who="Q537342">
            <seg xml:id="i-NWri76gkRCuNpyPjuHCAto">
              Jag hoppas att vi kan återkomma till de här frågorna och att
              vi får anledning att återkomma till en debatt i kammaren när vi
              har nya förslag. Jag förstod av den förra debatten att man i bostadsutskottet
              längtar efter förslag.
            </seg>
          </u>
          <note xml:id="i-VZsvKi8sJtRBvJqDs4P4Wf">
            Överläggningen var härmed avslutad.
          </note>
          <note xml:id="i-6NhmKVAkt2L6BK3CEgjc4X">
            22 § Svar på interpellation 2003/04:527 om klimateffekterna av
            en avveckling av kärnkraften
          </note>
          <note type="speaker" xml:id="i-XJWXdqimRWWLSuN4J9h9Aa">
            Anf. 128 Miljöminister LENA SOMMESTAD (s):
          </note>
          <u xml:id="i-b3e9110bbd14df05-702" next="i-b3e9110bbd14df05-710" who="Q537342">
            <seg xml:id="i-BkpL2YexBLbFv5pcKXFoqz">
              Fru talman! Lennart Fremling har frågat mig vad jag avser att
              göra för att stävja de ökade utsläppen av växthusgaser och hur
              långt vi har kommit med arbetet att minska utsläppen för att nå
              det nationella klimatmålet på minus 4 % för perioden 20082012.
              Vidare frågar Lennart Fremling hur en avveckling av kärnkraften
              påverkar detta mål samt vilket eller vilka beslut jag är beredd
              att frångå. De beslut som avses här gäller avvecklingen av kärnkraften,
              skyddet av de orörda älvarna, begränsningen av växthusgasutsläppen
              och en fortsatt ökad ekonomisk tillväxt.
            </seg>
          </u>
          <u xml:id="i-b3e9110bbd14df05-703" prev="i-b3e9110bbd14df05-702" who="Q537342">
            <seg xml:id="i-MLyDXDhQtLWAm5uHjSwh6f">
              Lennart Fremling tar upp flera utmanande frågor i sin interpellation
              och visar på den starka koppling som finns mellan klimatpolitik
              och energipolitik, men även med andra områden som rör tillväxt
              och naturvård.
            </seg>
          </u>
          <u xml:id="i-b3e9110bbd14df05-704" prev="i-b3e9110bbd14df05-702" who="Q537342">
            <seg xml:id="i-Nadr9pwHAbZjn2Mdu2qZpu">
              Enligt det klimatpolitiska beslutet ska det svenska klimatarbetet
              och det nationella målet fortlöpande följas upp. Om utsläppstrenden
              visar sig vara mindre gynnsam än man nu förutser, eller att de
              åtgärder som vidtas inte ger väntad effekt, kan regeringen föreslå
              ytterligare åtgärder och vid behov föreslå en omprövning av målet.
              Hänsyn ska då tas till konsekvenser för svensk industri och dess
              konkurrenskraft. För att följa upp detta finns två kontrollstationer,
              en år 2004 och en år 2008. Vid kontrollstationen i år avser regeringen,
              som komplement, att överväga ett mål som innefattar Kyotoprotokollets
              så kallade flexibla mekanismer, till exempel handel med utsläppsrätter.
            </seg>
          </u>
          <u xml:id="i-b3e9110bbd14df05-705" prev="i-b3e9110bbd14df05-702" who="Q537342">
            <seg xml:id="i-7bMEAJMPuG79Nn96MjdSz2">
              För att förbereda sig för den första kontrollstationen har regeringen
              uppdragit gemensamt till Naturvårdsverket och Statens energimyndighet
              att ta fram en ny utsläppsprognos för perioden 20082012 och en
              för år 2020. Vidare ingår i uppdraget att utvärdera nuvarande
              styrmedel av betydelse för att uppnå klimatmålet och effekter
              av att inkludera de flexibla mekanismerna i klimatmålet. En kartläggning
              avseende nya kunskaper om klimatproblemet ska också göras. Uppdraget
              ska lämnas till regeringen den sista juni i år. Regeringen avser
              med bland annat detta som underlag återkomma till riksdagen våren
              2005 med en klimatproposition.
            </seg>
          </u>
          <u xml:id="i-b3e9110bbd14df05-706" prev="i-b3e9110bbd14df05-702" who="Q537342">
            <seg xml:id="i-EpuiuwUB8qCTo8vzeMPJyr">
              En begränsad klimatpåverkan kan endast uppnås genom en aktiv
              klimatpolitik som integreras i hela samhället. Det är för oss
              självklart att Sverige också i framtiden ska vara drivande i klimatfrågan
              och agera som ett föregångsland när det gäller att begränsa utsläppen
              av växthusgaser, både internationellt och på hemmaplan.
            </seg>
          </u>
          <u xml:id="i-b3e9110bbd14df05-707" prev="i-b3e9110bbd14df05-702" who="Q537342">
            <seg xml:id="i-2i3zUF6BN7RNUtzdHk7Q4j">
              Jag anser att det finns många goda exempel på att vi går i rätt
              riktning. Den koldioxidskatt som infördes 1991 har, tillsammans
              med andra åtgärder som till exempel lokala investeringsprogram
              och åtgärder för energieffektivisering, lett till att utsläppen
              av koldioxid dämpats. Preliminära uppgifter tyder på att utsläppen
              av växthusgaser år 2002 var ungefär 3 % lägre än år 1990.
            </seg>
          </u>
          <u xml:id="i-b3e9110bbd14df05-708" prev="i-b3e9110bbd14df05-702" who="Q537342">
            <seg xml:id="i-CtzxP5iB4AJycPRwNHAtrq">
              Regeringen fortsätter att driva en aktiv politik på klimat- och
              energiområdet. Införandet av elcertifikatsystemet för ett år sedan
              ska skapa ytterligare 10 terawattimmar el från förnybara energikällor
              till år 2010. En förlängning av klimatinvesteringsprogrammet aviseras
              i vårpropositionen. Olika energieffektiviseringsåtgärder planeras
              och håller på att genomföras, bland annat bidrag för energieffektiva
              fönster. Nu senast i vårpropositionen aviserar regeringen att
              vi avser återkomma med ett förslag till skattestimulans för miljöinvesteringar
              i offentliga lokaler. Skattestimulansen är tänkt att gälla för
              vissa energibesparande åtgärder och konvertering till förnybar
              energi.
            </seg>
          </u>
          <u xml:id="i-b3e9110bbd14df05-709" prev="i-b3e9110bbd14df05-702" who="Q537342">
            <seg xml:id="i-iBHzBot66Vtq2Xz8iAPEs">
              Enligt det energipolitiska beslutet ska kärnkraften avvecklas
              i Sverige. När detta ska ha skett och i vilken takt är inte beslutat.
              Kärnkraften ska ersättas med en effektivisering av elanvändningen,
              konvertering till förnybara energislag samt miljömässigt acceptabel
              elproduktionsteknik. Det klimatpolitiska målet att minska utsläppen
              av växthusgaser med 4 % till perioden 20082012 samt att det långsiktiga
              klimatpolitiska målet till år 2050 kan uppnås det vill säga att
              utsläppen per person är mindre än 4,5 ton koldioxidekvivalenter
              per år har satts med vetskap att kärnkraften inte är en hållbar
              lösning på energifrågan och att kärnkraften ska avvecklas.
            </seg>
          </u>
          <u xml:id="i-b3e9110bbd14df05-710" prev="i-b3e9110bbd14df05-702" who="Q537342">
            <seg xml:id="i-Pdb6TQfua6HTi9y7gsT73q">
              När det gäller frågan om jag är beredd att frångå något eller
              några av de fyra beslut Lennart Fremling tar upp är svaret nej.
              Jag anser, vilket också är tydligt av den förda energi- och klimatpolitiken,
              att kärnkraften kan avvecklas, att de orörda älvarna inte ska
              byggas ut, att Sverige ska föra en aktiv klimatpolitik, både nationellt
              och internationellt, som syftar till att begränsa utsläppen av
              växthusgaser. Genom att driva en framsynt energi- och klimatpolitik
              bidrar vi till en långsiktigt hållbar tillväxt i Sverige.
            </seg>
          </u>
          <note type="speaker" xml:id="i-JGRoN9bupPB3vWQVxjg3Dy">
            Anf. 129 LENNART FREMLING (fp):
          </note>
          <u xml:id="i-b3e9110bbd14df05-711" next="i-b3e9110bbd14df05-716" who="Q5742656">
            <seg xml:id="i-Kaz1df9SHFpktnCuQ21os3">
              Herr talman! Jag vill tacka miljöministern för svaret på min
              interpellation med rubriken Klimateffekterna av en avveckling
              av kärnkraften. Som bakgrund vill jag nämna att jag ställde en
              skriftlig fråga på våren 1997 angående när regeringen avsåg att
              presentera en samlad miljökonsekvensbeskrivning för regeringens
              förslag till riksdagsbeslut om avveckling av de två reaktorerna
              i kärnkraftverket i Barsebäck.
            </seg>
          </u>
          <u xml:id="i-b3e9110bbd14df05-712" prev="i-b3e9110bbd14df05-711" who="Q5742656">
            <seg xml:id="i-DS9cFxDYvLEEy8xmz8FSbc">
              Jag fick då ett svar från näringsminister Anders Sundström där
              han framhöll att det ligger i sakens natur att det inte är nödvändigt
              att presentera en samlad miljökonsekvensbeskrivning för det förslag
              som regeringen har lagt fram i propositionen om en uthållig energiförsörjning.
              Han framhöll också att man i propositionen har redovisat de åtgärder
              som planeras med anledning den energipolitiska överenskommelsen.
              Den innebar att de två kärnkraftsreaktorerna i Barsebäck skulle
              ställas av. Det stod också i svaret att regeringen föreslår således
              att omställningen av energisystemet ska inledas med att två kärnkraftsreaktorer
              ställs av samtidigt som kraftfulla insatser görs för utvecklingen
              av ett mer miljövänligt energisystem. Det var alltså vad som sades
              våren 1997 angående miljökonsekvensbeskrivning för avveckling
              av kärnkraften. Det var i ett lite bredare perspektiv än bara
              detta med klimateffekten.
            </seg>
          </u>
          <u xml:id="i-b3e9110bbd14df05-713" prev="i-b3e9110bbd14df05-711" who="Q5742656">
            <seg xml:id="i-Pgp76iuiEajVDdYdUzmHb8">
              Den här interpellationen är på sätt och vis en uppföljning av
              den fråga jag ställde för ganska många år sedan. En debatt av
              den här typen glider gärna över på vilken typ av energikällor
              vi vill satsa på. Men jag menar att den politiska uppgiften är
              att se till att bra säkerhetskrav upprätthålls och att vi inför
              lämpliga miljöskatter så att marknaden fungerar.
            </seg>
          </u>
          <u xml:id="i-b3e9110bbd14df05-714" prev="i-b3e9110bbd14df05-711" who="Q5742656">
            <seg xml:id="i-Qm8pRKUAqdkxcFTvTzguAb">
              Själv ska jag genast synda mot detta och som bakgrund säga att
              det är helt naturligt för oss alla att sträva efter hushållning
              med energi, särskilt med elenergi. Sedan bör vi använda långsiktigt
              hållbara system med sol och vind och bioenergi, men sedan kärnkraft,
              gas, kol och olja. Den rangordningen tycker jag verkar rimlig.
            </seg>
          </u>
          <u xml:id="i-b3e9110bbd14df05-715" prev="i-b3e9110bbd14df05-711" who="Q5742656">
            <seg xml:id="i-YMK6BVGK9mHRUWk6wESkNV">
              Nu vill jag ta upp klimatpåverkan av kärnkraften. Jag undrar
              om vi är överens om att en avveckling av kärnkraften i Sverige,
              det vill säga hela den kärnkraft vi nu har i Sverige, skulle motsvara
              ca 35 miljoner ton koldioxidutsläpp om alltihop ersattes med gaskraftverk
              och drygt 50 miljoner ton om allt ersattes av kolkraftverk.
            </seg>
          </u>
          <u xml:id="i-b3e9110bbd14df05-716" prev="i-b3e9110bbd14df05-711" who="Q5742656">
            <seg xml:id="i-whbazkdyheobmxYqqJWrh">
              Det är mer än vad vi borde ha totalt i Sverige av alla växthusgaser
              tillsammans. Det går åt bara för att ersätta kärnkraften till
              år 2050. Jag gör alltså jämförelsen med vad vi borde komma ned
              till år 2050. Är det verkligen klokt att genomföra ett program
              som har de storleksordningarna på koldioxidutsläpp?
            </seg>
          </u>
          <note type="speaker" xml:id="i-J8ughs6nXqYWGcdYeEc6w4">
            Anf. 130 Miljöminister LENA SOMMESTAD (s):
          </note>
          <u xml:id="i-b3e9110bbd14df05-717" next="i-b3e9110bbd14df05-725" who="Q537342">
            <seg xml:id="i-3aiBcQZxhDMbkfspwGHLfJ">
              Herr talman! Låt mig först konstatera att vi, som du säkert känner
              till, har gjort ordentliga analyser i samband med Barsebäcksavställningarna.
              Det är analyser som också har tagit med miljökonsekvenser. Det
              är väldigt viktigt att göra. Hela vår ansats i dag i energipolitiken
              när det gäller kärnkraftsavvecklingen bygger på att vi noga analyserar
              så att denna avveckling ska kunna gå till på ett miljömässigt
              acceptabelt sätt.
            </seg>
          </u>
          <u xml:id="i-b3e9110bbd14df05-718" prev="i-b3e9110bbd14df05-717" who="Q537342">
            <seg xml:id="i-A3aNVgn6HzYVA874P3zLQK">
              När det gäller vad som är den politiska uppfattningen anser jag
              att det är en mycket viktig politisk uppgift att just gå in på
              den förnybara energin och hur vi ska kunna skapa förnybar energi.
              Det handlar inte bara om att upprätthålla säkerhet och att få
              marknaden att fungera. Det handlar också om att ha en stark vilja
              att faktiskt genomföra en förändring. För det behövs en offensiv
              politik och en vilja att införa styrmedel som faktiskt styr mot
              den framtid vi vill ha.
            </seg>
          </u>
          <u xml:id="i-b3e9110bbd14df05-719" prev="i-b3e9110bbd14df05-717" who="Q537342">
            <seg xml:id="i-FSAnPY4RmwpRyio2RqWokE">
              När det gäller storleksordningen om man i dag skulle ta bort
              kärnkraften och jämföra den med koldioxidutsläpp från gaskraftverk
              är 35 miljoner ton en riktig storleksordning.
            </seg>
          </u>
          <u xml:id="i-b3e9110bbd14df05-720" prev="i-b3e9110bbd14df05-717" who="Q537342">
            <seg xml:id="i-U1Ywou71QHNfm1tt3iGjNE">
              Bekymret med detta sätt att betrakta problemet är att det bygger
              på en statisk syn på vad som är möjligt att göra. Vi ser på dagens
              kärnkraft och säger att den kommer att motsvara så här många miljoner
              ton koldioxid eftersom vi förutsätter att den ska ersättas med
              olja eller kol med den teknik vi har i dag.
            </seg>
          </u>
          <u xml:id="i-b3e9110bbd14df05-721" prev="i-b3e9110bbd14df05-717" who="Q537342">
            <seg xml:id="i-S9YSZN8atHXhfFLgzz23Fo">
              Men det vi ska åstadkomma är ju någonting helt annat! Vi ska
              åstadkomma en omställning av energisystemet. Det innebär att vi
              inte ska ha kvar befintlig teknik utan att vi ska utveckla ny
              teknik. Därför tycker jag att detta är ett tillbakasträvande sätt
              att resonera på.
            </seg>
          </u>
          <u xml:id="i-b3e9110bbd14df05-722" prev="i-b3e9110bbd14df05-717" who="Q537342">
            <seg xml:id="i-PLCwg6YTWNDopoUinvAuxu">
              Vi ser samma typ av analyser till exempel i den europeiska kemikaliepolitiken,
              där man också räknar med att det kommer att kosta fruktansvärda
              summor pengar. Man räknar med att företag och andra aktörer inte
              kommer att utveckla sin teknik och inte anpassa sin produktion
              efter det som nya styrkrav och regleringar kräver.
            </seg>
          </u>
          <u xml:id="i-b3e9110bbd14df05-723" prev="i-b3e9110bbd14df05-717" who="Q537342">
            <seg xml:id="i-KZTp7kNqBQ8hUxzio7EzFu">
              Jag är övertygad om att vi har en potential i det här landet
              att ställa om vårt energisystem till förnybar energi. Vi är inte
              eniga om ordningen på goda energislag. Från socialdemokratins
              sida ser vi inte kärnkraften som en långsiktigt hållbar energikälla.
              Jag tycker inte att vi är ett föredöme i den internationella klimatpolitiken
              om vi försöker uppnå vårt klimatmål genom att bevara våra kärnkraftverk,
              som vi en gång har beslutat oss för att fasa ut, därför att vi
              är obenägna och tveksamma och inte satsar på en omställning som
              behöver göras.
            </seg>
          </u>
          <u xml:id="i-b3e9110bbd14df05-724" prev="i-b3e9110bbd14df05-717" who="Q537342">
            <seg xml:id="i-3cSFq7iBc5x5dmzYZYEL5r">
              Om vi väljer den vägen går vi inte framåt, utan då står vi stilla
              eller går bakåt. Då väljer vi en teknik som är på väg ut i stället
              för att välja de tekniker som går framåt.
            </seg>
          </u>
          <u xml:id="i-b3e9110bbd14df05-725" prev="i-b3e9110bbd14df05-717" who="Q537342">
            <seg xml:id="i-DrZZeXzqXmDT2sWJRWyeuu">
              Energipolitiken handlar mycket just om det som man här tog upp
              att man inte skulle glida in på, nämligen förnybar energi. Det
              är precis det som vi ska glida in på! Det är precis det vi ska
              tala om. Vi har konstaterat att det finns en önskan, åtminstone
              bland en del andra borgerliga partier, att diskutera en samsyn
              i energipolitiken. Jag hoppas att den samsynen ska inbegripa en
              verklig vilja att gå in på de nya energislagen.
            </seg>
          </u>
          <note type="speaker" xml:id="i-ENVASzUYQwDcZNnZMtFLzi">
            Anf. 131 LENNART FREMLING (fp):
          </note>
          <u xml:id="i-b3e9110bbd14df05-726" next="i-b3e9110bbd14df05-731" who="Q5742656">
            <seg xml:id="i-5CrTdML9LMxHGFeNKwwRMA">
              Herr talman! Detta var bara ett räkneexempel på när man ersätter
              med det ena eller det andra.
            </seg>
          </u>
          <u xml:id="i-b3e9110bbd14df05-727" prev="i-b3e9110bbd14df05-726" who="Q5742656">
            <seg xml:id="i-UZKhEBXXHF6tz6u7f6UMDv">
              Jag tror att marknaden kan agera kraftfullt om vi politiker ger
              styrmedlen. Om vi ger rimliga värden på skatter och annat så klarar
              marknaden av att agera mer kraftfullt än vad man kan göra genom
              politiska beslut. Ofta anpassar sig också marknaden till de omständigheter
              som råder i det enskilda fallet, vilket kan vara praktiskt.
            </seg>
          </u>
          <u xml:id="i-b3e9110bbd14df05-728" prev="i-b3e9110bbd14df05-726" who="Q5742656">
            <seg xml:id="i-Rqqouiv7XfjewL57N7sy4Y">
              Jag förstod inte riktigt miljöministerns kommentar om att man
              inte räknar kärnkraften som långsiktigt hållbar. Det gör inte
              jag heller. Jag hade en rangordning när det gäller att spara och
              att använda långsiktigt hållbara system, som är sol-, vind- och
              bioenergi. Sedan har vi kärnkraft, gas, kol och olja, som inte
              är långsiktigt hållbara. Jag nämnde alltså även gas, kol och olja.
            </seg>
          </u>
          <u xml:id="i-b3e9110bbd14df05-729" prev="i-b3e9110bbd14df05-726" who="Q5742656">
            <seg xml:id="i-4QfjCVVM4a4aEvoasjR4pS">
              Vi vet att det finns en stor elproduktion, till exempel inom
              EU, från kol och olja och även gas. Om vi skulle lägga ned någon
              produktion så kunde det därför vara bättre och effektivare ur
              miljösynpunkt att lägga ned produktionen av kol och olja än att
              lägga ned kärnkraften.
            </seg>
          </u>
          <u xml:id="i-b3e9110bbd14df05-730" prev="i-b3e9110bbd14df05-726" who="Q5742656">
            <seg xml:id="i-5mz4EYqRguQ735TcZ5tP6A">
              Jovisst kan det gå att hushålla! Man kan räkna på många olika
              sätt. Jag är lite orolig för att man kommer att tricksa med siffror
              över nationsgränserna. När jag hör miljöministerns första svar
              om kontrollstation 2004 utgår jag ifrån att de utsläppsrätter
              som vi ger ut i Sverige räknas som koldioxidutsläpp som faktiskt
              är gjorda i Sverige även om de skulle säljas till utlandet av
              ett svenskt företag och att man sedan inte räknar in om ett svenskt
              företag köper in utsläppsrätter från ett annat land. Den som ger
              ut utsläppsrätterna ska också belasta sitt konto av utsläpp med
              dem. Annars kommer ju varje land att vilja ge ut så många utsläppsrätter
              som möjligt. Då blir det en kamp mellan varje land och Bryssel
              om det för att man sedan ska kunna sälja utsläppsrätterna och
              tjäna pengar så att landet tar hem pengarna. Jag ser det alltså
              som självklart att man inte kommer att tricksa med beräkningarna
              så att vi till exempel räknar bort detta och har minus 4 % koldioxidutsläpp
              och sedan räknar undan utsläppsrätterna. Då går det så klart väldigt
              lätt att uppnå målet.
            </seg>
          </u>
          <u xml:id="i-b3e9110bbd14df05-731" prev="i-b3e9110bbd14df05-726" who="Q5742656">
            <seg xml:id="i-TaKvEgAoxKbGtmfFWF1mh8">
              Kan miljöministern lova att vi inte ska hålla på och tricksa
              med tolkningarna när vi justerar målet 2004?
            </seg>
          </u>
          <note type="speaker" xml:id="i-DmtZVy3Cv73818Vofd3E8S">
            Anf. 132 Miljöminister LENA SOMMESTAD (s):
          </note>
          <u xml:id="i-b3e9110bbd14df05-732" next="i-b3e9110bbd14df05-738" who="Q537342">
            <seg xml:id="i-8T5kUusErBBfnVJtZdWwhz">
              Herr talman! Låt mig först säga att jag anser att marknaden kan
              agera kraftfullt. Men för att marknaden ska agera kraftfullt behöver
              vi också kraftfulla och tydliga styrmedel. Det är precis det som
              vi nu arbetar med. Vi har gjort det med koldioxidskatten och vi
              gör det nu med elcertifikaten och med utsläppshandeln. Detta är
              viktigt.
            </seg>
          </u>
          <u xml:id="i-b3e9110bbd14df05-733" prev="i-b3e9110bbd14df05-732" who="Q537342">
            <seg xml:id="i-4utQfXAhXC6WcHQ5Y6FQ4T">
              När det gäller kärnkraften och den långsiktiga hållbarheten förvånar
              det mig att Folkpartiet vill bygga ytterligare kärnkraftverk om
              ni anser att kärnkraften inte är långsiktigt hållbar. Jag har
              svårt att se varför vi skulle gå den vägen nu när vi har så mycket
              att vinna på att i stället satsa på de nya moderna energikällorna.
              Sanningen är ju att vi redan har fasat ut mycket av vår oljeanvändning
              i Sverige. Det är dags att vi går vidare och att vi gör det parallellt
              med att vi fasar ut kärnkraften. Det är min uppfattning.
            </seg>
          </u>
          <u xml:id="i-b3e9110bbd14df05-734" prev="i-b3e9110bbd14df05-732" who="Q537342">
            <seg xml:id="i-AArwsyArzt1916PyLwj2db">
              När det gäller handeln med utsläppsrätter så har vi en kontrollstation.
              Vi ska utforma och se på målet i kontrollstationen. Vi har ännu
              inte bestämt hur det ska se ut. Vi har ett förslag från en utredning,
              som föreslår att vi just ska räkna in de utsläppsrätter som vi
              delar ut i det svenska målet. Men detta är en fråga som måste
              beredas ordentligt innan vi går in på de exakta teknikaliteterna.
            </seg>
          </u>
          <u xml:id="i-b3e9110bbd14df05-735" prev="i-b3e9110bbd14df05-732" who="Q537342">
            <seg xml:id="i-GspS1XPnevFdngXcx58tr7">
              Det som är väsentligt, som jag ser det, är att vi fortfarande
              ska ha ett nationellt mål. Vi har ett nationellt mål i dag på
              minus 4 %. När det målet sattes var det fullt klart att Sverige
              hade valt att fasa ut kärnkraften. Andra länder har betydligt
              tuffare mål minus 12, minus 20 och så vidare. Vi har ett mål som
              är överkomligt, och vi ligger redan på minus i de preliminära
              siffrorna just nu. Vi har alla förutsättningar att klara detta
              med en utfasning av kärnkraften, som nu ska gå lite långsammare
              än till 2010, som vi trodde när målet för klimatpolitiken en gång
              sattes i den internationella bördefördelningen.
            </seg>
          </u>
          <u xml:id="i-b3e9110bbd14df05-736" prev="i-b3e9110bbd14df05-732" who="Q537342">
            <seg xml:id="i-XpVRJc3kDnJr7SwKAeaZs3">
              Vi går längre i vårt nationella mål än vad vi måste göra enligt
              bördefördelningen i Kyoto. Det här är en viktig markering från
              svensk sida för att vi vill ta ledningen och att vi vill visa
              att det är möjligt. Vi gör det tillsammans med andra länder. Storbritannien
              och Tyskland går också före. Vi gör det därför att vi är övertygade
              om att det här är väl förenligt med en tillväxtpolitik, men också
              därför att vi ser att förtroendet från andra länder i världen
              växer om vi visar att det är möjligt att ställa om energisystemet
              till förnybar energi.
            </seg>
          </u>
          <u xml:id="i-b3e9110bbd14df05-737" prev="i-b3e9110bbd14df05-732" who="Q537342">
            <seg xml:id="i-JjQ12nFTfp68ohN5TfcKXv">
              Jag ser att vi har två stickspår i svensk debatt i dag. Det ena
              finns i anslutning till handeln med utsläppsrätter. Många säger:
              Om det inte spelar någon roll var vi gör de globala utsläppen
              varför ska vi då ha ett nationellt mål? Då kan vi väl handla,
              och så spelar det ingen roll. Varför kan inte Sverige, som har
              så effektiv industri, strunta i de ambitiösa målsättningarna?
              På det andra stickspåret börjar man tala om kärnkraften och att
              vi på grund av klimatpolitiken måste bygga ut den. Det för oss
              bort från huvudspåret. Huvudspåret är att vi ska ställa om vårt
              energisystem till förnybar energi därför att det är det enda hållbara
              i längden. Till 2050 behöver vi minska utsläppen av växthusgaser
              i Europa med kanske 5060 %.
            </seg>
          </u>
          <u xml:id="i-b3e9110bbd14df05-738" prev="i-b3e9110bbd14df05-732" who="Q537342">
            <seg xml:id="i-49RPgHYNChtUainMmSJhmx">
              Det är viktigt att vi börjar nu och att vi gemensamt verkligen
              satsar på den här omställningen. Det är bara så som vi också kan
              driva en framgångsrik politik och bli ledande och visa att vi
              kan vara ett föredöme i det internationella klimatarbetet och
              samtidigt göra detta på ett sätt som är bra för Sveriges konkurrenskraft.
            </seg>
          </u>
          <note type="speaker" xml:id="i-UPx2Hg5UeNpmcYnUZNb8w1">
            Anf. 133 LENNART FREMLING (fp):
          </note>
          <u xml:id="i-b3e9110bbd14df05-739" next="i-b3e9110bbd14df05-740" who="Q5742656">
            <seg xml:id="i-RmioU7qgtv7GLhJQBbU9gX">
              Herr talman! Jag håller med miljöministern om att det är ett
              huvudspår att lägga om så att vi får en långsiktigt hållbar energiförsörjning.
              Men samtidigt är jag lite förvånad över att miljöministern är
              förvånad över att Folkpartiet vill ge en möjlighet att bygga ut
              kärnkraften ytterligare. Det finns ju tankar på att bygga ett
              oljekraftverk i Stenungsund som beräknas starta 2008 och ett gaskraftverk
              i Malmö som beräknas starta 2009. De är inte långsiktigt hållbara.
              Jag menar att det är sämre anläggningar än vad en motsvarande
              kärnkraftsutbyggnad skulle vara om vi nu behöver en sådan utökning.
            </seg>
          </u>
          <u xml:id="i-b3e9110bbd14df05-740" prev="i-b3e9110bbd14df05-739" who="Q5742656">
            <seg xml:id="i-WPxibh4SS5erAnrskMisej">
              Jag anser alltså att de fyra riksdagsbeslut som jag nämnde i
              min interpellation är motstridiga. Det är för det första att kärnkraften
              ska avvecklas, för det andra att de orörda älvarna inte får byggas
              ut, för det tredje att koldioxidutsläppen ska begränsas och för
              det fjärde att den ekonomiska tillväxten i Sverige ska öka. Jag
              anser att det vore klokast att frångå det första, det vill säga
              att kärnkraften ska avvecklas. Regeringen tror sig kunna fullfölja
              alla fyra. Tror ministern verkligen att regeringen kommer att
              lyckas med det?
            </seg>
          </u>
          <note type="speaker" xml:id="i-WEwcDaqkbwWgtSxRC15f86">
            Anf. 134 Miljöminister LENA SOMMESTAD (s):
          </note>
          <u xml:id="i-b3e9110bbd14df05-741" next="i-b3e9110bbd14df05-744" who="Q537342">
            <seg xml:id="i-6PWbtFM5WK5HnPXqQU2p78">
              Herr talman! Jag menar att de här målen är förenliga om vi driver
              rätt politik. Det var också innebörden i mitt första svar. Men
              det handlar om att vi då driver en tydlig politik för att genomföra
              en energiomställning och inte söker en massa undanflykter för
              att göra annat.
            </seg>
          </u>
          <u xml:id="i-b3e9110bbd14df05-742" prev="i-b3e9110bbd14df05-741" who="Q537342">
            <seg xml:id="i-TApZKhL1BtykMVdZ1JeRVq">
              Nu för vi en diskussion om i vilken takt kärnkraften ska avvecklas.
              Det som förvånar mig är att när denna eftergift har gjorts även
              i förhållande till Folkpartiets linje i folkomröstningen är ni
              i Folkpartiet intresserade av driva detta ännu längre och ifrågasätta
              avvecklingen över huvud taget. Då frångår ni den inställning som
              Folkpartiet en gång hade. Vi försöker att hålla fast vid den även
              om vi, bland annat i ljuset av klimatproblemet, måste korrigera
              den. Vi lyckas inte till 2010 som vi hade hoppats. Jag tycker
              att det är en balanserad och klok politik.
            </seg>
          </u>
          <u xml:id="i-b3e9110bbd14df05-743" prev="i-b3e9110bbd14df05-741" who="Q537342">
            <seg xml:id="i-MGWmx5oaH21RX41tpGBcok">
              När det gäller alternativ och hur vi bygger vidare är jag också
              bekymrad över att vi nu har planer på oljekraftverk, och dessutom
              kondenskraftverk. Jag har tydligt uttryckt att det inte ligger
              i linje med svensk klimatpolitik. Men jag drar inte den slutsatsen
              av detta att vi i stället ska bygga ytterligare ett kärnkraftverk.
              Jag drar den slutsatsen att vi nu har en möjlighet att bygga ut
              ett antal terawattimmar med förnybar energi.
            </seg>
          </u>
          <u xml:id="i-b3e9110bbd14df05-744" prev="i-b3e9110bbd14df05-741" who="Q537342">
            <seg xml:id="i-AX83kzhSaQ5nKwmL3GBD6J">
              De krav som ställs på oss nu är faktiskt inte på något sätt omöjliga
              att uppnå. Det handlar om att nå ett tillskott på 4, 5, 6, 7 eller
              8 terawattimmar förnybar energi. Det klarar vi, inte minst eftersom
              vi också har ett arbete på gång med att uppgradera kärnkraften
              och vår befintliga vattenkraft. Dessutom har vi enorma möjligheter
              när det gäller kraftvärmeproduktion och energieffektivisering,
              som vi har talat om tidigare. Vi har enorma möjligheter. Det finns
              länder som har betydligt större problem än vad vi har. Jag tycker
              att det vore en skam om vi inte tog tag i detta och klarade av
              det.
            </seg>
          </u>
          <note xml:id="i-VXiUbB6jiRhX1zd3BuVKRq">
            Överläggningen var härmed avslutad.
          </note>
          <note xml:id="i-6nqezZqFcCo2XpkofGeoQn">
            23 § Svar på interpellation 2003/04:477 om offer för människohandel
          </note>
          <note type="speaker" xml:id="i-JjmUi2XfQ1xzLdbe2qguqG">
            Anf. 135 Statsrådet MORGAN JOHANSSON (s):
          </note>
          <u xml:id="i-b3e9110bbd14df05-745" next="i-b3e9110bbd14df05-753" who="Q5887217">
            <seg xml:id="i-VmD153f7sFt6L2K188Snzg">
              Herr talman! Cecilia Magnusson har frågat justitieministern vad
              han avser att vidta för åtgärder för att offer för människohandel
              får ett sådant omhändertagande som deras tillstånd kräver. Arbetet
              i regeringen är så fördelat att det är jag som ska besvara frågan.
            </seg>
          </u>
          <u xml:id="i-b3e9110bbd14df05-746" prev="i-b3e9110bbd14df05-745" who="Q5887217">
            <seg xml:id="i-DTdhnqSarWBQb9r6vpWRWf">
              Människohandel är ett ökande problem såväl globalt som nationellt.
              Problematiken har fått ökad uppmärksamhet och har prioriterats
              av regeringen under senare år.
            </seg>
          </u>
          <u xml:id="i-b3e9110bbd14df05-747" prev="i-b3e9110bbd14df05-745" who="Q5887217">
            <seg xml:id="i-QWA7qLDu15avZWZP5L3BMf">
              Kommunen har enligt socialtjänstlagen det yttersta ansvaret för
              att de som vistas i kommunen får det stöd och den hjälp som de
              behöver. Ansvaret omfattar även personer som utsatts för människohandel.
            </seg>
          </u>
          <note xml:id="i-NRNggGUjjtyaWiNtyh24pA">
            Den 1 oktober 2004 träder en lagändring i kraft som innebär en
            möjlighet för kommunerna att ansöka om ersättning för uppkomna
            kostnader i samband med omhändertagande av offer för människohandel.
          </note>
          <u xml:id="i-b3e9110bbd14df05-748" prev="i-b3e9110bbd14df05-745" who="Q5887217">
            <seg xml:id="i-E6n4oyjiQJTXhJmS5X6KTJ">
              Socialstyrelsen har tagit fram ett underlag rörande socialtjänstens
              ansvar för de personer som utsatts för människohandel, både vad
              gäller barn och vuxna. Materialet kan användas som ledning för
              socialtjänsten vid möte med offer för människohandel.
            </seg>
          </u>
          <u xml:id="i-b3e9110bbd14df05-749" prev="i-b3e9110bbd14df05-745" who="Q5887217">
            <seg xml:id="i-24o85XJaW3of2WFDygicaf">
              Inom ramen för samarbetet om barn i utsatta situationer i Östersjöstaternas
              råd pågår ett projekt för att förbättra förhållanden för barn
              som korsar gränserna utan vårdnadshavare. Barn som är offer för
              människohandel är en mycket viktig grupp i detta arbete. Målet
              är att skapa ett gott omhändertagande av barnen och om möjligt
              hjälpa dem att på ett säkert sätt kunna återvända hem.
            </seg>
          </u>
          <note xml:id="i-MMcFwvBqURp1DNGwkuaUnR">
            Svenska myndigheters rutiner och samordning för handläggning
            av ärenden med anknytning till människohandel har i vissa fall
            varit bristfällig. Jag vill därför särskilt lyfta fram ett regionalt
            projekt som utgör ett gott exempel på området. Åtta myndigheter
            i Stockholm bland annat Socialstyrelsen, landstinget, socialtjänstförvaltningen
            och polismyndigheten har under perioden april 2003 till mars 2004
            arbetat tillsammans i ett projekt i Stockholmsregionen som kallats
            Samverkan för stöd till personer utsatta för människohandel. Arbetsgruppen
            har utarbetat samordnade rutiner som har presenterats i en samverkansplan.
            Projektet finansierades av Europeiska Flyktingfonden samt de medverkande
            myndigheterna och har samordnats av Stiftelsen Kvinnoforum. Projektet
            har också knutit till sig enskilda organisationer i Stockholmsregionen.
          </note>
          <u xml:id="i-b3e9110bbd14df05-750" prev="i-b3e9110bbd14df05-745" who="Q5887217">
            <seg xml:id="i-7nb1UHTMarC81oRxBAvpHX">
              Det övergripande syftet med projektet var att förbättra stödet
              till de kvinnor, män, flickor och pojkar som utsatts för människohandel.
            </seg>
          </u>
          <u xml:id="i-b3e9110bbd14df05-751" prev="i-b3e9110bbd14df05-745" who="Q5887217">
            <seg xml:id="i-RpMm8VvgypEKoDpsP2oQsN">
              Projektets huvudmål var att utforma en handlingsplan för samordnad
              hantering av fall av människohandel i länet. Denna plan ska främja
              de utsatta personernas mänskliga rättigheter och behov av stöd
              och råd, skydd, boende, hälsovård, juridisk hjälp och stöd inför
              återvändande.
            </seg>
          </u>
          <u xml:id="i-b3e9110bbd14df05-752" prev="i-b3e9110bbd14df05-745" who="Q5887217">
            <seg xml:id="i-QBZvzbkZCKM5tbC9wy6Qko">
              Ett annat syfte var att samordna myndigheters och organisationers
              insatser för personer utsatta för människohandel. På respektive
              myndighet ska problem och behov identifieras och rutiner utvecklas
              för att möta behoven.
            </seg>
          </u>
          <u xml:id="i-b3e9110bbd14df05-753" prev="i-b3e9110bbd14df05-745" who="Q5887217">
            <seg xml:id="i-UHvLfJcAMqUEV6JBzcfAXw">
              Projektet i Stockholmsregionen är ett utmärkt exempel på hur
              myndigheter kan finna metoder och en tydlig struktur för att ta
              om hand offer för människohandel på bästa sätt. Andra regioner
              i Sverige bör också använda detta exempel som föredöme för att
              förbättra stödet till offer för människohandel.
            </seg>
          </u>
          <note type="speaker" xml:id="i-Qdnqj4SgVMcov9oQVykv3v">
            Anf. 136 CECILIA MAGNUSSON (m):
          </note>
          <u xml:id="i-b3e9110bbd14df05-754" next="i-b3e9110bbd14df05-761" who="Q4964936">
            <seg xml:id="i-NE5EqqMUQudqWEL6CPyiVQ">
              Herr talman! Tack för svaret på min interpellation. Tyvärr blev
              jag inte trygg. Jag blev än mer oroad. Svaret från socialtjänstministern
              verkar vara tomt på beredskap för de offer för människohandel
              som finns här i landet. Jag anser att det här är regeringens ansvar.
              Vi kan inte skjuta över det enbart på kommunerna, utan vi måste
              ge dem stöd.
            </seg>
          </u>
          <u xml:id="i-b3e9110bbd14df05-755" prev="i-b3e9110bbd14df05-754" who="Q4964936">
            <seg xml:id="i-6MVewjNF6f7eKG8fkRHBUm">
              När jag frågade justitieministern i frågestunden om just den
              här beredskapen hade han inget svar. Jag tycker att det är bra
              att socialtjänstministern nu har ett svar, men jag skulle önska
              att det var mer fullödigt än det vi har sett på papper. Men den
              här debatten kan kanske ge oss en bättre beredskap än vad som
              finns nu.
            </seg>
          </u>
          <u xml:id="i-b3e9110bbd14df05-756" prev="i-b3e9110bbd14df05-754" who="Q4964936">
            <seg xml:id="i-FYZRL8Y9w6wc2R31Dv8NJP">
              Regeringen har avsatt 30 miljoner kronor för rättsväsendet att
              uppgradera kampen mot människohandel. Men detta verkar ha skett
              utan en tanke på brottsoffren när det gäller vad som kommer ut
              av den här förbättrade kampen. Det här sätter en käpp i hjulen
              i kampen.
            </seg>
          </u>
          <u xml:id="i-b3e9110bbd14df05-757" prev="i-b3e9110bbd14df05-754" who="Q4964936">
            <seg xml:id="i-6skYD5Vkkn9K1Np4fR8b6k">
              Varför det då? Jo, när man avslöjar ett exempel på människohandel
              upptäcker man ett antal kvinnor som är väldigt sårbara. De kommer
              från ett annat land och har tvingats hit. De har drogats, misshandlats,
              våldtagits och sedan tvingats till prostitution. De förstår inte
              språket, är utsatta för hot om att gärningsmän som ännu inte är
              anhållna ska komma antingen för ta livet av dem för att tysta
              dem eller för att sälja dem vidare till ett annat land. Därför
              behöver de ett tryggt boende. De behöver omvårdnad, vård, behandling
              och kurativa insatser.
            </seg>
          </u>
          <u xml:id="i-b3e9110bbd14df05-758" prev="i-b3e9110bbd14df05-754" who="Q4964936">
            <seg xml:id="i-7Fcmy4ifKPygJSEoXiF2ii">
              För offrens egen skull, för att de ska återupprättas som människor,
              behöver samhället sätta in åtgärder. Men det behövs också för
              att det ska kunna byggas upp en tillit till de polisutredare som
              faktiskt försöker binda en gärningsman till brott. Polisarbetet
              för att nysta upp nätverk och vidta viktiga utredningsinsatser
              försvåras av att polisutredarna i stället får syssla med att hitta
              ett boende åt de här kvinnorna och någon som kan ta hand om dem.
            </seg>
          </u>
          <u xml:id="i-b3e9110bbd14df05-759" prev="i-b3e9110bbd14df05-754" who="Q4964936">
            <seg xml:id="i-CBL17Sbw8TLmKWsU4rBCZ2">
              Det som finns i dag är Migrationsverkets förvarsenheter. Det
              är inte särskilt lämpliga ställen för utsatta människor. Dessutom
              finns hotell där de här flickorna lämnas ensamma flickor som många
              gånger har smärtsamma minnen från tidigare vistelser på hotell.
              Därtill kommer kvinnojourerna, som säger sig inte ha kompetensen.
              Därför måste vi ha ett alternativ.
            </seg>
          </u>
          <u xml:id="i-b3e9110bbd14df05-760" prev="i-b3e9110bbd14df05-754" who="Q4964936">
            <seg xml:id="i-Y9raDhPPe6ATyEM8QtVztf">
              Av detta syns ingenting i svaret. I svaret säger socialtjänstministern
              att Socialstyrelsen har tagit fram ett underlag, men det finns
              inget sådant. Jag pratade med företrädare för Socialstyrelsen
              så sent som i förmiddags, och den har inte tagit fram något underlag.
              Vad man har är något litet papper om kommunernas betalningsansvar.
            </seg>
          </u>
          <u xml:id="i-b3e9110bbd14df05-761" prev="i-b3e9110bbd14df05-754" who="Q4964936">
            <seg xml:id="i-HNqkZLMgynPPc1ei9QxQWe">
              Vad gäller samarbetsprojektet har hittills inga operativa resultat
              uppnåtts, och det gäller bara för Stockholm. Det händer mycket
              i Stockholm, men vad beträffar människohandel är inte Stockholm
              värst drabbat. Jag skulle gärna vilja att socialtjänstministern
              utvecklade detta litet.
            </seg>
          </u>
          <note type="speaker" xml:id="i-3TCudbB1wzTViwGFYsEo1J">
            Anf. 137 Statsrådet MORGAN JOHANSSON (s):
          </note>
          <u xml:id="i-b3e9110bbd14df05-762" next="i-b3e9110bbd14df05-767" who="Q5887217">
            <seg xml:id="i-Nivo4Hoq5zv5V9wucePYFu">
              Herr talman! Jag delar helt Cecilia Magnussons problembeskrivning,
              men det är precis den problembeskrivningen som har varit grunden
              för att vi nu gått fram med en proposition om möjligheterna att
              få till stånd ett tillfälligt uppehållstillstånd. I den propositionen
              skrev vi också in vem som skulle ha ansvar för betalningen av
              detta. Det är den lagstiftning som Cecilia Magnusson hänvisar
              till och som träder i kraft den 1 oktober.
            </seg>
          </u>
          <u xml:id="i-b3e9110bbd14df05-763" prev="i-b3e9110bbd14df05-762" who="Q5887217">
            <seg xml:id="i-c79f3hGnQ7TFWWPscqWm3">
              Jag skulle faktiskt vilja säga att det som vi har gjort under
              senare år för att lyfta fram människohandelsfrågorna faktiskt
              på många sätt har varit banbrytande, inte bara i vårt land utan
              också i Europa i stort. Jag satt med i den sexualbrottskommitté
              som föreslog det särskilda brott som infördes för några år sedan
              och där hela kedjan kriminaliserades, från rekryteringen till
              försäljningen och köpet av de sexuella tjänsterna. Det omfattade
              hela rekryteringsprocessen och hela brottskedjan. Riksdagen beslutade
              för några år sedan att hela den kedjan skulle vara kriminaliserad
              och medföra ganska stränga straff.
            </seg>
          </u>
          <u xml:id="i-b3e9110bbd14df05-764" prev="i-b3e9110bbd14df05-762" who="Q5887217">
            <seg xml:id="i-LqJX5YSzpZH1if6oswR7Z7">
              Dessutom har vi nu tagit fram den lag som fokuserar på brottsoffrens
              ställning. Jag vet inte om Cecilia Magnusson är inläst på hur
              den lagstiftningen ska fungera, men det är precis de problem som
              hon nu tar upp som där ska lösas, nämligen frågan om ett tryggt
              boende under den tid som rättsprocessen pågår och att då kunna
              känna sig säker. Det gäller naturligtvis att då få stöd och hjälp,
              också med kurativa inslag.
            </seg>
          </u>
          <u xml:id="i-b3e9110bbd14df05-765" prev="i-b3e9110bbd14df05-762" who="Q5887217">
            <seg xml:id="i-WG82yPtVRwTJ1kS7tPNQAq">
              Här som alltid ligger det grundläggande ansvaret för dem som
              vistas i en kommun på socialtjänsten. Det ligger så att säga i
              vistelsebegreppet. Men vad vi nu inför är också en möjlighet för
              kommunerna att när det gäller de här fallen kunna få betalt av
              staten för de insatser som man har gjort i de här fallen, och
              det har man faktiskt inte haft tidigare.
            </seg>
          </u>
          <u xml:id="i-b3e9110bbd14df05-766" prev="i-b3e9110bbd14df05-762" who="Q5887217">
            <seg xml:id="i-C4Tm6MxoqdBt8Bw99hthw2">
              Cecilia Magnusson säger vidare att det inte finns någon utredning
              eller något underlag för detta. Jag har faktiskt med mig de två
              promemorior som Socialstyrelsen har skrivit och där man reder
              ut vilket ansvar socialtjänsten har i förhållande till dem som
              har utsatts för människohandel. Detta ansvar gäller både för vuxna
              och alldeles särskilt när det gäller barn. Jag vill alltså säga
              att det nog finns en vägledning från Socialstyrelsens sida i den
              här frågorna.
            </seg>
          </u>
          <u xml:id="i-b3e9110bbd14df05-767" prev="i-b3e9110bbd14df05-762" who="Q5887217">
            <seg xml:id="i-6mT6EZXKk2qdX6HftyTfnY">
              Låt mig sammanfattningsvis framhålla att vi har tagit fram en
              ny lagstiftning om människohandel. Vi har tagit fram en ny lag
              för att stödja dem som har utsatts för människohandel medan de
              vistats i Sverige. Vi har också tagit fram råd och anvisningar
              från Socialstyrelsen. Det ligger för övrigt redan från början
              i dess informationsansvar. Vi har faktiskt också från statens
              sida tagit fram en finansieringsprincip om pengar som Migrationsverket
              ska kunna stå för i detta arbete. Jag tycker att det är en ganska
              bra grund för att visa vilken prioritet regeringen har givit de
              här fallen.
            </seg>
          </u>
          <note type="speaker" xml:id="i-B9q65qchXvG8kcBhXMHeDA">
            Anf. 138 CECILIA MAGNUSSON (m):
          </note>
          <u xml:id="i-b3e9110bbd14df05-768" next="i-b3e9110bbd14df05-774" who="Q4964936">
            <seg xml:id="i-3vPDut4dBc23P8Y79CGqHo">
              Herr talman! Nej, Morgan Johansson, jag tycker inte att det duger.
              Jag tar gärna en debatt med socialtjänstministern om rättsperspektiven
              och själva brottet människohandel eftersom det bara finns en lagakraftvunnen
              dom vad gäller det nya brottet. Det finns att göra i hemläxa,
              och regeringen fick så sent som i förra veckan en hemläxa av riksdagen
              i det här fallet.
            </seg>
          </u>
          <u xml:id="i-b3e9110bbd14df05-769" prev="i-b3e9110bbd14df05-768" who="Q4964936">
            <seg xml:id="i-EVKfHZf838sVZjRFRPET1">
              Men det är inte det som vi ska fokusera på nu utan på brottsoffren.
              Jag tycker att vi kan uppehålla oss vid denna viktiga punkt. Det
              är ju så som socialtjänstministern säger att regeringen har tagit
              på sig betalningsansvaret. Då måste väl regeringen också se till
              att det fungerar i kommunerna från och med den 1 oktober.
            </seg>
          </u>
          <u xml:id="i-b3e9110bbd14df05-770" prev="i-b3e9110bbd14df05-768" who="Q4964936">
            <seg xml:id="i-8zyfwE72gEypEXo9htoVrb">
              Som jag avslutade mitt förra inlägg med är man kanske en bit
              på väg efter ett års arbetande med den samverkansplan som Stiftelsen
              Kvinnoforum har lett, men man har väldigt långt kvar i de delarna
              eftersom man inte har kunnat arbeta praktiskt med den här planen.
              Man har kommit en bit på väg men är inte färdig. Jag tar gärna
              emot de underlag som man i dag inte kunde hitta åt mig på Socialstyrelsen,
              så att jag kan studera dem.
            </seg>
          </u>
          <u xml:id="i-b3e9110bbd14df05-771" prev="i-b3e9110bbd14df05-768" who="Q4964936">
            <seg xml:id="i-MqcVsksHy55qdVUrcVGKoH">
              Men jag skulle samtidigt också vilja föreslå socialtjänstministern
              ett sätt att förbättra stödet för brottsoffren. Regeringen har
              anslagit 120 miljoner kronor under en treårsperiod för skyddat
              boende för flickor eller pojkar, barn och ungdomar i patriarkaliska
              situationer med hedersrelaterat våld. Varför inte använda en del
              av den satsningen? På länsstyrelserna säger man att man kan använda
              det här bredare.
            </seg>
          </u>
          <u xml:id="i-b3e9110bbd14df05-772" prev="i-b3e9110bbd14df05-768" who="Q4964936">
            <seg xml:id="i-RytE71LEDzRYXA7ghzcHt8">
              Många av de flickor som är utsatta för hedersrelaterat våld det
              är nästan bara flickor har en liknande problematik som offren
              för människohandel har. Skulle man inte kunna använda en del av
              den kunskapsbas som man har byggt upp och fortsätter att bygga
              upp i olika delar av landet, så att den kommer fler till del?
              Det är väldigt viktigt att man när polisen får tag i en människohandlare
              kan gå fram i en trygg kedja av insatser, så att man slipper boenden
              på Migrationsverkets förvarsenheter eller hotellboende som bryter
              ned flickorna ännu mera.
            </seg>
          </u>
          <u xml:id="i-b3e9110bbd14df05-773" prev="i-b3e9110bbd14df05-768" who="Q4964936">
            <seg xml:id="i-SiHjooGdr6WjtwUBqDyuBE">
              Min tanke är att man inom länsstyrelserna kunde ha samordnare
              som utgör den jour eller beredskap som polisen kan vända sig till
              när man upptäcker sådana här fall. Det gäller ju inte enstaka
              flickor. Rikskriminalpolisen har uppgett att det är ungefär ett
              trettiotal offer för varje människohandlare som man får fast.
              Det är alltså ett antal flickor som man då måste ta hand om på
              ett bra sätt.
            </seg>
          </u>
          <u xml:id="i-b3e9110bbd14df05-774" prev="i-b3e9110bbd14df05-768" who="Q4964936">
            <seg xml:id="i-Nm2AdDKMktCqz6hiUeBynx">
              Vad tycker socialtjänstministern om en sådan idé? Skulle man
              inte kunna bredda den stora satsning som man har gjort och agera
              för att snabbt få en lösning på ett mycket svårt problem?
            </seg>
          </u>
          <note type="speaker" xml:id="i-3TUnWdvHw8sLVZo1Amibi9">
            Anf. 139 Statsrådet MORGAN JOHANSSON (s):
          </note>
          <u xml:id="i-b3e9110bbd14df05-775" next="i-b3e9110bbd14df05-778" who="Q5887217">
            <seg xml:id="i-UZ7FUwcz4ZPmUpnxvcRKw6">
              Herr talman! Vi håller på att genomföra en stor satsning som
              bland annat handlar om att inrätta skyddade boenden. Jag utesluter
              inte alls att det, när de väl är på plats, rent praktiskt kan
              vara där man så småningom kan placera de flickor som varit utsatta
              för människohandel. Men det får kommunerna ta ställning till i
              varje enskilt fall, beroende på vilka andra möjligheter de har.
              Ibland kan det kanske vara den bästa lösningen för den enskilde,
              och i andra fall kan det kanske vara andra lösningar. Min poäng
              är att det är kommunerna som har det grundläggande ansvaret för
              att se till att det här verkligen blir gjort inom ramen för vistelsebegreppet.
              I de fall då man är i Sverige under den tid som brottsundersökningen
              pågår och får det tillfälliga uppehållstillstånd som vi nu inrättar
              kan kommunerna dessutom få kostnaderna täckta av staten.
            </seg>
          </u>
          <u xml:id="i-b3e9110bbd14df05-776" prev="i-b3e9110bbd14df05-775" who="Q5887217">
            <seg xml:id="i-CUEjcZVam96E4N1m2CbMe7">
              Jag tycker nog ändå att när man ser på vad vi har gjort den nya
              lagstiftning som finns kring människohandel, de lagar som nu träder
              i kraft den 1 oktober som fokuserar just på brottsoffrens situation,
              de råd och anvisningar som finns från Socialstyrelsens sida och
              som man också är skyldig att informera kommunerna om vad gäller
              hur man ska hantera dessa fall och de pengar som kommunerna nu
              kan få för att täcka kostnaderna så finns det säkert mycket mer
              kvar att göra. Men det är ju ändå en ganska stor sak att vi har
              lyckats täppa till stora brister som tidigare har funnits med
              den här lagstiftningen.
            </seg>
          </u>
          <u xml:id="i-b3e9110bbd14df05-777" prev="i-b3e9110bbd14df05-775" who="Q5887217">
            <seg xml:id="i-A98owhRQqxsBd8Pkgspiwt">
              Sedan vill jag ändå fråga Cecilia Magnusson en sak. Hon tar nämligen,
              om jag tolkar hennes interpellation rätt, nästan lite avstånd
              från den lagändring som vi nu genomför 1 oktober, som ju faktiskt
              ger brottsoffren en mycket starkare ställning. Hon skriver att
              nu träder lagändringar i kraft som tvingar kommunerna att stå
              till tjänst med boende och omvårdnad. Det är till att börja med
              inte rätt i sak. Kommunerna har det här ansvaret redan från början
              enligt socialtjänstlagens vistelsebegrepp. Det som nu inträffar
              är att vi också ger dem möjlighet att få pengar från staten för
              de kostnader som uppkommer. Det är ju inte så att vi tvingar kommunerna
              att göra någonting nytt, utan vi förtydligar det ansvar de redan
              har, och dessutom får de betalt.
            </seg>
          </u>
          <u xml:id="i-b3e9110bbd14df05-778" prev="i-b3e9110bbd14df05-775" who="Q5887217">
            <seg xml:id="i-JoeeJ9MJmSyB2McxfCbfuJ">
              Jag vill bolla vidare frågan: Är det så att Cecilia Magnusson
              i själva verket inte tycker att den här lagstiftningen skulle
              finnas över huvud taget, och att den medför något slags tvång
              för kommunerna? I så fall skulle hon försvaga brottsoffrens ställning
              väsentligt, menar jag.
            </seg>
          </u>
          <note type="speaker" xml:id="i-RUjNb4qQB2N8G8GJJMAMq7">
            Anf. 140 CECILIA MAGNUSSON (m):
          </note>
          <u xml:id="i-b3e9110bbd14df05-779" next="i-b3e9110bbd14df05-780" who="Q4964936">
            <seg xml:id="i-AW33RjNiwCNLsrNF39CW7n">
              Herr talman! Det är ju regeringen som har ansvaret för dessa
              brottsoffer. På så sätt tvingar man ju över ansvaret på kommunerna
              om man bara gör en lagstiftning och sedan lämnar kommunerna därhän.
              Kan socialtjänstminister Morgan Johansson ge mig ett exempel på
              en kommun som är beredd att fullt ut axla det här ansvaret från
              den 1 oktober, som kan åstadkomma ett skyddat boende med de riktlinjer
              som finns i dag och som kan se till att offren får den vård och
              omvårdnad som jag tycker att de har rätt till?
            </seg>
          </u>
          <u xml:id="i-b3e9110bbd14df05-780" prev="i-b3e9110bbd14df05-779" who="Q4964936">
            <seg xml:id="i-AieWhbsnXa7aYnZyVH1gM5">
              När jag säger tvingar i min interpellation menar jag det, just
              på grund av att regeringen skjuter över ansvaret. Varför har man
              inte till exempel initierat att regeringen ser till att det som
              har kommit ut i samverkansplanen kommer ut i landet eller ger
              kommunerna möjligheter att förbereda en sådan här beredskap? Jag
              kommer från Göteborg, och där har man definitivt inte någon beredskap
              för detta. Man har inte heller sett de råd och anvisningar som
              Socialstyrelsen har gett ut. Tycker då regeringen att det här
              är en viktig fråga och att det måste bli ett bra omhändertagande
              så tycker jag att regeringen skulle göra lite mer, framför allt
              när polis och rättsvårdande myndigheter i rapport efter rapport
              ser det här som ett stort problem i kampen mot människohandeln
              och vad gäller hur man tar om hand offren för människohandeln.
              Dessutom: När socialtjänstministerns kollega, Inger Segelström,
              har som första prioritering i sin kampanj inför valet till EU-parlamentet
              att stoppa människohandeln så tycker jag att man skulle kunna
              kräva lite mer av regeringen än det som har redovisats i dag tyvärr.
            </seg>
          </u>
          <note type="speaker" xml:id="i-HD8RF4z5kCuiYzNkTFoLYB">
            Anf. 141 Statsrådet MORGAN JOHANSSON (s):
          </note>
          <u xml:id="i-b3e9110bbd14df05-781" next="i-b3e9110bbd14df05-785" who="Q5887217">
            <seg xml:id="i-53xP2W1DQEXQX1stiD1rBN">
              Herr talman! Jag vet inte riktigt vad Cecilia Magnusson far efter.
              Det låter ju nästan som om hon faktiskt tar avstånd från den lagstiftning
              som nu stärker brottsoffrens ställning väsentligt och som dessutom
              syftar precis till att ta itu med de problem som hon målar upp
              i sin interpellation.
            </seg>
          </u>
          <u xml:id="i-b3e9110bbd14df05-782" prev="i-b3e9110bbd14df05-781" who="Q5887217">
            <seg xml:id="i-SzeWVTxpgkqZkRS8wj7h9t">
              Vad vi säger är: Om du har blivit utsatt för människohandel kan
              du få tillfälligt uppehållstillstånd. Under det tillfälliga uppehållstillståndet
              ska du ha ett tryggt boende, du ska ha tak över huvudet, mat och
              försörjning tryggad, och du ska dessutom ha rätt till hjälp och
              stöd på alla möjliga sätt så att du kan klara av att fullgöra
              den roll som du har när det gäller bland annat att vittna mot
              dem som har utsatt dig för detta. Det är precis det som den här
              lagstiftningen nu syftar till.
            </seg>
          </u>
          <u xml:id="i-b3e9110bbd14df05-783" prev="i-b3e9110bbd14df05-781" who="Q5887217">
            <seg xml:id="i-PBbKJuRh1rYeYzuoJDJZdi">
              Jag känner att Cecilia Magnusson nu nästan tar avstånd från detta,
              och jag tycker att det är väldigt egendomligt, för är det något
              som stärker brottsoffrens ställning så är det just denna lagändring,
              som dessutom som sagt innebär att staten tar på sig kostnadsansvaret
              för de här fallen, vilket också är nytt.
            </seg>
          </u>
          <u xml:id="i-b3e9110bbd14df05-784" prev="i-b3e9110bbd14df05-781" who="Q5887217">
            <seg xml:id="i-TpeyVmrGXcKPpfe73EHzbC">
              Kvar av Cecilia Magnussons interpellation och hennes klagomål
              finns egentligen bara att hon tycker att staten har varit för
              dålig på att informera kommunerna om vad som gäller. Då säger
              jag: Det finns ett grundunderlag. Det är ingen överraskning för
              någon, skulle jag vilja säga, att kommunerna har ansvar för alla
              som vistas inom kommungränsen. Det är det som ligger i vistelsebegreppet.
              Vistas man inom kommunens gränser och man far illa så är det socialtjänstens
              ansvar. Det är klart att vi alltid kan göra ökade informationsinsatser,
              men som jag säger ligger det faktiskt redan inom Socialstyrelsens
              grundansvar att göra detta.
            </seg>
          </u>
          <u xml:id="i-b3e9110bbd14df05-785" prev="i-b3e9110bbd14df05-781" who="Q5887217">
            <seg xml:id="i-GuSUx9Zm9u731dPJB1y1CM">
              Jag blev ombedd att peka på en kommun. Mitt interpellationssvar
              gick till viss del ut på att faktiskt peka på ett par arbeten
              som man har gjort i Stockholmsregionen i projektform, men det
              är klart att detta måste fungera över hela landet. Det är därför
              vi antar den nya lagstiftning som nu träder i kraft den 1 oktober.
            </seg>
          </u>
          <note xml:id="i-PPfUaYhuSVKsPYVHzGatM9">
            Överläggningen var härmed avslutad.
          </note>
          <note xml:id="i-Dtcw6GSSFHf1N41ZknDj7c">
            24 § Svar på interpellation 2003/04:486 om folkölsförsäljning
            till minderåriga
          </note>
          <note type="speaker" xml:id="i-P9niJhFjt9CX8iDAiFy5HJ">
            Anf. 142 Statsrådet MORGAN JOHANSSON (s):
          </note>
          <u xml:id="i-b3e9110bbd14df05-786" next="i-b3e9110bbd14df05-789" who="Q5887217">
            <seg xml:id="i-dbf6GXZwrq21EPDgxF4nw">
              Herr talman! Ulrik Lindgren har frågat mig om jag avser vidta
              åtgärder för att flytta försäljningen av folköl med 3,5 volymprocent
              till Systembolaget.
            </seg>
          </u>
          <u xml:id="i-b3e9110bbd14df05-787" prev="i-b3e9110bbd14df05-786" who="Q5887217">
            <seg xml:id="i-UiAJEBynQMZ1fe1Ss6JUVs">
              Jag delar Ulrik Lindgrens oro för ungdomars folkölskonsumtion.
              Det är för lite uppmärksammat att folköl är för lätt att få tag
              på för underåriga och en ofta använd berusningsdryck främst bland
              väldigt unga.
            </seg>
          </u>
          <u xml:id="i-b3e9110bbd14df05-788" prev="i-b3e9110bbd14df05-786" who="Q5887217">
            <seg xml:id="i-YPHtrcudEBPJABwEr1RnoN">
              I det arbete som Alkoholkommittén genomför utifrån de prioriteringar
              som gjorts i den nationella handlingsplanen för att förebygga
              alkoholskador ingår insatser för att öka kontrollen av försäljningen
              av folköl till minderåriga. Bland annat har Alkoholkommittén och
              Statens folkhälsoinstitut tillsammans med Svensk Dagligvaruhandel
              tagit fram ett nationellt material för att förhindra underåriga
              att få tillgång till folköl som går under namnet Lag om leg. Här
              betonas bland annat branschens ansvar att upprätthålla åldersgränser
              och kommunernas ansvar att bedriva en effektiv tillsyn. Detta
              arbete bör rimligen ges en chans att utvecklas innan vi börjar
              tala om att göra folkölsförsäljningen tillåten endast på Systembolaget.
              Risken med det förslaget är att folk väljer att köpa starköl istället
              för folköl. Jag avser därför inte att föreslå åtgärder för att
              flytta försäljningen av folköl till Systembolaget. Det är också
              rimligt att låta de åtgärder som vidtagits i enlighet med den
              nationella handlingsplanen för att förebygga alkoholskador verka
              och utvärderas innan nya åtgärder föreslås.
            </seg>
          </u>
          <u xml:id="i-b3e9110bbd14df05-789" prev="i-b3e9110bbd14df05-786" who="Q5887217">
            <seg xml:id="i-C2Tr6onNm75K62h3njckJz">
              Regeringen har även givit Statens folkhälsoinstitut i uppdrag
              att närmare följa folkölsförsäljningens utveckling när det gäller
              ungdomar och utvärdera tillämpningen och effekterna av alkohollagens
              bestämmelser när det gäller folköl. Institutet har den 1 maj 2004
              redovisat detta uppdrag till regeringen. I rapporten konstateras
              bland annat att myndigheternas tillsyn över livsmedelsbutikernas
              folkölsförsäljning måste bli aktivare och effektivare. Hur detta
              ska åstadkommas bereds för närvarande inom Regeringskansliet.
            </seg>
          </u>
          <note type="speaker" xml:id="i-QojtCihBoCPPtqvAoVeksj">
            Anf. 143 ULRIK LINDGREN (kd):
          </note>
          <u xml:id="i-b3e9110bbd14df05-790" next="i-b3e9110bbd14df05-797" who="Q5956278">
            <seg xml:id="i-5erxjshqY2H9Ws7pna54yo">
              Herr talman! Tack för svar! Händelsevis är jag inte helt nöjd.
              Det är ju så illa att inte sedan motboken avskaffades på 50-talet
              har vi haft en så här stor alkoholpolitisk förändring som vi har
              nu. För den delen är det som bekant inte till det bättre, utan
              det blir gravt sämre. Införselkvoterna för alkohol har ju i praktiken
              blivit så mycket bil och släpvagn orkar forsla, och priserna har
              sjunkit, vilket inte alla tänker på som i dag ropar på sänkta
              alkoholskatter.
            </seg>
          </u>
          <u xml:id="i-b3e9110bbd14df05-791" prev="i-b3e9110bbd14df05-790" who="Q5956278">
            <seg xml:id="i-ATyby7pgLfhCDDhZBBVX3v">
              Vi har sålunda en rekordhög alkoholkonsumtion, och vi skördar
              en mängd skador av detta: ökad misshandel, flera alkoholpåverkade
              i trafiken, ökat berusningsdrickande även bland minderåriga och
              mer fosterskador eftersom kvinnor dricker även när de är gravida.
            </seg>
          </u>
          <u xml:id="i-b3e9110bbd14df05-792" prev="i-b3e9110bbd14df05-790" who="Q5956278">
            <seg xml:id="i-8GtrJF5YUo1RGSF4LdTcut">
              Man kan säga att vi inte har någon annan socialpolitisk fråga
              som är mer avgörande för folkhälsan än hur alkoholkonsumtionen
              utvecklar sig. Därför är det tätt mellan olika förslag om hur
              vi ska förhålla oss till detta. Somliga föreslår att vi ska åstadkomma
              den fullständiga kollapsen av svensk restriktiv alkoholpolitik
              genom att radikalt sänka priset på alkohol. Andra, som Kristdemokraterna,
              anser att det alltid är tjänstefel att ge upp.
            </seg>
          </u>
          <u xml:id="i-b3e9110bbd14df05-793" prev="i-b3e9110bbd14df05-790" who="Q5956278">
            <seg xml:id="i-SGC6a6c5edZFV2HBe1qA9Y">
              Vi tar i ordentligt och menar att vi från den 1 juli ska återinföra
              de införselkvoter som gällde vid vårt EU-inträde. Utöver det ska
              det till breda åtgärder vi kunde gott kalla det för en nationell
              mobilisering.
            </seg>
          </u>
          <u xml:id="i-b3e9110bbd14df05-794" prev="i-b3e9110bbd14df05-790" who="Q5956278">
            <seg xml:id="i-6JJfNa5tHmyXuj67nWhfjB">
              Jag gör också antagandet att inte heller vår folkhälsominister
              ger upp utan vill fortsätta att söka vägar att stävja alkoholens
              skador och skadeutvecklingen. I det sammanhanget kan man tycka
              att min fråga om statsrådet vill flytta försäljningen av folkölet
              med alkoholhalten 3,5 volymprocent till Systembolaget från livsmedelshandeln
              inte är så stor. Men den är inte betydelselös.
            </seg>
          </u>
          <u xml:id="i-b3e9110bbd14df05-795" prev="i-b3e9110bbd14df05-790" who="Q5956278">
            <seg xml:id="i-AapFtuKRg4GFYyZkzjiN7H">
              Det är väldigt många tonåringar som startar sin missbrukarkarriär
              via ölet som säljs i livsmedelsbutiker och bensinmackar med flera
              ställen. Att flytta 3,5-procentsölet till Systemet är en del i
              den stora breda åtgärdsmenyn som borde kunna övervägas. Jag förstår
              inte varför vår minister ger ett blankt nej.
            </seg>
          </u>
          <u xml:id="i-b3e9110bbd14df05-796" prev="i-b3e9110bbd14df05-790" who="Q5956278">
            <seg xml:id="i-ArzEEtoWLNWPkF3JsdFi8j">
              Poängen med att flytta bort 3,5-procentsölet är ju att vi då
              skulle få en fungerande ålderskontroll. Det har visat sig gång
              på gång att Systembolaget klarar att administrera en effektiv
              ålderskontroll. Det skulle ge sämre tillgänglighet. Sämre tillgänglighet
              vet vi ger lägre konsumtion, vilket ger mindre skador. Jag beklagar
              att ministern bara väljer att säga nej.
            </seg>
          </u>
          <u xml:id="i-b3e9110bbd14df05-797" prev="i-b3e9110bbd14df05-790" who="Q5956278">
            <seg xml:id="i-G2jX4MDXMT5ddJHa6sR37T">
              Att observera är att jag inte frågar efter en flytt av allt öl
              oavsett alkoholhalt, utan det gäller just ölen med 3,5 volymprocent.
              Statsrådet väljer att inte precisera sig i diskussionen. Om all
              folköl oavsett alkoholhalt flyttades till Systemet skulle jag
              kanske kunna dela ministerns tveksamhet. Risken är att vi då skulle
              få en ytterligare skjuts uppåt för det starkare ölet som finns
              på Systembolaget, när man väl är där och ska shoppa. Till skillnad
              från folkölet har det varit en dramatisk ökning av starkölet på
              Systemet. Därför har Kristdemokraterna inte heller föreslagit
              hittills i någon meny att vi skulle flytta allt öl till Systemet
              oavsett alkoholhalt. Jag saknar dock en reflexion från ministern
              över möjligheten och nyttan av en flytt av just 3,5-procentsölet.
            </seg>
          </u>
          <note type="speaker" xml:id="i-8x158nGztMNWCnkGXsWgJW">
            Anf. 144 Statsrådet MORGAN JOHANSSON (s):
          </note>
          <u xml:id="i-b3e9110bbd14df05-798" next="i-b3e9110bbd14df05-803" who="Q5887217">
            <seg xml:id="i-ExtM8xCZdgoH7TBKbwD1Dt">
              Herr talman! Det finns alla skäl att dela Ulrik Lindgrens oro
              och också att instämma i hans problembeskrivning när det gäller
              alkoholsituationen. Vi har sett en kraftig ökning av konsumtionen
              med över 25 % de senaste fem åren. Precis som Ulrik Lindgren säger
              är det också inom de områden som vi säger ska vara fria från alkohol.
              Det gäller till exempel graviditeten. I trafiken har vi sett en
              snabb ökning när det gäller rattfylleri. Vi har också på 15 års
              sikt sett en uppgång när det gäller ungdomars drickande. Vi kommer
              därför, för att till viss del försöka möta utvecklingen, att presentera
              nya förslag under den närmaste tiden, de närmaste månaderna.
            </seg>
          </u>
          <u xml:id="i-b3e9110bbd14df05-799" prev="i-b3e9110bbd14df05-798" who="Q5887217">
            <seg xml:id="i-8L2c1Uyj9BhuezfrAKMdzB">
              I morgon kommer vi att offentliggöra den alkoholpolitiska propositionen
              där det finns en del förslag som kanske utgör en del förklaringar.
              Vi stramar upp reglerna för reklam. Det gäller bland annat möjligheterna
              att göra reklam riktad till dem som är under 25 år. Den möjligheten
              stramas upp och försvinner. Vi aviserar en straffskärpning för
              dem som langar. Vi ger också polisen ett särskilt uppdrag att
              jobba mer intensivt med alkoholrelaterad brottslighet. Vi tillsätter
              en utredare för att se till så att vi kanske kan få alkolås i
              alla bilar, på lite sikt. Vi slåss också för sådant som gäller
              bättre information i skolorna och framför allt ett bättre förebyggande
              arbete också riktat mot föräldrarna.
            </seg>
          </u>
          <u xml:id="i-b3e9110bbd14df05-800" prev="i-b3e9110bbd14df05-798" who="Q5887217">
            <seg xml:id="i-GVa8788p7JNetz9qXyHFzB">
              Det är där det ligger, i de fyra punkter som jag brukar tala
              om. Det handlar om att bli bättre på att förebygga. Det handlar
              om att bli bättre på att bekämpa brotten som följer i spåren,
              framför allt när det gäller langningssidan. Det handlar också
              om att ta fram resurser till missbrukarvården och, slutligen,
              det internationella samarbetet på EU-nivå.
            </seg>
          </u>
          <u xml:id="i-b3e9110bbd14df05-801" prev="i-b3e9110bbd14df05-798" who="Q5887217">
            <seg xml:id="i-4HfkLsy6NkLqorL2WTHZhE">
              I det totala sammanhanget är frågan om folkölet inte alls betydelselös.
              Även om folkölsförsäljningen har minskat ganska rejält trendmässigt
              är det ändå en viktig inkörsport för många av de allra yngsta.
              En sexpack folköl motsvarar ju nästan 25 centiliter starksprit.
              Man förstår varför det är en berusningsdryck för de allra yngsta,
              kanske de som är 1112 eller 1314 år. Därför försöker vi möta det
              på olika sätt.
            </seg>
          </u>
          <u xml:id="i-b3e9110bbd14df05-802" prev="i-b3e9110bbd14df05-798" who="Q5887217">
            <seg xml:id="i-GqsDycrEcLkHtyM311dRXW">
              Det är naturligtvis en avvägningsfråga. Det jag säger gäller
              både öl med 2,8 volymprocent och 3,5 volymprocent. Om vi skulle
              flytta in dem på Systemet är jag rädd för att det skulle ge en
              ytterligare skjuts uppåt för starkölsförsäljningen. Jag är rädd
              för att folkölet i praktiken skulle försvinna och helt och hållet
              bytas mot starköl. Ur ett totalkonsumtionsperspektiv är det inte
              särskilt lyckat.
            </seg>
          </u>
          <u xml:id="i-b3e9110bbd14df05-803" prev="i-b3e9110bbd14df05-798" who="Q5887217">
            <seg xml:id="i-Y1SNXXKMvpaW25zaAb3xAz">
              I stället måste vi försöka bli mycket bättre på att se till att
              de regler som i dag gäller för handeln faktiskt följs. Vi har
              nu det projekt som heter Lag om leg, som drivs av Alkoholkommittén.
              Jag tycker att man ska ge det lite tid innan man börjar väcka
              frågan om att ölet ska in på Systemet och att det har varit meningslöst.
              Jag tror nämligen inte det. Jag tror att man kan jobba med upplysningsverksamhet
              i förhållande till handeln men också informera om de skarpa instrument
              som vi har inom tillsynsverksamheten för att se till man följer
              de här reglerna på ett bättre sätt.
            </seg>
          </u>
          <note type="speaker" xml:id="i-PVjDHGsimP3eeeFJW3v3wZ">
            Anf. 145 ULRIK LINDGREN (kd):
          </note>
          <u xml:id="i-b3e9110bbd14df05-804" next="i-b3e9110bbd14df05-810" who="Q5956278">
            <seg xml:id="i-7N6Q7Dw2Jg2hhaS8H2HtCJ">
              Herr talman! Jag ser naturligtvis fram emot presentationen i
              morgon av vad alkoholpropositionens förslag kan komma att innehålla.
              Det finns säkert en rad förslag som vi kan enas om, som ministern
              gav exempel på här och lyfte på täcket för lite grann i sitt första
              anförande. Men jag saknar fortfarande en ordentlig, mer genomgående
              reflexion om den frågeställning vi har i dag, om 3,5-procentsölet.
            </seg>
          </u>
          <u xml:id="i-b3e9110bbd14df05-805" prev="i-b3e9110bbd14df05-804" who="Q5956278">
            <seg xml:id="i-ASc8fjEdstJGohkXbKiiDi">
              Det är naturligtvis rätt att avväga vilken effekt det ena eller
              det andra skulle ge. Jag talar om att bara flytta 3,5-procentsölet.
              Den vanliga konsumenten är nöjd och känner inte skillnad på 2,8
              och 3,5 volymprocent. Det är jag ganska övertygad om. Ölet med
              3,5 volymprocent har sin betydelse för att det ganska avsevärt
              ökar möjligheten att bli berusad, särskilt för den som är ung
              och känsligare för alkohol. Det skulle alltså finnas en poäng
              med att den kom under striktare kontroll.
            </seg>
          </u>
          <u xml:id="i-b3e9110bbd14df05-806" prev="i-b3e9110bbd14df05-804" who="Q5956278">
            <seg xml:id="i-V3u1WB1nw6iLK2eC8XJNGP">
              Herr talman! Jag saknar också en otålighetsgräns hos vår minister.
              Morgan Johansson anger inte någon bortre gräns för när han tröttnar
              på branschen och kommunernas bristande kapacitet och ork att utöva
              kontroll och att han därmed skulle överväga någon ytterligare
              åtgärd. Han angav inte heller någon ytterligare åtgärd vad alkoholpropositionen
              beträffar, om inte det har skett en bättring inom en viss tidsperiod
              hos bransch och kommuner.
            </seg>
          </u>
          <u xml:id="i-b3e9110bbd14df05-807" prev="i-b3e9110bbd14df05-804" who="Q5956278">
            <seg xml:id="i-PjUfBamoragD6K6WLLNGwh">
              Statsrådet hänvisar till det nationella materialet som Alkoholkommittén,
              Statens folkhälsoinstitut och Svensk Dagligvaruhandel jobbar med
              Lag om leg. Det är naturligtvis bra. Men det är samma hänvisning
              som vi känner igen från interpellationssvar från förra året. Jag
              vet att det ställdes en liknande interpellation av bland annat
              Kristdemokraternas Jakob Forssmed. Han fick då samma hänvisning
              till det här materialet. Det har visat sig vid de enda regelbundna
              stickprovskontroller av format som bedrivs, alltså UNF:s, Ungdomens
              nykterhetsförbund, att man inte kan ange någon förbättring av
              dagligvaruhandelns förmåga över tid att sköta ålderskontrollen.
              Inte heller kan det sägas att den skärpning av alkohollagen som
              vi fick 2001 har lett till en förbättring av kontrollen. Det är
              tre år som det har pågått.
            </seg>
          </u>
          <u xml:id="i-b3e9110bbd14df05-808" prev="i-b3e9110bbd14df05-804" who="Q5956278">
            <seg xml:id="i-TQReM5sokyN3KDoULmLbf3">
              Även om somliga kommuner för det finns naturligtvis alltid undantag
              har förbättrat sin tillsyn av dagligvaruhandeln kan man inte säga
              att kommunerna generellt har en skarp verksamhet på området.
            </seg>
          </u>
          <u xml:id="i-b3e9110bbd14df05-809" prev="i-b3e9110bbd14df05-804" who="Q5956278">
            <seg xml:id="i-4RHgjJY9xVoBiBJgB6Hcen">
              Även Folkhälsoinstitutet, som det hänvisas till i interpellationssvaret,
              bekräftar i sin rapport från den 1 maj att kontrollen inte blivit
              bättre. De visar upp samma resultat som UNF från sin stickprovskontroll
              och föreslår därför att myndigheternas tillsyn över folkölsförsäljningen
              måste bli aktivare och effektivare. Frågan är bara hur. Det anges
              inte heller i något svar om man vill kompensera med annan åtgärd.
              Om man inte vill flytta folkölet till Systemet, utan i stället
              kompensera med annan åtgärd, anges inte heller detta i svaret.
              Möjligen anges det i propositionen som kommer i morgon vad vet
              jag.
            </seg>
          </u>
          <u xml:id="i-b3e9110bbd14df05-810" prev="i-b3e9110bbd14df05-804" who="Q5956278">
            <seg xml:id="i-4dSsEiwc4vhTHyjy3iNig3">
              Summa summarum: Man får intrycket att det finns en fortsatt passiv
              väntan på att branschen och kommunerna ska bli bättre. Under tiden
              ökar och ökar alkoholkonsumtionen.
            </seg>
          </u>
          <note type="speaker" xml:id="i-Pc95wKWsyE8iw1sAdT1Ejn">
            Anf. 146 Statsrådet MORGAN JOHANSSON (s):
          </note>
          <u xml:id="i-b3e9110bbd14df05-811" next="i-b3e9110bbd14df05-817" who="Q5887217">
            <seg xml:id="i-V15ABrZGM3nBXK3NSeA7QP">
              Herr talman! Vi har valt vägen att via projekt som Lag om leg
              försöka få till stånd en ändring av tingens ordning. Då måste
              det rimligen få några år på sig att sätta sig. Det är klart att
              den här insatsen ska utvärderas på samma sätt som allt annat som
              Alkoholkommittén gör.
            </seg>
          </u>
          <u xml:id="i-b3e9110bbd14df05-812" prev="i-b3e9110bbd14df05-811" who="Q5887217">
            <seg xml:id="i-ULpaRRoNNukwsCV3TWq4PG">
              Den alkoholpolitiska handlingsplanen löper ut nästa år, och vi
              tänker därför till nästa vår ta fram en ny nationell handlingsplan
              när det gäller alkoholpolitiken. Det gör vi naturligtvis mot bakgrund
              av dels det som hittills gjorts, dels utifrån de utvärderingar
              som gjorts. Då kommer givetvis alla frågorna om hur man bäst jobbar
              upp igen. Jag vill bara säga att frågan är lite tidigt väckt,
              det vill säga att efter bara något eller ett par års tid döma
              ut detta sätt att arbeta.
            </seg>
          </u>
          <u xml:id="i-b3e9110bbd14df05-813" prev="i-b3e9110bbd14df05-811" who="Q5887217">
            <seg xml:id="i-RedKTSFGi6QygdVS9THto">
              Jag tror att det finns möjligheter att kunna åstadkomma en mycket
              skarpare tillsyn från kommunernas sida, men då gäller det i så
              fall att vi fokuserar på det och också jobbar med det. Det är
              mitt svar till Ulrik Lindgren när han talar om att flytta över
              det till Systembolaget. Jag tror inte på den modellen eftersom
              jag tror att det skulle kunna innebära att totalkonsumtionen av
              alkohol snarare ökade i vårt land.
            </seg>
          </u>
          <u xml:id="i-b3e9110bbd14df05-814" prev="i-b3e9110bbd14df05-811" who="Q5887217">
            <seg xml:id="i-AJ5WsSEDuYLLS99iNUfDj2">
              Sedan vill jag fånga upp en fråga som lyftes fram i Ulrik Lindgrens
              förra inlägg. Det gäller frågan om införselreglerna, där han pläderade
              för ett ensidigt svenskt återinförande av de gamla införselreglerna.
              Låt mig bara säga att det skulle vara ett slag i luften av två
              skäl. Det första är att vi med mycket stor sannolikhet relativt
              omgående skulle få ett beslut från EG-domstolen om att detta inte
              var i överensstämmelse med fördraget. Och när det gäller rättsläget
              har vi egentligen inget underlag att luta oss mot för att hävda
              motsatsen.
            </seg>
          </u>
          <u xml:id="i-b3e9110bbd14df05-815" prev="i-b3e9110bbd14df05-811" who="Q5887217">
            <seg xml:id="i-UiwuUvBXRGgBjSDeR5RKyj">
              Det andra skälet är att eftersom svenska domstolar måste döma
              efter EG-rätten när EG-rätten står i konflikt med svenska lagar
              skulle återinförandet i praktiken inte ens kunna genomföras. Den
              som förde in tio liter sprit, även om vi hade dragit ned införselkvoten
              till fem liter, skulle kunna överklaga och dessutom få rätt också
              i en svensk domstol. Det här tror jag att Ulrik Lindgren känner
              till. Egentligen vet han att den vägen är stängd, men han väljer
              ändå att driva frågan, vilket jag tycker är lite tråkigt.
            </seg>
          </u>
          <u xml:id="i-b3e9110bbd14df05-816" prev="i-b3e9110bbd14df05-811" who="Q5887217">
            <seg xml:id="i-9qkUkdSJePMeP2WJZDKenS">
              Vi måste i stället jobba för att få till stånd en annan syn på
              alkohol i Europa, samla alla de länder som faktiskt känner av
              den ökande alkoholkonsumtionen, driva detta hårt och aktivt i
              den europeiska debatten vilket vi också gör och därigenom få till
              stånd en diskussion om införselreglerna totalt sett, det vill
              säga om det är rimligt att ha så höga införselkvoter.
            </seg>
          </u>
          <u xml:id="i-b3e9110bbd14df05-817" prev="i-b3e9110bbd14df05-811" who="Q5887217">
            <seg xml:id="i-3cUz6CeQdfPRTR26eDdUte">
              Vi måste också få till stånd en höjning av minimiskatterna i
              Europa, för det är på något sätt grunden för det hela. Det är
              bisarrt att minimiskatterna på sprit är så låga att de knappt
              märks, samtidigt som skatten på vin är noll. Detta driver vi från
              svensk sida, och vi tror att det är den enda framkomliga vägen
              för att på sikt komma åt problemet.
            </seg>
          </u>
          <note type="speaker" xml:id="i-GvYCbZqAMwyt3uUf262mVp">
            Anf. 147 ULRIK LINDGREN (kd):
          </note>
          <u xml:id="i-b3e9110bbd14df05-818" next="i-b3e9110bbd14df05-821" who="Q5956278">
            <seg xml:id="i-PzaBKCAbW6Fb9ENU5JRe8G">
              Herr talman! Lag om leg måste få några år på sig, tycker vår
              folkhälsominister, men han preciserar inte hur många år, om det
              är tio år eller vad det kan röra sig om. Vi ska också få någon
              ny handlingsplan nästa år, och han tycker frågan är för tidigt
              väckt, att det är för tidigt att ifrågasätta hur det går.
            </seg>
          </u>
          <u xml:id="i-b3e9110bbd14df05-819" prev="i-b3e9110bbd14df05-818" who="Q5956278">
            <seg xml:id="i-Khn7p5pWL2Ns5qhikiEM8k">
              Jag tycker att det är i allra högsta grad angeläget att ligga
              på väldigt i de här frågorna. De alkoholskador som vi kommer att
              få av den här historiskt höga alkoholkonsumtionen borde få hela
              nationen på fötter, men de åtgärder vi hittills sett kan inte
              med bästa vilja i världen anses vara tillräckliga. Jag tror inte
              heller att vår minister egentligen tycker det utan lider av vad
              han ska ta sig till. Därför borde förhållandet till folkölshanteringen
              och hur frågan sköts i Sverige visa sig i mera tagg och större
              skärpa.
            </seg>
          </u>
          <u xml:id="i-b3e9110bbd14df05-820" prev="i-b3e9110bbd14df05-818" who="Q5956278">
            <seg xml:id="i-C3rQ1dQjsV9hxCtXZEibnh">
              Kristdemokraterna har förvisso tagit i när det gäller införselreglerna
              från den 1 juli. Vi vill egentligen återgå till de införselkvoter
              som gällde vid EU-inträdet. Det är absurt att EU i praktiken ska
              kunna tvinga ett medlemsland att höja sina alkoholskador. Det
              är mycket absurt. Vi har resonerat som så att vi skulle kunna
              få en viss tid några år på oss, eftersom EG-domstolens hantering
              innebär några processår. Den tiden skulle vi kunna använda till
              att plädera och verka för en annan tingens ordning och därmed
              få en acceptans för att få sköta det hela på ett annat sätt. I
              den här debatten handlar det dock strikt om 3,5-procentsölet.
            </seg>
          </u>
          <u xml:id="i-b3e9110bbd14df05-821" prev="i-b3e9110bbd14df05-818" who="Q5956278">
            <seg xml:id="i-LpRufSBy66B2XDcc62zYjH">
              För att få en folklig förståelse för det här tror jag att vi
              även kan tala i frihetstermer, och om vi får en folklig förståelse
              för det är det också möjligt att genomföra. Vi ser från tobaksbruket,
              som vi drivit tillbaka, att man kan få en större folklig förståelse
              om man väcker och driver frågorna och pekar på att skadorna faktiskt
              inte är acceptabla.
            </seg>
          </u>
          <note type="speaker" xml:id="i-AiZL7aE9j5NxVWjjp4MQoL">
            Anf. 148 Statsrådet MORGAN JOHANSSON (s):
          </note>
          <u xml:id="i-b3e9110bbd14df05-822" next="i-b3e9110bbd14df05-824" who="Q5887217">
            <seg xml:id="i-KFhBbf2aLvLZBmGBjDxDJF">
              Herr talman! Det här är frågor som man kan driva med ganska stort
              folkligt stöd i ryggen. Det finns dock de som försöker hävda motsatsen,
              och svenska folket har en kluven inställning till alkohol. Det
              är klart att det är så. Många av våra traditioner är på ett eller
              annat sätt knutna till alkohol. Å andra sidan har vi alla någon
              eller några i vår bekantskapskrets någon granne eller släkting
              som fått alkoholproblem. Vi vet också att kanske 200 000 barn
              växer upp i missbrukarfamiljer.
            </seg>
          </u>
          <u xml:id="i-b3e9110bbd14df05-823" prev="i-b3e9110bbd14df05-822" who="Q5887217">
            <seg xml:id="i-XD83dhUtFqidQxLvTxxGG9">
              Svenska folket är i grund och botten ett solidariskt och socialt
              medvetet folk, och det klarar av att tydligt se dessa samband.
              Vi ligger i allra högsta grad på när det gäller alkoholpolitiken,
              för att använda Ulrik Lindgrens uttryck. Det handlar verkligen
              om att ligga på i den här frågan. Men då ska man också komma ihåg
              att vi har starka motståndare. Vi har en marknadsliberal EU-kommission
              som under lång tid drivit frågan och hävdat att alkohol är som
              vilken annan vara som helst, att det är som att sälja kläder,
              skor och choklad. Därifrån försöker man föra fram den synen, medan
              vi kämpar för att försöka hålla kvar den restriktiva och socialt
              ansvarstagande alkoholpolitiken. Den politiken har i Sverige varit
              mycket lyckosam. Där kan vi visa ett mycket lyckosamt resultat.
            </seg>
          </u>
          <u xml:id="i-b3e9110bbd14df05-824" prev="i-b3e9110bbd14df05-822" who="Q5887217">
            <seg xml:id="i-Q8pEwhWuazfeF8G9oK8mWb">
              Jag tror att det finns möjlighet att vända utvecklingen. Vi har
              klarat det en gång tidigare, nämligen när vi vände ned kurvorna
              från 70- och 80-talen. Jag tror att vi kan klara det igen, men
              då måste vi, som jag sade tidigare, bygga ut de grundläggande
              delar som vi nu går fram med: förebyggande insatser, bekämpning
              av brotten, en ökning av missbrukarvården och det internationella
              samarbetet.
            </seg>
          </u>
          <note xml:id="i-DvXPZ4g5udyNwDn3z13CT7">
            Överläggningen var härmed avslutad.
          </note>
          <note xml:id="i-WTEXRaGWsCyxf4gpRGYzYM">
            25 § Svar på interpellation 2003/04:487 om hörselskador som ett
            folkhälsoproblem
          </note>
          <note type="speaker" xml:id="i-MHAUVrzJrEGyi3u2TfM4XM">
            Anf. 149 Statsrådet MORGAN JOHANSSON (s):
          </note>
          <u xml:id="i-b3e9110bbd14df05-825" next="i-b3e9110bbd14df05-827" who="Q5887217">
            <seg xml:id="i-V2eJKGXqZaLS3SD6782xAt">
              Herr talman! Anne-Marie Ekström har frågat mig vad jag avser
              att vidta för åtgärder för att hörselskador ska uppmärksammas
              mer och betraktas som ett folkhälsoproblem.
            </seg>
          </u>
          <u xml:id="i-b3e9110bbd14df05-826" prev="i-b3e9110bbd14df05-825" who="Q5887217">
            <seg xml:id="i-PvtWxojmZ4HqKfmpbnB2ZU">
              Jag delar helt frågeställarens uppfattning att hörselskador är
              ett folkhälsoproblem. Många människor är drabbade, och det innebär
              ofta svår sänkning av livskvaliteten. Att inte kunna delta i ett
              normalt socialt liv kan bli en följd av hörselproblem. Nedsatt
              hörsel är inte den enda hörselskadan. Till denna kan läggas alla
              dem som drabbas av tinnitus och ljudöverkänslighet. Vi ser också
              där en ökning och även en ökning bland unga människor. En viktig
              faktor för att utlösa tinnitus, men inte den enda, är just höga
              ljudnivåer. Det var också anledningen till att regeringen i regleringsbrevet
              för budgetåret 2003 gav Socialstyrelsen i uppdrag att utvärdera
              om regelverket kring höga ljudnivåer ger avsedd effekt, inklusive
              eventuella brister i regelverket. Uppdraget redovisades på försommaren
              2003.
            </seg>
          </u>
          <u xml:id="i-b3e9110bbd14df05-827" prev="i-b3e9110bbd14df05-825" who="Q5887217">
            <seg xml:id="i-ArV8RYnvRufrT8yWyzRQQk">
              Bland annat föreslår Socialstyrelsen en skärpning genom att i
              de allmänna råden ändra från rekommendation till riktvärden. Dessa
              riktvärden föreslås omfatta även diskotek och konserter för allmänheten.
              För verksamheter som vänder sig till barn föreslås ytterligare
              skärpta maximinivåer. Remissomgången är just avslutad, och sammanställningen
              av remissvaren pågår i Regeringskansliet. Först därefter kommer
              vi att ta ställning till vilka ytterligare åtgärder som vi behöver
              vidta för att minska problemet med alltför höga ljudnivåer i delar
              av samhället.
            </seg>
          </u>
          <note type="speaker" xml:id="i-H4BCMAQo7Mjz55dLvS5cG7">
            Anf. 150 ANNE-MARIE EKSTRÖM (fp):
          </note>
          <u xml:id="i-b3e9110bbd14df05-828" next="i-b3e9110bbd14df05-832" who="Q4768084">
            <seg xml:id="i-A4UVSStQ7s23McfvMkh7K">
              Herr talman! Jag vill tacka statsrådet för svaret. Vid den allmänna
              motionstiden skrev jag en motion i den här frågan, men den har
              inte blivit behandlad under året, förmodligen på grund av tidsbrist.
              Därför är det glädjande att statsrådet tar dessa frågor på allvar
              och att han anser att hörselskador kan betecknas som ett folkhälsoproblem.
            </seg>
          </u>
          <u xml:id="i-b3e9110bbd14df05-829" prev="i-b3e9110bbd14df05-828" who="Q4768084">
            <seg xml:id="i-PNEsTHoCX6qy7mi92FUfqD">
              Men det finns alltid ett men det går för långsamt. Det här brådskar.
              Hörselskadorna ökar, precis som statsrådet sade tidigare, och
              särskilt bland kvinnor och unga. Den här debatten har blivit extra
              aktuell genom att en av kvällstidningarna i dag har tagit upp
              frågan om att tinnitus ökar bland unga. Det är bra att medierna
              sätter i gång debatten, men då måste vi politiker också haka på.
              Tinnitus är som sagt en typ av hörselskada. Andra typer och grader
              av hörselskador är hörselnedsättning, Ménières sjukdom, ljudöverkänslighet
              och vuxendövhet. Hörselskadade är alltså en heterogen grupp.
            </seg>
          </u>
          <u xml:id="i-b3e9110bbd14df05-830" prev="i-b3e9110bbd14df05-828" who="Q4768084">
            <seg xml:id="i-J859RMeqUNYKP7vVhZkCW6">
              Totalt är det i Sverige cirka en miljon människor i åldrarna
              0110 år som lider av hörselskador. Och, som sagt, hörselskadorna
              ökar. En uppskattning som forskare i Finland har kommit fram till
              är att det 2020 kommer att finnas dubbelt så många med hörselskador
              som i dag. Enligt forskare finns det främst tre orsaker till hörselnedsättning:
              genetiska faktorer, bullriga ljudmiljöer och ålder.
            </seg>
          </u>
          <u xml:id="i-b3e9110bbd14df05-831" prev="i-b3e9110bbd14df05-828" who="Q4768084">
            <seg xml:id="i-17QpUTA2UhEEKmjWYhjPNP">
              Herr talman! Jag vill dela upp problemställningen kring hörselskador
              i två delar. Det handlar dels om att tydliggöra att hörselskador
              är ett folkhälsoproblem genom att informera och skapa debatt om
              hur man kan motverka de alltmer ökande hörselproblemen, dels om
              hur man ska hitta lösningar för dem som redan har en hörselskada
              så att de kan vara delaktiga i samhällslivet och kunna vara kvar
              i arbetslivet. Rapporter har kommit om att alltför många tvingas
              bli förtidspensionerade på grund av sina hörselproblem. Ökningen
              bland dessa gäller i stor utsträckning kvinnor. Om det här har
              jag skrivit en interpellation till statsrådets kollega Hans Karlsson
              som vi kommer att diskutera om några veckor. Därför, herr talman,
              kommer jag att hålla mig till frågan om hur man ska skapa debatt
              om att hörselskador är ett allt ökande folkhälsoproblem.
            </seg>
          </u>
          <u xml:id="i-b3e9110bbd14df05-832" prev="i-b3e9110bbd14df05-828" who="Q4768084">
            <seg xml:id="i-LNoTUu27szFwnHV99rgJg7">
              När det gäller andra frågor som berör folkhälsan pågår ett brett
              upplysningsarbete och en bred diskussion. Det gäller alkohol det
              hörde vi alldeles nyss och droger. På sista tiden har till och
              med problem med spelberoende börjat diskuteras, om än inte i någon
              större utsträckning. Men sådant upplysningsarbete som handlar
              om att informera föräldrar om hur de ska skydda sina små barn
              från höga ljudnivåer på den kommande sommarens alla utomhuskonserter
              lyser med sin frånvaro. Tidningsartikeln i dag är en början, men
              vad kommer ministern att göra för att debatten ska ta fart och
              informationen öka?
            </seg>
          </u>
          <note type="speaker" xml:id="i-6ZXhHvZJbUH3ACQ23U2oEn">
            Anf. 151 Statsrådet MORGAN JOHANSSON (s):
          </note>
          <u xml:id="i-b3e9110bbd14df05-833" next="i-b3e9110bbd14df05-837" who="Q5887217">
            <seg xml:id="i-KDEc7aEp2DXyd7ErbWhHhR">
              Herr talman! Det är en viktig fråga som Anne-Marie Ekström tar
              upp. Precis som hon säger ökar hörselskadorna. Vi kan också se
              fram emot om man nu ska uttrycka det på det sättet ett växande
              antal svenskar som kommer att gå omkring med nedsatt hörsel eller
              andra typer av hörselproblem.
            </seg>
          </u>
          <u xml:id="i-b3e9110bbd14df05-834" prev="i-b3e9110bbd14df05-833" who="Q5887217">
            <seg xml:id="i-EQEMPsSoU1PGCj2fEUiRZ5">
              När jag säger att det här är en folkhälsofråga pekar jag egentligen
              ut två saker. Det ena är att det här måste hanteras inom ramen
              för det övriga folkhälsoarbetet. Det är ingenting som ligger vid
              sidan om, utan det här är i allra högsta grad en del av det.
            </seg>
          </u>
          <u xml:id="i-b3e9110bbd14df05-835" prev="i-b3e9110bbd14df05-833" who="Q5887217">
            <seg xml:id="i-EPVB37jmd4vdZTsbZ76KiT">
              Vi startade i höstas en nationell ledningsgrupp för folkhälsofrågor
              där det finns representanter för ett antal statliga myndigheter.
              Det är generaldirektörerna själva som sitter där, som jag träffar
              då och då. Vi går igenom de folkhälsomål som riksdagen ställde
              sig bakom för ett år sedan för att se vad vi kan göra bättre.
              Det handlar om vad vi kan göra för att minska problemen generellt
              sett men också om att förebygga problemen.
            </seg>
          </u>
          <u xml:id="i-b3e9110bbd14df05-836" prev="i-b3e9110bbd14df05-833" who="Q5887217">
            <seg xml:id="i-X4wGKF8kF3QZuErj9MgFUb">
              Det är klart att vi då också bör ta upp frågan kring hörsel och
              hörselnedsättning, tycker jag, i den nationella ledningsgruppen
              för folkhälsofrågor, och det tänker jag göra. Det handlar just
              om att ställa frågan: Hur kan vi bli bättre på det som Anne-Marie
              Ekström faktiskt själv lyfte fram, nämligen information om hur
              vi skyddar oss själva, att vi ska vara rädda om vår hörsel, och
              framför allt våra barn. Den delen, om informationsinsatserna,
              ska jag gärna ta med mig vidare till den gruppen.
            </seg>
          </u>
          <u xml:id="i-b3e9110bbd14df05-837" prev="i-b3e9110bbd14df05-833" who="Q5887217">
            <seg xml:id="i-R6pZtYiBwskKxV1JL86DHx">
              Sedan, som Anne-Marie Ekström också har sett i svaret, bereder
              vi då förslagen från Socialstyrelsen när det gäller riktvärden
              för ljudvolymer och hur brett man i så fall ska rikta sig när
              det gäller de här riktvärdena och vilka de ska omfatta. Vi är
              inte färdiga än i den beredningen, men där hoppas jag att vi också
              ska kunna komma fram.
            </seg>
          </u>
          <note type="speaker" xml:id="i-PHfofjUo2sJrdzkugiYePB">
            Anf. 152 ANNE-MARIE EKSTRÖM (fp):
          </note>
          <u xml:id="i-b3e9110bbd14df05-838" next="i-b3e9110bbd14df05-840" who="Q4768084">
            <seg xml:id="i-5S32xyvbjDyaQdgv4mJPhA">
              Herr talman! Jag tycker att det känns bra att statsrådet tänker
              ta upp de här frågorna i folkhälsoarbetet. Jag hoppas att det
              kommer att ske skyndsamt. För de här frågorna är viktiga. Nu väntar,
              som sagt, en sommarsäsong med många utomhuskonserter och många
              musikfestivaler. Och många barn kommer att utsättas för det här.
              I min egen hemkommun Borås har vi så kallade sommartorsdagar med
              artister. Familjer med barn går dit utan att barnen har några
              hörselskydd, och det är ofta höga ljudnivåer.
            </seg>
          </u>
          <u xml:id="i-b3e9110bbd14df05-839" prev="i-b3e9110bbd14df05-838" who="Q4768084">
            <seg xml:id="i-9QeXLMZWqr1z2evbM7MiUu">
              Det är jättebra att den här utredningen har kommit i gång och
              att man sammanställer remissvaren. Men vissa frågor kan man ta
              upp utan att man säger precis vilka decibelvärden det ska vara.
              Man kan gå ut och informera och ge kunskap just till föräldrar,
              men det gäller även skolor och dagis. Där är det ju problem med
              stora barngrupper som skapar mycket höga ljudnivåer, men där kan
              man också med enkla medel minska ljudnivån. Jag har varit i en
              skola där man satte gamla utslitna tennisbollar på stolarna för
              att minska skrapljuden. Man kan sätta upp mer textilier. Jag vet
              att i en annan skola i Borås har man använt pengar som man i och
              för sig skulle ha till lekmaterial till att i stället sätta upp
              gardiner och sådana saker.
            </seg>
          </u>
          <u xml:id="i-b3e9110bbd14df05-840" prev="i-b3e9110bbd14df05-838" who="Q4768084">
            <seg xml:id="i-GqB1GDEhgaa57Vqm5biPoB">
              Jag tycker att det finns mycket som man kan göra utan att man
              ska behöva vänta på att de här remissvaren ska sammanställas.
              Jag tänker fortsätta att driva den här frågan och försöka skriva
              artiklar och framföra detta där jag bor. Det handlar om att få
              ut budskapet att det är viktigt att tänka på särskilt barnens
              öron men även ungdomarnas och de vuxnas.
            </seg>
          </u>
          <note type="speaker" xml:id="i-GDsgTez6agnDAgBoHkpZZU">
            Anf. 153 Statsrådet MORGAN JOHANSSON (s):
          </note>
          <u xml:id="i-b3e9110bbd14df05-841" next="i-b3e9110bbd14df05-844" who="Q5887217">
            <seg xml:id="i-JwZSG2LpmK1y5i78q95tRt">
              Herr talman! Jag delar Anne-Marie Ekströms uppfattning att det
              finns väldigt mycket, ofta enkla, praktiska och små saker, som
              man kan göra i vardagslivet för att minska riskerna för kanske
              framför allt barnen men också alla oss andra. Och i det sammanhanget
              måste vi då bli bättre på att uppmärksamma problemen över huvud
              taget. Det är ju först när man gör det som man börjar tänka på
              vad man kan göra för att åstadkomma förbättringar. Det andra är
              att vi självklart generellt sett måste bli bättre på att förebygga
              de här situationerna och inrikta oss på det.
            </seg>
          </u>
          <u xml:id="i-b3e9110bbd14df05-842" prev="i-b3e9110bbd14df05-841" who="Q5887217">
            <seg xml:id="i-Kw5o2oLeuWCFuKd4zfG5nD">
              Jag vill bara säga att jag gärna tar till mig det som Anne-Marie
              Ekström har tagit upp här, och jag tar gärna med mig frågeställningarna
              till den nationella ledningsgruppen.
            </seg>
          </u>
          <u xml:id="i-b3e9110bbd14df05-843" prev="i-b3e9110bbd14df05-841" who="Q5887217">
            <seg xml:id="i-4hp38cMDT1JRYW5LFxcBYe">
              Vi kan inom ramen för den se hur vi ska jobba vidare för att
              skapa en större diskussion kring hörselproblemen.
            </seg>
          </u>
          <u xml:id="i-b3e9110bbd14df05-844" prev="i-b3e9110bbd14df05-841" who="Q5887217">
            <seg xml:id="i-B4ySzVd6UmN7ibJjtCrXze">
              Frågan om riktvärden bereder vi vidare. Det är precis som Anne-Marie
              Ekström säger bara en liten del av vad vi ska göra åt problemen.
            </seg>
          </u>
          <note type="speaker" xml:id="i-PYVrxFgLX7hkVJW6iXwPFj">
            Anf. 154 ANNE-MARIE EKSTRÖM (fp):
          </note>
          <u xml:id="i-b3e9110bbd14df05-845" next="i-b3e9110bbd14df05-847" who="Q4768084">
            <seg xml:id="i-VY1si5TEjJa9eRbKo87yzd">
              Herr talman! Vi verkar vara väldigt överens. Jag kände också
              att vi skulle vara det. Jag skrev interpellationen för att jag
              ville väcka debatt.
            </seg>
          </u>
          <u xml:id="i-b3e9110bbd14df05-846" prev="i-b3e9110bbd14df05-845" who="Q4768084">
            <seg xml:id="i-7Gf2PbLs4kuhpbETuWVoUb">
              Jag vill också passa på att påpeka att man inte får glömma dem
              som redan är hörselskadade och lider väldigt i dag på grund av
              de höga ljudnivåer som finns. Det räcker med alla gräsklippare
              och trimrar som är ute i trädgårdarna nu när det är sommarsäsong.
              Det gör att de får det väldigt besvärligt. Jag läste en insändare
              i Borås Tidning. En kvinna uttalade sig om hur lugnt och skönt
              det var när snön skapade bomull runtomkring huset. Även om det
              var skönt att det blev ljusare fasade hon för när sommarens alla
              maskiner sätter i gång, trimrar, gräsklippare och allt vad det
              heter.
            </seg>
          </u>
          <u xml:id="i-b3e9110bbd14df05-847" prev="i-b3e9110bbd14df05-845" who="Q4768084">
            <seg xml:id="i-Cj1b8gd4Ds7RS9g1uyAg4C">
              Jag vill väcka debatt, och jag tror att vi har satt i gång någonting.
              Jag hoppas att folkhälsoministern tar tag i det här och fortsätter
              att jobba med det som en folkhälsofråga.
            </seg>
          </u>
          <note type="speaker" xml:id="i-KmACvT5CZco2h55yYSsGba">
            Anf. 155 Statsrådet MORGAN JOHANSSON (s):
          </note>
          <u xml:id="i-b3e9110bbd14df05-848" next="i-b3e9110bbd14df05-853" who="Q5887217">
            <seg xml:id="i-EBYNbeWaFPr1UxqZTJaV3R">
              Herr talman! Jag tackar för den här diskussionen. Jag tycker
              att det är bra att få upp de här frågorna till en allmän större
              debatt, och det här är ett forum man kan göra det i. Som sagt
              ska jag göra vad jag kan på min kant för att se till att det tar
              ännu större plats i offentligheten.
            </seg>
          </u>
          <note xml:id="i-Tr4YkLVcJccvvJNMVUBZbc">
            Överläggningen var härmed avslutad.
          </note>
          <note xml:id="i-V9voEvUsA7bQT7ErFpwuNu">
            26 § Hänvisning av ärenden till utskott och beslut om förlängd
            motionstid
          </note>
          <note xml:id="i-HTgYC2p3r6JRsfYaQXsZJq">
            Föredrogs och hänvisades
          </note>
          <note xml:id="i-TSh2Bz9vZNiJ6njDEbYeKi">
            Kammaren biföll talmannens förslag att motionstiden för ovanstående
            ärenden skulle förlängas till onsdagen den 23 juni.
          </note>
          <note xml:id="i-9fRC28znwNCS9KJ9KFNHWf">
            27 § Anmälan om frågor för skriftliga svar
          </note>
          <u xml:id="i-b3e9110bbd14df05-849" prev="i-b3e9110bbd14df05-848" who="Q5887217">
            <seg xml:id="i-SJvrs4ZdR1nBGfrnSm6hpT">
              Anmäldes att följande frågor för skriftliga svar framställts
            </seg>
          </u>
          <note xml:id="i-8HMjRWMQsCfvTJxZdT38Rc">
            den 1 juni
          </note>
          <note xml:id="i-MuALgbH7RfXZqiyyMNKjMF">
            Sermin Özürküt
          </note>
          <note xml:id="i-LcUCm79nta7qY1j7Gb8sWG">
            Sermin Özürküt
          </note>
          <u xml:id="i-b3e9110bbd14df05-850" prev="i-b3e9110bbd14df05-848" who="Q5887217">
            <seg xml:id="i-MCNyYkN9qpxWQnM2kiJK1h">
              Alice Åström
            </seg>
          </u>
          <note xml:id="i-JZvpK7aLGkYLr65peg92ZM">
            Erik Ullenhag
          </note>
          <note xml:id="i-NkM6AH9cFFAp11vUaFovUZ">
            Jörgen Johansson
          </note>
          <note xml:id="i-BcKU2qhjsggm5ceHFhr97A">
            Johan Pehrson
          </note>
          <note xml:id="i-NqTBr6so1ZK52z3PsHjnUK">
            Kent Härstedt
          </note>
          <note xml:id="i-E4DmWiyx89aR2eLLcjr8ah">
            Chatrine Pålsson
          </note>
          <note xml:id="i-AkwdkGBhP5GNkn6ufZ4GJA">
            Jörgen Johansson
          </note>
          <note xml:id="i-MZZ5yGUXCjKFoJVJk4uk49">
            Frågorna redovisas i bilaga som fogats till riksdagens snabbprotokoll
            tisdagen den 15 juni.
          </note>
          <note xml:id="i-Uf7EBg11mrRi4BpLM9SwTA">
            28 § Anmälan om skriftligt svar på fråga
          </note>
          <u xml:id="i-b3e9110bbd14df05-851" prev="i-b3e9110bbd14df05-848" who="Q5887217">
            <seg xml:id="i-H99SvokemLqxTS2pEXQ2k1">
              Anmäldes att skriftligt svar på följande fråga inkommit
            </seg>
          </u>
          <note xml:id="i-5LpgD37KpWefAZ96HNrAhD">
            den 28 maj
          </note>
          <note xml:id="i-7qQTLdeac9eipBsj7P7C7k">
            Lars-Ivar Ericson
          </note>
          <note xml:id="i-2mvSGPunmjvunsBBLFKYeR">
            Svaret redovisas i bilaga som fogats till riksdagens snabbprotokoll
            tisdagen den 15 juni.
          </note>
          <note xml:id="i-TGKWXetFQvWK8eKLu3aJ5N">
            29 § Kammaren åtskildes kl. 17.22.
          </note>
          <u xml:id="i-b3e9110bbd14df05-852" prev="i-b3e9110bbd14df05-848" who="Q5887217">
            <seg xml:id="i-PwthxX2F6JVxAic9ZybVNU">
              Förhandlingarna leddes
            </seg>
          </u>
          <u xml:id="i-b3e9110bbd14df05-853" prev="i-b3e9110bbd14df05-848" who="Q5887217">
            <seg xml:id="i-CsvKQrxcJhzhndFxFUMZ78">
              /Monica Gustafson
            </seg>
          </u>
        </div>
      </body>
    </text>
  </TEI>
</teiCorpus>
