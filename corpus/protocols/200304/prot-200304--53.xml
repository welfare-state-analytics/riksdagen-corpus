<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--53</head>
          <docDate when="2003-12-18">2003-12-18</docDate>
        </div>
      </front>
      <body>
        <div>
          <note n="92291bbd">
            ﻿
          </note>
          <note n="382591c6">
            Riksdagens protokoll
          </note>
          <note n="1fec6876">
            2003/04:53
          </note>
          <note type="date" n="5ef29583">
            Torsdagen den 18 december
          </note>
          <note n="9bdbf8d8">
            Kl. 14:00 - 14:11
          </note>
          <note n="525254b3">
            1 § Meddelande om plan för kammarens sammanträden våren 2004
          </note>
          <note n="07869d1c">
            Talmannen meddelade att plan för kammarens sammanträden våren
            2004 delats ut till kammarens ledamöter.
          </note>
          <note n="a54a927d">
            2 § Anmälan om fördröjt svar på interpellation
          </note>
          <note n="7f2ed093">
            Till riksdagen hade inkommit följande skrivelse:
          </note>
          <note n="4e2bbb23">
            Interpellation 2003/04:186
          </note>
          <note n="46ce7f14">
            Interpellation 2003/04:186 av Gustav Fridolin om folklig mobilisering
            för att motarbeta nazismen
          </note>
          <note n="735460bf">
            Interpellationen kommer att besvaras fredagen den 23 januari
            2004.
          </note>
          <note n="9cccf700">
            Skälet till dröjsmålet är tidigare inbokade engagemang.
          </note>
          <note n="2ddd3f81">
            Mona Sahlin
          </note>
          <note n="0a381108">
            3 § Anmälan inkomna faktapromemorior om förslag från Europeiska
            kommissionen
          </note>
          <note n="6d1ee16a">
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <note n="311e41af">
            4 § Hänvisning av ärenden till utskott och beslut om förlängd
            motionstid
          </note>
          <note n="b236a96d">
            Föredrogs och hänvisades
          </note>
          <note n="6ed7dc1a">
            Kammaren biföll talmannens förslag att motionstiden för ovanstående
            ärenden skulle förlängas till fredagen den 23 januari 2004.
          </note>
          <note n="da3e9428">
            5 § Statsbudget för budgetåret 2004
          </note>
          <note n="2e11f467">
            Föredrogs
          </note>
          <note n="099414da">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note n="212db6c1">
            Talmannen konstaterade att ingen talare var anmäld.
          </note>
          <note n="966d05b2">
            Beslut
          </note>
          <note n="ba0a1c66">
            6 § Avslutning
          </note>
          <note n="e2f6a09c" type="speaker">
            Anf. 1 TALMANNEN:
          </note>
          <note n="bc539a18">
            Ärade ledamöter! Det var inte lätt att påbörja höstens arbete
            efter mordet på utrikesminister Anna Lindh. Tung låg sorgen och
            förstämningen över oss när riksdagen öppnade.
          </note>
          <note n="0e593330">
            Efterhand har kraften och arbetsglädjen återkommit. Nu ser vi
            fram emot att fira jul och nyår tillsammans med nära och kära.
            Vi kan blicka bakåt på en höst med goda arbetsinsatser på en rad
            områden.
          </note>
          <note n="2695c794">
            Trots ytterst snäva tidsramar har vi lyckats hantera EU:s framtidsfrågor
            på ett öppet och demokratiskt sätt. Genom offentliga utfrågningar,
            genom tidig debatt i kammaren och med ett öppet sammanträde i
            EU-nämnden har vi vänt och vridit på argumenten inför medborgarnas
            och massmediernas granskande ögon.
          </note>
          <note n="9c4b1204">
            Fler ledamöter blev delaktiga i EU:s framtidsfrågor genom att
            vi utökade antalet suppleanter i det sammansatta konstitutions-
            och utrikesutskottet. I och med det blev könsfördelningen också
            jämnare. Många utskott valde därtill att skriva yttranden till
            KUU:s betänkande.
          </note>
          <note n="0e18baef">
            Sedan ett par månader tillbaka arbetar en parlamentarisk grupp
            under förste vice talmannens ledning med att se över riksdagens
            arbete med EU-frågorna. Som jag ser det är det viktigt för demokratin
            att riksdagen, på bred front, kommer in tidigt i EU:s beslutsprocesser.
            Här finns det utrymme för förbättringar.
          </note>
          <note n="443a3f79">
            Själv har jag under hösten ägnat mycket tid åt Atengruppens arbete.
            Det syftar till att stärka samverkan mellan de europeiska parlamenten.
            De utrikes talmansresor som jag gjort tillsammans med ledamöter
            under året till Polen, Ungern, Ryssland och Lettland har i mångt
            och mycket haft en liknande inriktning. Våra ledamöter har träffat
            sina motsvarigheter i utskott och partigrupper. Man har diskuterat
            erfarenheter och fortsatta kontakter. Jag tror att det finns en
            stor potential att utveckla den typen av utbyte och samarbete
            mellan våra parlament.
          </note>
          <note n="d20cc9cc">
            Nu återstår det att se vad som händer med förhandlingarna om
            EU:s nya fördrag under det irländska ordförandeskapet. Går det
            ändå att komma framåt? Utvidgningen ser i alla fall ut att bli
            verklighet med eller utan ett nytt fördrag. I går godkände riksdagen
            enhälligt anslutningsfördraget om tio länders anslutning till
            den europeiska unionen. Jag ser framför mig att de nationella
            parlamenten har en mycket viktig roll att fylla i framtiden, som
            brygga mellan EU och medborgarna.
          </note>
          <note n="f2b46161">
            Kära kolleger! För några veckor sedan fick vi veta att svenska
            folkets förtroende för riksdagen fortsätter att öka. Det visar
            Medieakademins årliga förtroendebarometer. Nästan hälften av de
            tillfrågade, 47 %, säger att de har mycket stort förtroende eller
            ganska stort förtroende för hur riksdagen sköter sitt arbete.
            Motsvarande siffra för år 2002 var 39 %. Sedan år 1997 har förtroendet
            för riksdagen nästan fördubblats.
          </note>
          <note n="1ba79baa">
            De här siffrorna ger oss naturligtvis anledning att glädjas.
            Men vi måste också betänka att den som får ett förtroende måste
            förvalta det väl. I det offentliga uppdraget ingår också att alla
            våra handlingar granskas och att vi i medierna måste kunna motivera
            våra gärningar inför väljarna. Jag har fått ta emot många upprörda
            reaktioner från medborgare de senaste dagarna efter radions granskning
            av riksdagen. Vi har alla ett ansvar att i våra handlingar värna
            förtroendet för riksdagen som institution.
          </note>
          <note n="038b7c01">
            Forskning har visat att förtroendet för politiker växer med ökad
            kontakt mellan väljare och valda. Därför är det så viktigt att
            vi når ut, genom massmedier, Internet och inte minst i direkta
            möten med medborgarna.
          </note>
          <note n="2e58aee1">
            Själv tycker jag att vi har hittat en bra form för att möta människor
            som till vardags inte har så mycket kontakt med politiker genom
            de besök runtom i Sverige som jag gör tillsammans med länets,
            valkretsens, ledamöter. Att döma av de utvärderingar som vi har
            gjort verkar även ledamöterna tycka att de här besöken är värdefulla.
            Under 2004 planerar jag att på det sättet, tillsammans med valkretsens
            ledamöter, åka och besöka Göteborg, Malmö, Gävle och Luleå.
          </note>
          <note n="38b5a55c">
            Vi har arbetat aktivt för att stärka öppenheten och insynen i
            riksdagen. Vi har också lagt ned mycket tid på att göra debatterna
            tydligare och rappare. Allt detta kan också bidra till att öka
            förtroendet för riksdagen.
          </note>
          <note n="a8cddf5f">
            Under hösten har försöksverksamheten med nya debattformer fortsatt.
            13 utskott har använt sig av den nya sittningen, skatteutskottets
            modell, och tagit debatterna från interpellationsbänkarna. De
            flesta utskott har också börjat debatten med en inledning på högst
            fyra minuter. Och visst blir det på det sättet roligare att lyssna
            och enklare att följa!
          </note>
          <note n="ee534368">
            Därför var det extra tråkigt att uppleva tisdagens långa votering.
            Det finns en överenskommelse mellan partierna här i riksdagen
            om att hålla nere antalet yrkanden per betänkande. Tyvärr misslyckades
            det i tisdags, vilket jag tog upp i riksdagsstyrelsen i går. Jag
            hoppas att det kommer att fungera bättre framöver.
          </note>
          <note n="8e72540f">
            Vi går vidare med projektet att modernisera kammaren. Tillsammans
            med gruppledarna besökte jag förbundsdagen i Berlin i slutet av
            november. Där fick vi inspiration både vad gäller möbleringen
            och tillgängligheten i plenisalen. I Berlin finns till exempel
            en hiss rakt in i plenisalen, en höj- och sänkbar talarstol och
            gott om plats för rullstol vid bänkarna längst fram. Vi har ett
            viktigt arbete framför oss med att ytterligare öka tillgängligheten
            i riksdagen.
          </note>
          <note n="19a311c6">
            Ärade ledamöter! På läktaren sitter en ledamot som jag nu vill
            ta tillfället i akt att varmt tacka. Det är Margareta Winberg.
            Hon sitter där med två kamrater. Hon sitter i mitten.
          </note>
          <note n="2b802493">
            Margareta Winberg har lämnat både riksdagen och statsrådskapet
            här i höst. Margareta kom in i riksdagen 1981 och var främst verksam
            i jordbruksutskottet, bland annat som ordförande, innan hon blev
            jordbruksminister 1994. Hon har även varit arbetsmarknadsminister,
            jämställdhetsminister och vice statsminister. Som ordförande i
            jordbruksutskottet var Margareta Winberg mycket aktiv och omtyckt.
            Hon är en social begåvning, särskilt med musiken i sin hand. Underrättelsetjänsten
            jag vill inte säga försvarets men annan har berättat om när Margareta
            1989 var i Brasilien. Hon spelade där på en vit flygel. Inget
            öga var torrt.
          </note>
          <note n="6fa9f8c1">
            Margareta har också lagt ned stor vikt vid samarbete över partigränserna.
            Hon har varit en pionjär hon var den första kvinnliga ordföranden
            i jordbruksutskottet. Hennes brinnande intresse för jämställdhetsfrågor
            är väl känt och omvittnat.
          </note>
          <note n="4753d361">
            Vi tackar Margareta för insatserna i riksdagen. Vi önskar henne
            lycka till med sin nya uppgift som ambassadör i Brasilien.
          </note>
          <note n="4d876917">
            Kära vänner! Stort tack till er alla, ledamöter och personal
            i riksdagen, för era fina insatser under denna höst. Jag önskar
            er alla sköna och avkopplande helgdagar och ett gott nytt 2004.
          </note>
          <note n="2d575208">
            7 § Kammaren åtskildes kl. 14.11.
          </note>
          <note n="f5888b36">
            Förhandlingarna leddes av talmannen.
          </note>
          <note n="72f2da18">
            /Monica Gustafson
          </note>
        </div>
      </body>
    </text>
  </TEI>
</teiCorpus>
