<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201718</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201718</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201718--124</head>
          <docDate when="2018-06-01">2018-06-01</docDate>
        </div>
      </front>
      <body>
        <div>
          <note>
            § 1 Anmälan om återtagande av plats i riksdagen
          </note>
          <note>
            Tredje vice talmannen meddelade att Emanuel Öz (S) återtagit
            sin plats i riksdagen från och med den 1 juni, varigenom uppdraget
            som ersättare upphört för Amne Ali (S).
          </note>
          <note>
            § 2 Anmälan om ersättare
          </note>
          <note>
            Tredje vice talmannen anmälde att Linus Sköld ( S ) skulle tjänstgöra
            som ersättare för Hannah Bergstedt ( S ) under h enne s fortsatta
            ledighet den 4 juni – 14 juni .
          </note>
          <note>
            § 3 Anmälan om kompletteringsval
          </note>
          <note>
            Tredje vice talmannen meddelade att Socialdemokraternas riksdagsgrupp
            anmält Linus Sköld som suppleant i skatteutskottet och i näringsutskottet
            under Hannah Bergstedts fortsatta ledighet .
          </note>
          <note>
            Tredje vice talmannen förklarade vald under tiden den 4 juni–14
            juni till
          </note>
          <note>
            suppleant i skatteutskottet
          </note>
          <note>
            Linus Sköld (S)
          </note>
          <note>
            suppleant i näringsutskottet
          </note>
          <note>
            Linus Sköld (S)
          </note>
          <note>
            § 4 Anmälan om faktapromemorior
          </note>
          <note>
            Tredje vice talmannen anmäl de att följande faktapromemorior
            om förslag från Europeiska kommissionen hade kommit in och överlämnats
            till utskott:
          </note>
          <note>
            2017/18:FPM94 Rådsrekommendationer om ett stärkt samarbete mot
            sjukdomar som kan förebyggas med vaccin COM(2018) 245, COM(2018)
            244 till socialutskottet
          </note>
          <note>
            2017/18:FPM95 Meddelande om att bekämpa desinformation online
            COM(2018) 236 till konstitutionsutskottet
          </note>
          <note>
            2017/18:FPM96 Meddelande om artificiell intelligens för Europa
            COM(2018) 237 till utbildningsutskottet
          </note>
          <note>
            2017/18:FPM97 Förordning om onlinebaserade förmedlingstjänster
            COM(2018) 238 till näringsutskottet
          </note>
          <note>
            § 5 Anmälan om granskningsrapport
          </note>
          <note>
            Tredje vice talmannen anmälde att följande granskningsrapport
            hade kommit in från Riksrevisionen och överlämnats till försvarsutskottet
            :
          </note>
          <u>
            <seg>
              RiR 2018:14 Nationellt försvar på regional nivå – de regionala
              stabernas roll och ansvar
            </seg>
          </u>
          <note>
            § 6 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Motioner
          </note>
          <note>
            2017/18:4189 till finansutskottet
          </note>
          <note>
            2017/18:4190 och 4192–4196 till utbildningsutskottet
          </note>
          <note>
            § 7 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Socialutskottets betänkanden
          </note>
          <u>
            <seg>
              2017/18:SoU24 Kvalitet och säkerhet på apoteksmarknaden
            </seg>
          </u>
          <note>
            2017/18:SoU27 Klassificering av nya psykoaktiva substanser
          </note>
          <note>
            2017/18:SoU28 Legitimation för hälso- och sjukvårdskuratorer
          </note>
          <note>
            Finansutskottets betänkanden
          </note>
          <note>
            2017/18:FiU43 Ökade tillståndskrav och särskilda regler för upphandling
            inom välfärden
          </note>
          <note>
            2017/18:FiU44 Tillstånd att ta emot offentlig finansiering inom
            socialtjänsten, assistansersättningen och skollagsreglerad verksamhet
          </note>
          <note>
            2017/18:FiU49 Extra ändringsbudget för 2018 – Ny möjlighet till
            uppehållstillstånd
          </note>
          <note>
            § 8 Svar på interpellation 2017/18:495 om lagen om stöd och service
          </note>
          <note type="speaker">
            Anf. 1 Statsrådet LENA HALLENGREN (S):
          </note>
          <u>
            <seg>
              Fru talman! Maj Karlsson har frågat mig vad jag avser att göra
              för att säkerställa att den funktionspolitiska rörelsens röster
              hörs i det fortsatta utformandet av reformen. Maj Karlsson har
              också frågat om jag är beredd att komma med ett tilläggsdirektiv
              till den pågående utredningen om LSS för att säkerställa intentionen
              i lagstiftningen och korrigera för de domar som fallit sedan 2007.
            </seg>
          </u>
          <u>
            <seg>
              Den 3 maj beslutade regeringen om ett tilläggsdirektiv till LSS-utredningen.
              Vi har nu tagit bort de krav på besparingar som tidigare fanns
              i direktiven. Förslagen ska inte heller leda till att behovet
              av anslagna medel ökar jämfört med dagens nivå. Den förändringen
              gjorde vi för att ge utredaren rätt förutsättningar att fokusera
              på att skapa en tydlig, stabil och långsiktigt hållbar lagstiftning.
              Maj Karlsson vill se ett tilläggsdirektiv till LSS-utredningen
              som ska korrigera för domar sedan 2007 och säkerställa lagens
              intentioner. Låt mig vara tydlig. Den som har behov av assistans
              eller annat stöd ska ha rätt till det. I direktiven till utredningen
              anges att syftet med uppdraget är att skapa en lagstiftning som
              främjar jämlikhet i levnadsvillkor och full delaktighet i samhället.
              Lagens intentioner är således utgångspunkten för utredningens
              helhetsöversyn. Det innebär att utredarens uppdrag redan i dag
              täcker de frågor Maj Karlsson vill lägga till som tilläggsdirektiv.
            </seg>
          </u>
          <u>
            <seg>
              Precis som Maj Karlsson framhåller kom lagen till i nära samarbete
              med funktionshindersrörelsen. Det första pilotprojektet för assistans
              var det independent living-rörelsen, inte staten, som drog igång.
              När vi nu ska modernisera lagen behöver vi kroka arm igen. Den
              dialogen utlovade jag redan min första dag som minister, och den
              dialogen har jag också inlett. För mig är det självklart att regeringen
              ska samarbeta med dem som närmast berörs av reformen. Det handlar
              om transparens och om kvali ­ tetssäkring. Funktionshindersrörelsen
              finns med i LSS-utredningens refe ­ rens ‑ och expertgrupp och
              kommer självfallet att vara remissinstans till betänkandet när
              det kommer. Min bedömning är att vi kommer att behöva en ambitiös
              dialog om det här för att kunna presentera förslag på en bättre
              lagstiftning. Jag kommer också att säkerställa att frågan om den
              reforme ­ rade lagstiftningen ligger högt på agendan vid alla
              våra samtalsforum, såsom sakråd och funktionshindersdelegation.
            </seg>
          </u>
          <u>
            <seg>
              Lagen om stöd och service (LSS) är en grundbult i vår välfärd,
              en rättighetslag som har inneburit ökad frihet och självständighet
              för många människor. Vi behöver modernisera lagen så att den fungerar
              bättre, så att den blir förutsägbar för dem som behöver den och
              så att den leder till de högt uppsatta målen om självständighet
              och delaktighet. Den nya lagstiftningen ska vara långsiktigt hållbar
              och kostnadsmässigt effektiv. Inget annat duger; det har jag varit
              tydlig med sedan jag tillträdde som minister.
            </seg>
          </u>
          <note type="speaker">
            Anf. 2 MAJ KARLSSON (V):
          </note>
          <u>
            <seg>
              Fru talman! LSS är en fin frihetsreform som har varit och är
              oerhört viktig. När den infördes var den en världsunik reform
              som gav personer med de största behoven makten att själva styra
              över sina liv och delta i samhället på lika villkor, vilket också
              var intentionen med lagstiftningen. Lagen präglas av egenmakt
              och självständighet, och dessa principer har varit avgörande.
            </seg>
          </u>
          <u>
            <seg>
              LSS och den personliga assistansen utgör en kärna i vårt gemensamma
              välfärdssamhälle. Det handlar om medborgerliga rättigheter – att
              alla ska ha rätten att leva som fria individer oavsett om de har
              en funktionsnedsättning, får en i morgon eller följer normen hela
              livet.
            </seg>
          </u>
          <u>
            <seg>
              Det är med den personliga assistansen tusentals personer kan
              arbeta, studera, vara politiskt aktiva, bilda sig och ta en jämställd
              del av ansvaret i sina familjer – göra sådant som ses som självklarheter
              i ett liv i frihet. Det är något som inte var en verklighet innan
              den personliga assistansen infördes. Det är en självklar frihet
              som nu står hotad.
            </seg>
          </u>
          <u>
            <seg>
              Att vi i Sverige fick LSS-reformen är till stor del den funktionspolitiska
              rörelsens förtjänst. Med beslutsamhet, enträget arbete och kamp
              drev de igenom den största frihetsreformen i modern tid. I dag
              är det också de som får slåss för att behålla den. Därför växte
              optimismen när statsrådet vid sitt tillträde lät meddela att hon
              skulle ta gott om tid på sig att träffa berörda intressenter och
              söka breda överenskommelser. Det är nämligen hos den funktionspolitiska
              rörelsen utvecklingen av reformen finns att hämta.
            </seg>
          </u>
          <u>
            <seg>
              Det ska sägas att det har gått lite tid sedan jag ställde den
              här frågan till ministern. Jag vet att du sedan dess har haft
              kontakt med och träffat många från funktionshindersrörelsen. Jag
              har också hört att många upplevt att ministern verkligen har lyssnat,
              och det gläder mig verkligen.
            </seg>
          </u>
          <u>
            <seg>
              Jag vet också att rörelsen i mötet med dig fortsatt larma om
              de konsekvenser som Högsta förvaltningsdomstolens domar har fått.
              Redan när första domen föll 2007 började rörelsen protestera.
              Sedan dess har urholkningen av lagstiftningen fortsatt, och rörelsen
              har höjt sina röster alltmer när fler och fler har fallit ur den
              statliga assistansersättningen och helt eller delvis förlorat
              sina rättigheter.
            </seg>
          </u>
          <u>
            <seg>
              Eftersom det krav som rörelsen ställer är en justering av lagen
              efterfrågade jag mycket riktigt ett tilläggsdirektiv för att säkerställa
              intentionen i lagstiftningen.
            </seg>
          </u>
          <u>
            <seg>
              Även om statsrådet i sitt svar säger viktiga saker som i någon
              mening ger hopp tolkar jag det ändå som att ni inte har för avsikt
              att tillgodose vårt krav. Jag förstår verkligen inte varför. Det
              här är ju ett av de främsta krav som rörelsen driver, då de vet
              att lagens intentioner inte kommer att säkerställas innan så sker.
            </seg>
          </u>
          <u>
            <seg>
              Att svara med att säga att de som har behov av assistans ska
              få det är inte ett svar på vårt krav. Problemet är ju att domarna
              från 2007 och framåt just begränsat vilka som faktiskt bedöms
              ha behov av assistans.
            </seg>
          </u>
          <u>
            <seg>
              Jag vill därför fråga statsrådet: Varför är ni inte beredda att
              tillgodose rörelsens krav på ett konkret tilläggsdirektiv om lagändring
              eller lagjustering?
            </seg>
          </u>
          <note type="speaker">
            Anf. 3 Statsrådet LENA HALLENGREN (S):
          </note>
          <u>
            <seg>
              Fru talman! Utredningen har, som jag sa i mitt svar och som Maj
              Karlsson tydligt utläste, inte något uttalat uppdrag att särskilt
              korrigera för enskilda domar. Jag ska försöka förklara varför.
            </seg>
          </u>
          <u>
            <seg>
              Intentionen med LSS-utredningen är att åstadkomma en förstärkt
              kvalitet, en ökad jämlikhet och en förutsägbarhet i fråga om LSS-insatser
              som finns och som ingår i dagens lagstiftning. Om jämlika levnadsvillkor
              och full delaktighet i samhällslivet ska främjas är det lagens
              intention, och det är detta som utredaren ska återkomma med.
            </seg>
          </u>
          <u>
            <seg>
              Att begränsa det till att handla om enskilda domar som det ska
              korrigeras för vill vi inte göra, men det finns absolut ingenting
              som hindrar utredaren från att redan i betänkandet korrigera för
              domar där man anser att det behövs utifrån vad lagens intentioner
              är.
            </seg>
          </u>
          <u>
            <seg>
              Men jag vill ändå understryka att om vi ska lyckas måste utredaren
              ha ett brett mandat att åstadkomma det som är lagens intentioner.
              Vi har ingen ambition att begränsa utredarens uppdrag. Jag vill
              verkligen understryka att utredaren har ett stort och ett fritt
              mandat att åstadkomma en lagstiftning som gör att vi säkerställer
              lagens intentioner.
            </seg>
          </u>
          <u>
            <seg>
              Det är gott nog med ett stort engagemang från både Maj Karlsson
              och många andra i denna kammare och i funktionshindersrörelsen.
              Men det kommer att krävas mycket jobb och ett stort ansvar när
              utredaren väl kommer med sitt betänkande. Då ska vi tillsammans
              lyckas se till att vi har en lagstiftning som svarar mot både
              de intentioner som då fanns och de utmaningar som vi har sett
              under tiden.
            </seg>
          </u>
          <u>
            <seg>
              Jag vill gärna ta tillfället i akt att understryka att vi redan
              under förra mandatperioden såg att det kom domar som kom att förändra
              i assistansen på ett sätt som, om jag ska vara lite personlig,
              jag upplevde som oerhört frustrerande när jag då satt i socialutskottet.
              När den dåvarande regeringen kallades till utskottet hade vi en
              bra diskussion. Många kände sig ganska tveksamma. Men jag kan
              konstatera att den gemensamma upprördheten från utskottet då inte
              ledde till några som helst initiativ. Det hade förstås underlättat
              om utredningen redan då hade tillsatts. Då hade vi förmodligen
              inte stått där vi står i dag.
            </seg>
          </u>
          <u>
            <seg>
              Nu finns det en utredning som har ett brett mandat, och jag ser
              mycket fram emot utredarens förslag så att vi kan ta detta vidare.
              Jag är också glad att det nu inte görs några tvåårsomprövningar
              fram till att vi har en ny lagstiftning.
            </seg>
          </u>
          <note type="speaker">
            Anf. 4 MAJ KARLSSON (V):
          </note>
          <u>
            <seg>
              Fru talman! Den utveckling vi har sett av den personliga assistansen
              har, precis som statsrådet säger, skett under de senaste tio åren,
              och den är verkligen fruktansvärd. Det är en attack mot en av
              vår tids största frihetsreformer, en attack som har intensifierats
              under den här mandatperioden.
            </seg>
          </u>
          <u>
            <seg>
              I dag är läget så akut att beviljandegraden för assistans är
              om inte obefintlig så i alla fall mycket, mycket låg. Bara på
              dessa fyra år är det tusentals personer som drabbats mycket hårt.
              Vi har under hela mandatperioden använt alla tillgängliga medel
              för att få regeringen att agera och att backa även när det gäller
              dess egna beslut. I vissa fall har vi haft framgång. Regleringsbrevet
              har ändrats, och nya direktiv till utredningen har tillkommit.
              Vi har gemensamt fått bort direktivet om besparingskrav på assistansen.
              Detta är vi mycket stolta över.
            </seg>
          </u>
          <u>
            <seg>
              Jag ska också säga att jag verkligen uppskattar statsrådets ingång
              i frågan. Jag tycker faktiskt att det låter som om statsrådet
              har som ambition att säkerställa lagen. Jag ifrågasätter därför
              inte på något sätt statsrådets intention – däremot regeringens.
            </seg>
          </u>
          <u>
            <seg>
              Jag är nämligen bekymrad över vad besluten egentligen innebär.
              Att regeringen har valt att ta bort besparingskravet på den personliga
              assistansen är verkligen ett mycket viktigt beslut som vi mottar
              med stor glädje. Problemet är det statsrådet svarar mig därefter,
              nämligen att förslaget inte ska leda till att behovet av anslagna
              medel ökar jämfört med dagens nivå utan att det på något sätt
              ska ske inom befintlig ram.
            </seg>
          </u>
          <u>
            <seg>
              Bara mellan 2016 och 2017 minskade prognosen från Försäkringskassan
              med en halv miljard. Då undrar jag: Är det regeringens ambition
              att utredningen ska utgå från nivåer efter en tid där beviljandegraden
              rasat till 11,5 procent? I så fall tycker jag att vi har stora
              problem. Jag vill därför gärna att statsrådet förtydligar vad
              ni menar med att utredningen ska utgå från befintlig ram.
            </seg>
          </u>
          <u>
            <seg>
              Det är också djupt oroväckande att vi inte får ett nytt, tydligt
              direktiv till den så efterlängtade utredningen. Precis som statsrådet
              säger har vi drivit det här länge, eftersom vi menar att lagen
              måste justeras efter domarna. Visst behöver lagen moderniseras
              och utvecklas, men grundintentionen måste vara navet i det arbetet.
              Vi upplever att detta inte är möjligt om vi inte först ser till
              att säkerställa den delen.
            </seg>
          </u>
          <u>
            <seg>
              Statsrådet säger att vårt krav redan täckts inom utredningen,
              eftersom syftet är att skapa en lag som främjar jämlika levnadsvillkor
              och full delaktighet i samhället. Men man kan ha väldigt olika
              uppfattningar om hur just de målen kan uppfyllas. För oss ska
              det ske genom ett säkerställande av reformen. Är det också ett
              löfte från er?
            </seg>
          </u>
          <u>
            <seg>
              Vad jag är orolig för är att anledningen till att man inte vill
              tillgodose kravet är att man vet att det är ett beslut som faktiskt
              kommer att kosta, det vill säga att det fortfarande de facto är
              ekonomi som kommer att gå före människors behov. Det är en oro
              som lite grann kan förstärkas av statsrådets svar.
            </seg>
          </u>
          <u>
            <seg>
              Därför undrar jag vad det egentligen betyder när ni säger att
              lagstiftningen ska vara ”kostnadsmässigt effektiv”.
            </seg>
          </u>
          <note type="speaker">
            Anf. 5 Statsrådet LENA HALLENGREN (S):
          </note>
          <u>
            <seg>
              Fru talman! Jag ska försöka att bemöta de flesta av frågorna.
            </seg>
          </u>
          <u>
            <seg>
              Jag vill börja med att säga att det absolut är ett dilemma när
              vi har både statlig och kommunal assistans. Det är komplext, och
              att hamna på rätt sida om 20 timmars grundläggande behov ska egentligen
              inte vara avgörande när det gäller att tillgodose behovet av assistans
              för den enskilde. Det ska helt enkelt garantera vem som ska ta
              ansvaret för att utföra, leverera och se till att assistansen
              tillgodoses. Det är uppenbart att detta är en av de frågor som
              utredaren behöver komma med bra svar på: Hur ska man försäkras
              om detta?
            </seg>
          </u>
          <u>
            <seg>
              För den enskilde är det, som i alla fall, helt ointressant vem
              som egentligen står för notan. Då menar jag inte att det är ointressant
              vem som är huvudman – missförstå mig rätt – men det handlar om
              att man egentligen inte är så intresserad av vem notan handlar
              om, utan det man vill vara säker på är att man får det som man
              har rätt till och att man får sina behov tillgodosedda.
            </seg>
          </u>
          <u>
            <seg>
              Det här är en viktig uppgift, vill jag säga, för utredaren när
              det gäller just gränsdragning mellan huvudmännen.
            </seg>
          </u>
          <u>
            <seg>
              Jag vill också understryka att det inte har funnits något besparingskrav
              på personlig assistans. I tidigare direktiv har det funnits ett
              krav på att man också ska komma med förslag på hur man sparar.
              Det finns inte kvar, och jag är väldigt glad att det är så.
            </seg>
          </u>
          <u>
            <seg>
              Jag vill också säga att alla utredningar arbetar inom en ram.
              Jag kan själv inte ge något exempel i närtid där en utredning
              har fria händer att leverera och komma med förslag utan några
              som helst begränsningar, utan man har helt enkelt de resurser
              man har och förväntas kunna göra förändringar inom ram.
            </seg>
          </u>
          <u>
            <seg>
              Sedan är LSS-lagstiftningen på många sätt en mycket speciell
              lagstiftning även när det kommer till finansiering. En rättighetslagstiftning
              är inte lika lätt att förutse. Jag kan inte alla siffror i huvudet,
              men när Handikapputredningen tillsattes och när LSS-reformen beslutades
              försökte man göra framskrivningar, för det finns förstås alltid
              en ambition att försöka se vilka kostnader vi kommer att ha eftersom
              vi också ska se till att klara finansieringen.
            </seg>
          </u>
          <u>
            <seg>
              Det är inte helt enkelt. Men när det gäller lagstiftningen, vilka
              rättigheter som finns och hur man ska reglera dem har utredaren
              helt enkelt samma förutsättningar som alla andra utredningar som
              ska hålla sig inom ram.
            </seg>
          </u>
          <u>
            <seg>
              Jag vill också säga att när utredningen är lämnad, remisserna
              är inlämnade och innan ett beslut fattas vidtar en politisk process.
              Vi som då deltar i ett sådant arbete och som vill medverka till
              en långsiktigt hållbar LSS-lagstiftning har naturligtvis tillsammans
              ett ansvar att se till att man ser på lagen samlat. Utredaren
              har inte helt fria händer utan har helt enkelt samma förutsättningar
              som alla andra utredningar.
            </seg>
          </u>
          <u>
            <seg>
              Jag vill också säga att jag träffar väldigt många funktionshindersföreträdare,
              individer, organisationer och paraplyorganisationer, och de stärker
              mig förstås i hur viktigt det är att vi klarar av att göra en
              översyn. Jag vet inte vilka ord man ska använda för att inte oroa
              den enskilde, men vi ska säkerställa lagstiftningen. Det är absolut
              både ambitionen och intentionen. Men varje individ och varje organisation
              man möter gör att man inser hur komplex frågan är, och därför
              är det viktigt att det får ta tid.
            </seg>
          </u>
          <u>
            <seg>
              Vi har inte för avsikt att förändra ytterligare några direktiv.
              Jag menar och vidhåller bestämt att om utredaren har ett uppdrag
              att se till att främja jämlika villkor och frihet i vardagslivet
              så innebär det att man också har alla förutsättningar och möjlighet
              att korrigera domar, eller om man uttrycker sig på ett annat sätt.
              Det ska vara en sammanhållen lagstiftning som svarar upp mot de
              intentioner som lagen har.
            </seg>
          </u>
          <note type="speaker">
            Anf. 6 MAJ KARLSSON (V):
          </note>
          <u>
            <seg>
              Fru talman! Precis som statsrådet säger är även jag medveten
              om att det inte finns några utredningar som har fria händer.
            </seg>
          </u>
          <u>
            <seg>
              Statsrådet säger att det inte har skett några besparingar på
              det sättet inom den personliga assistansen. Däremot har andelen
              avslag ökat så drastiskt att det har gjort att kostnaderna har
              minskat väldigt dramatiskt. Det vi är oroliga för är när ni säger
              att vi ska utgå från den här ekonomiska ramen och inte det som
              var före den här katastrofala situationen. Det är faktiskt en
              väsentlig skillnad.
            </seg>
          </u>
          <u>
            <seg>
              Jag håller helt med statsrådet: Visst är det så att man inte
              kan ha en utredning som får helt fria ramar, men här har det verkligen
              hänt någonting , och när ni då talar om en befintlig ram väcker
              det verkligen oro. Vad är det vi ska utgå från?
            </seg>
          </u>
          <u>
            <seg>
              Jag vill verkligen tacka statsrådet för svaren. Jag tycker att
              det har varit en bra dialog, och detta är verkligen viktigt; statsrådet
              har helt rätt i det.
            </seg>
          </u>
          <u>
            <seg>
              Det här är en mycket allvarlig politisk fråga som, med all rätt,
              väcker mycket starka känslor. Det handlar om något så grundläggande
              som allas vår rätt att leva våra liv som fria medborgare med rätten
              att bestämma över oss själva.
            </seg>
          </u>
          <u>
            <seg>
              Från vår sida ligger det ingen prestige i detta. Det här är inget
              område att plocka billiga politiska poänger på. Situationen är
              dock alarmerande, och vi måste hitta en varaktig och långsiktig
              lösning, vilket jag tror även är statsrådets ambition.
            </seg>
          </u>
          <u>
            <seg>
              Jag blir mycket glad när jag hör att statsrådet öppnar för en
              bred dialog för att kunna ta fram en bättre lagstiftning. Vi i
              Vänsterpartiet står helt redo att föra det samtalet med er, och
              jag tycker att det hade varit värdigt en rödgrön regering att
              innan mandatperioden är slut påbörja ett samarbete för att på
              allvar säkra grundintentionen i en av vår tids viktigaste frihetsreformer.
            </seg>
          </u>
          <note type="speaker">
            Anf. 7 Statsrådet LENA HALLENGREN (S):
          </note>
          <u>
            <seg>
              Fru talman! Jag vill också tacka Maj Karlsson både för frågan
              och för tonen i debatten. Vi vet ju alla hur svårt det kommer
              att vara de kommande månaderna inför valet. En sak är de diskussioner
              vi kan föra i små kretsar, men det är svårare att föra en god
              diskussion och dialog i riksdagen, i medierna och så vidare.
            </seg>
          </u>
          <u>
            <seg>
              Jag har i alla fall en egen ambition att bidra till ett tonläge
              som gör att vi inte skickar några andra signaler, för det är klart
              att alla de som har behov av LSS och assistans lyssnar och också
              hör om det verkar finnas en väg framåt eller om frågan används
              som ett slagträ i debatten.
            </seg>
          </u>
          <u>
            <seg>
              Jag tänker själv göra mitt allra bästa för att bidra till att
              vi har en god samtalston, och jag hoppas och tror att vi kan påbörja
              ett arbete som innebär att vi söker politiskt breda lösningar
              på en svår och viktig framtidsfråga.
            </seg>
          </u>
          <note>
            Överläggningen var härmed avslutad.
          </note>
          <note>
            § 9 Svar på interpellation 2017/18:531 om FN:s barnkonvention
          </note>
          <note type="speaker">
            Anf. 8 Statsrådet LENA HALLENGREN (S):
          </note>
          <u>
            <seg>
              Fru talman! Tobias Billström har ställt följande frågor till
              mig:
            </seg>
          </u>
          <u>
            <seg>
              Sverige som stat är, sedan ratificeringen för nästan 30 år sedan,
              folkrättsligt förplikt ad att följa barnkonventionen, och domstolar
              och andra myndigheter är skyldiga att i möjligaste mån tolka och
              tillämpa svenska författningar i enlighet med barnkonventionen.
            </seg>
          </u>
          <u>
            <seg>
              Trots strategiska åtgärder och trots en kontinuerlig transformering
              har dock inte de rättigheter som följer av konventionen fått tillräckligt
              genomslag i beslutsprocesser som rör barn. Barnrättighetsutredningens
              kartläggningar visar på en rad brister när det gäller genomslaget
              för barnets rättigheter och för ett barnrättsbaserat synsätt,
              bland annat i fråga om principen om barnets bästa och principen
              om barnets rätt att få uttrycka sina åsikter.
            </seg>
          </u>
          <note>
            Den 15 mars fattade regeringen därför beslut om en proposition
            med förslag om att göra barnkonventionen till svensk lag från
            den 1 januari 2020.
          </note>
          <u>
            <seg>
              Med barnkonventionen som lag blir det tydligare att domstolar
              och rättstillämpare ska beakta de rättigheter som följer av barnkonventionen
              vid avvägningar och bedömningar som görs i beslutsprocesser som
              rör barn. En inkorporering innebär att barnets roll som rättssubjekt
              med egna specifika rättigheter tydliggörs och kan därmed förväntas
              medverka till att barnet i högre grad hamnar i fokus i de situationer
              som gäller barnet. Det är också ett sätt att skapa en grund för
              ett mer barnrättsbaserat synsätt i all verksamhet som berör barn
              och unga, där rättigheterna ses utifrån ett helhetsperspektiv.
            </seg>
          </u>
          <u>
            <seg>
              Men för att barnkonventionen ska få ett effektivt och ändamålsenligt
              genomslag i svensk rätt krävs vid sidan av en inkorporering även
              en fortsatt transformering av barnkonventionens bestämmelser i
              nationell rätt. Därutöver krävs en kombination av olika åtgärder
              såsom vägledning, utbildning och samordning mellan olika aktörer,
              till exempel myndigheter, kommuner och landsting, på olika nivåer
              i samhället. Åtgärderna som regeringen redogör för i propositionen
              ska ses som ett samlat paket för att konventionen ska få genomslag.
              Jag är övertygad om att dessa åtgärder tillsammans skapar goda
              förutsättningar för att tillgodose barnets rättigheter i Sverige.
            </seg>
          </u>
          <u>
            <seg>
              Jag vill vara tydlig med att lagstiftningsmakten ligger hos riksdagen.
              Det är riksdagen som stiftar våra lagar. Lagstiftaren ska även
              i fortsättningen ha det primära ansvaret för att löpande se till
              att den inhemska rätten överensstämmer med barnkonventionen, även
              efter att den inkorporerats genom en fortsatt transformering.
              Regeringen ser dessa metoder som ömsesidigt förstärkande och tillsammans
              som det mest effektiva sättet för att barnkonventionen och barnets
              rättigheter ska få genomslag i rättstillämpningen.
            </seg>
          </u>
          <u>
            <seg>
              Inkorporeringen innebär i princip inte heller någon ny uppgift
              för myn ­ digheter och domstolar eftersom de redan i dag i möjligaste
              mån ska tolka och tillämpa lagstiftningen i enlighet med barnkonventionen.
              Däremot in ­ nebär inkorporeringen ett förtydligande av att rättstillämparna
              ska beakta de rättigheter som följer av barnkonventionen vid avvägningar
              och bedöm ­ ningar som görs i beslutsprocesser som rör barn. Rättstillämparna
              är också framför allt genom EU-rättens och Europakonventionens
              inflytande sedan länge vana vid att hantera regelverk utformade
              på ett annat sätt än det tradi ­ tionella svenska sättet med en
              relativt hög grad av detaljreglering.
            </seg>
          </u>
          <u>
            <seg>
              Jag vill i detta sammanhang tydliggöra att regeringen inte anser
              att frågan om huruvida barnkonventionen ska inkorporeras behöver
              analyseras ytterligare. Syftet med den utredning som regeringen
              nyligen tillsatt, med uppdrag att genomföra en kartläggning för
              att belysa hur svensk lagstiftning och praxis överensstämmer med
              barnkonventionen, är inte att an alysera frågan om inkorporering,
              utan utredningen syftar till att ge stöd i det fortsatta arbetet
              med transformeringen av barnkonventionens bestämmelser inom olika
              rättsområden. Genom ratificeringen har Sverige som stat förbundit
              sig att se till att den nationella lagstiftningen stämmer överens
              med konventionen. Genomgångar av svensk lagstiftnings överensstämmelse
              med konventionen har därför gjorts flera gånger tidigare, första
              gången i samband med ratificeringen av barnkonventionen 1990.
            </seg>
          </u>
          <u>
            <seg>
              För att besvara den återstående frågan om den rättsliga betydelsen
              av kafalah vill jag börja med att betona att en inkorporering
              av barnkonven ­ tionen inte innebär att barn ges några nya rättigheter.
              Att svensk lagstift ­ ning inte strider mot de konventioner som
              Sverige ratificerat är grund ­ läggande för det åtagande landet
              gör i och med en ratificering, oavsett om det sker genom inkorporering
              eller inte.
            </seg>
          </u>
          <u>
            <seg>
              De rättigheter som erkänns i barnkonventionen gäller redan i
              dag. En inkorporering ändrar inte på detta. Jag vill också betona
              att konventionen måste läsas som en helhet, inte bara artikel
              för artikel, och inte bara ord för ord. Konventionen måste också
              tolkas så att den får en rimlig mening inom ramen för varje nationellt
              system.
            </seg>
          </u>
          <u>
            <seg>
              Artikel 20 innebär att barn som berövats sin familjemiljö har
              rätt till särskilt skydd och stöd från statens sida. Staterna
              ska, enligt artikel 20, i enlighet med sin nationella lagstiftning,
              säkerställa alternativ omvårdnad för ett sådant barn. Enligt svensk
              nationell lagstiftning har vi detaljerade bestämmelser för placering
              av barn, bland annat i socialtjänstlagen. I artikeln finns en
              hänvisning till kafalah som ett exempel på en placeringsform.
              Kafalah är ingen placeringsform enligt vår lagstiftning. Artikel
              20 innebär inte ett krav på att införa nya typer av placeringsformer
              i Sverige, utan sådana finns redan enligt vår nationella lagstiftning.
            </seg>
          </u>
          <note type="speaker">
            Anf. 9 TOBIAS BILLSTRÖM (M):
          </note>
          <u>
            <seg>
              Fru talman! Justitiekanslern, Domstolsverket, Åklagarmyndigheten,
              Polismyndigheten, Justitieombudsmannen, Hovrätten över Skåne och
              Blekinge samt Kammarrätten i Stockholm är några av de 30 remissinstanser
              som avstyrker regeringens förslag att inkorporera FN:s barnkonvention.
              Även Lagrådet avstyrker regeringens förslag. Remissinstanserna
              menar att det finns risk för att förslaget kommer att försvaga
              barns rättigheter snarare än att stärka dem.
            </seg>
          </u>
          <u>
            <seg>
              Att trots denna skarpa kritik gå vidare med förslaget är oansvarigt
              och rent ut sagt dåligt. Därför har Moderaterna och Centerpartiet
              valt att inte ställa sig bakom regeringens förslag utan föreslår
              i stället att barns rättigheter stärks på riktigt och i enlighet
              med svensk rättstradition. Därutöver vill vi också tydliggöra
              barns rättigheter i grundlagen.
            </seg>
          </u>
          <u>
            <seg>
              Problemet med att göra hela konventionen till svensk lag illustreras
              väl av den diskussion som har uppkommit med anledning av artikel
              20 i barnkonventionen. I artikeln nämns bland annat möjligheten
              att placera ett barn enligt kafalah, som är ett islam i skt juridiskt
              begrepp som liknar adoption. Det är en placeringsform som vi i
              Sverige inte använder oss av. Även om kafalah inte förs in i föräldrabalken
              eller i socialrättslagstiftningen kommer den att få rättslig betydelse
              i svensk rätt. Men frågan om och i vilka fall svenska domstolar
              och myndigheter ska ta hänsyn till kafalah har över huvud taget
              inte analyserats av regeringen. Det är anmärkningsvärt.
            </seg>
          </u>
          <u>
            <seg>
              Enligt ett avgörande från den franska Cour de cassation från
              år 2006 får fransk domstol inte längre besluta om adoption när
              ett barn tidigare har omhändertagits enligt kafalah. Denna rättsutveckling
              riskerar vi också att få i Sverige om regeringens förlag blir
              verklighet.
            </seg>
          </u>
          <u>
            <seg>
              I 2008 års svenska adoptionsutredning, SOU 2009:61, resonerar
              utredaren om just detta franska rättsfall och kraven som uppställs
              i artikel 20 i barnkonventionen. Utifrån de resonemang som förs
              där är det mycket möjligt att rättsläget i Sverige kan komma att
              påverkas i till exempel vissa adoptionsärenden om artikel 20 görs
              till svensk lag. Detta är en konsekvens som regeringen borde ha
              tag it hänsyn till innan man föreslo g att barnkonventionen skulle
              inkorporeras i sin helhet.
            </seg>
          </u>
          <u>
            <seg>
              Det är i allra högsta grad oklart vilka konsekvenser som inkorporeringen
              av barnkonventionen och kafalah kommer att få i svensk rätt. Klart
              är dock att bestämmelser som framgår direkt i lagtext måste följas
              av våra myndigheter och av våra domstolar. Kommer det att innebära
              en möjlighet eller en rättighet att åberopa kafalah i stället
              för adoption eller placering i fosterhem? Kommer det att innebära
              att kafalah får en rättslig betydelse i enskilda fall i Sverige?
              Det vet vi inte.
            </seg>
          </u>
          <u>
            <seg>
              Vi moderater är inte beredda att riskera detta. Barns rättigheter
              är för viktiga för det. Därför vill jag fråga statsrådet i dag
              i kammaren följande: Hur kan statsrådet garantera att kafalah
              inte kommer att tillämpas nu när regeringen gett kafalah rättslig
              betydelse i svensk lagstiftning?
            </seg>
          </u>
          <note type="speaker">
            Anf. 10 Statsrådet LENA HALLENGREN (S):
          </note>
          <u>
            <seg>
              Fru talman! Den 13 juni ska det hållas en stor debatt om regeringens
              proposition och riksdagens betänkande om barnkonventionen. Jag
              är övertygad om att vi där kommer att ytterligare vrida och vända
              på olika partiers inställning till att barnkonventionen görs till
              lag. Det går naturligtvis att ställa sig vid sidan om och hävda
              att arbetet är svårt och utmanande. Att göra barnkonventionen
              till lag innebär en del svårigheter. Hur ska den tolkas relativt
              svensk lag?
            </seg>
          </u>
          <u>
            <seg>
              Regeringen har gjort bedömningen tillsammans med barnrättsorganisationer
              och, som det ser ut, en majoritet av Sveriges riksdag att detta
              är möjligt och är den väg vi ska gå för att försäkra oss om att
              barns rättigheter verkligen beaktas samt att barn ses som subjekt
              i processer som berör dem själva. Det handlar om att fortsätta
              arbetet med transformering vid sidan av att konventionen inkorporeras
              i svensk lag. Det handlar också om att ta fram kartläggningar
              och vägledningar för myndigheter, domstolar och andra som berörs.
            </seg>
          </u>
          <u>
            <seg>
              Jag måste säga att det överraskar mig att ett parti som Moderaterna
              och en företrädare som Tobias Billström påstår att barnkonventionens
              inkorporering i lag, som ratificerades för snart 30 år sedan,
              skulle innebära någon form av islam i sk rätt. Det skulle vara
              fråga om den dag som Sveriges riksdag väljer att besluta om en
              ny form av familjehemsplacering, att Sveriges riksdag skulle välja
              att göra något helt skilt från det som finns i dag med en väl
              genomarbetad och väl känd socialtjänstlagstiftning.
            </seg>
          </u>
          <u>
            <seg>
              Jag ska citera artikel 20 så att det förs till protokollet: ”Ett
              barn som tillfälligt eller varaktigt berövats sin familjemiljö
              eller som för sitt eget bästa inte kan tillåtas stanna kvar i
              denna miljö skall ha rätt till särskilt skydd och bistånd från
              statens sida.” Det är rätten som garanteras i och med barnkonventionen.
              Nästa punkt: ”Konventionsstaterna skall i enlighet med sin nationella
              lagstiftning säkerställa alternativ omvårdnad för ett sådant barn.”
              Det ska vi göra. Sverige gör det och har gjort det under lång
              tid. Sista punkten: ”Sådan omvårdnad kan bl.a. innefatta” – och
              så ger man olika exempel på hur detta skulle kunna se ut – ”placering
              i fosterhem, kafalah i islamsk rätt, adoption eller, om nödvändigt,
              placering i lämpliga institutioner för omvårdnad om barn. Då lösningar
              övervägs skall vederbörlig hänsyn tas till önskvärdheten av kontinuitet
              i ett barns uppfostran och till barnets etniska, religiösa, kulturella
              och språkliga bakgrund.”
            </seg>
          </u>
          <u>
            <seg>
              Jag vill verkligen betona att konventionen ska läsas som en helhet
              och tolkas så att den får en rimlig mening inom ramen för varje
              nationellt system. Men vi inför inga nya rättigheter, och Sverige
              har redan tagit hand om artikel 20 i och med en väl känd och konkret
              socialtjänstlag.
            </seg>
          </u>
          <u>
            <seg>
              På tal om att en konvention skulle inkorporeras och bli lag vill
              jag gärna avsluta med att säga vad det egentligen får för konsekvenser.
            </seg>
          </u>
          <note>
            I 1996 års Haagkonvention om behörighet, tillämplig lag, erkännande,
            verkställighet och samarbete i frågor om föräldraansvar och åtgärder
            till skydd för barn finns en hänvisning till begreppet kafalah.
            Konventionen gäller sedan 2013 som svensk lag. Det var den förra
            regeringen, där Tobias Billström ingick, som i en proposition
            till riksdagen 2012 föreslog att 1996 års Haagkonvention skulle
            bli en del av svensk lagstiftning genom inkorporering.
          </note>
          <u>
            <seg>
              Jag vet inte om Tobias Billström har upptäckt någon skillnad
              när det gäller just islamisk rätt i Sverige sedan Haagkonventionen
              inkorporerades, men det är inte min uppfattning att det är det
              vi står inför. Tvärtom ska vi stärka barns rättigheter att vara
              subjekt och bli lyssnade på. Deras perspektiv ska tas hänsyn till
              i frågor som berör dem.
            </seg>
          </u>
          <note type="speaker">
            Anf. 11 TOBIAS BILLSTRÖM (M):
          </note>
          <u>
            <seg>
              Fru talman! Jag ska be att få tacka statsrådet för hennes kommentarer
              här, men jag måste säga att det är lite märkligt att hon lyfter
              fram just Haagkonventionen. Det skulle inte jag göra om jag vore
              statsrådet Hallengren, för i Haagkonventionen stadgas bara en
              samrådsskyldighet mellan stater rörande fall där kafalah övervägs.
            </seg>
          </u>
          <u>
            <seg>
              Det är alltså inte så att kafalah finns som ett rättsinstitut
              i svensk lag i dag. Men att införa barnkonventionen i svensk lag
              innebär att kafalah införs som ett nytt rättsinstitut i svensk
              lag. Till exempel skulle en domstol bli tvungen att pröva om en
              placering genom kafalah bör accepteras rättsligt. I nästa steg,
              statsrådet Hallengren, skulle svenska domstolar behöva avgöra
              kafalahs innebörd, och det innebär att tolka islamisk rätt. All
              islamisk rätt förhåller sig på ett eller annat sätt till Koranen,
              vilket innebär att även svenska domstolar skulle behöva göra det.
              Anser statsrådet Hallengren att detta är i linje med svensk rättstradition?
              Jag tror inte det. Jag hoppas inte det, men jag börjar efter den
              här debatten att tvivla på det.
            </seg>
          </u>
          <u>
            <seg>
              Fru talman! Problemet är alltså att en inkorporering gör konventionstexten
              till svensk lag utan att man kan formulera om eller modifiera
              den efter svenska förhållanden och svensk rättstradition.
            </seg>
          </u>
          <u>
            <seg>
              Nu är ju regeringens bristande respekt för lagstiftningsverktyget
              ingenting nytt. Lagrådet har aldrig avstyrkt så många propositioner
              som under den här regeringen. Under alliansregeringen var det
              i genomsnitt tre förslag om året som avstyrktes. Bara under det
              här årets tre första månader har dubbelt så många förslag avstyrkts.
              Det, fru talman, säger ganska mycket om regeringens respektlöshet
              mot lagen. Sveriges Television har beskrivit det som en svens
              k variant av Motorsågsmassakern .
            </seg>
          </u>
          <u>
            <seg>
              Jag tycker att det är viktigt att vi fokuserar på artikel 20
              i barnkonven ­ tionen. Där står det att hänsyn ska tas till barnets
              etniska, religiösa, kulturella och språkliga bakgrund. När en
              myndighet eller domstol ska överväga om barnet ska adopteras eller
              placeras i fosterhem eller kafalah måste man alltså enligt konventionen
              ta hänsyn till etnicitet, kultur och religion. Det öppnar ju för
              att barn med olika bakgrund och religion kommer att behandlas
              olika. Domstolar och myndigheter kan då behöva överväga kafalah
              för vissa barn som har etnisk, religiös eller kulturell hemvist
              där kafalah tillämpas.
            </seg>
          </u>
          <u>
            <seg>
              Detta är vi moderater inte beredda att tillåta. Socialdemokraterna
              verkar däremot, om man ska tro Lena Hallengrens uttalanden här
              i dag, vara beredda att göra det. Men vi är inte beredda att göra
              det. Svensk rätt ska gälla lika för alla, oavsett kultur eller
              religion.
            </seg>
          </u>
          <u>
            <seg>
              Och om man nu inte vill att kafalah ska ges rättslig betydelse
              i Sverige, varför föreslår man då att begreppet ska införas i
              svensk lag? Lagstiftningsverktyget är det yttersta verktyget som
              vi som är politiskt förtroendevalda har till vårt förfogande.
              Det ska användas för att uppnå viktiga politiska mål. Att använda
              det för saker som man inte vill uppnå är inte bara väldigt märkligt
              utan riskerar också att urholka respekten för lagen. Det, fru
              talman, är oerhört allvarligt och ytterligare en konsekvens av
              detta ogenomtänkta förslag att inkorporera barnkonventionen i
              svensk lag.
            </seg>
          </u>
          <u>
            <seg>
              Låt mig avsluta med en fråga till statsrådet Hallengren. Om ni
              nu inte vill införa kafalah, varför har ni inte tagit bort det
              ur förslaget? Varför föreslår regeringen någonting som den, om
              man ska tro statsrådet, inte vill ska bli verklighet? Det tycker
              jag att kammaren förtjänar ett svar på från regeringen och statsrådet
              här i dag.
            </seg>
          </u>
          <note type="speaker">
            Anf. 12 Statsrådet LENA HALLENGREN (S):
          </note>
          <u>
            <seg>
              Fru talman! Det vilar ett stort ansvar på Tobias Billström och
              Moderaterna, som så kraftigt missleder i en debatt som handlar
              om att göra barnkonventionen till lag och se till att barns r
              ättigheter ytterligare stärks. Jag har s tor respekt för att man
              åberopar remissinstanser som har synpunkter som delas av ens eget
              parti, men att stå och missleda och påstå att man skulle kunna
              plocka bort vissa ord eller vissa meningar ur en konvention som
              vi ratificerade för 30 år sedan tycker jag är ganska absurt.
            </seg>
          </u>
          <u>
            <seg>
              ”Ett barn som tillfälligt eller varaktigt berövats sin familjemiljö
              eller som för sitt eget bästa inte kan tillåtas stanna kvar i
              denna miljö skall ha rätt till särskilt skydd och bistånd från
              statens sida.” Det är det som svensk lagstiftning redan i dag
              reglerar genom socialtjänstlagstiftningen. Det kan vara genom
              familjehem, adoptioner eller till och med omhändertagande. Den
              rättigheten innebär inte ett krav på att införa nya placeringsformer
              i Sverige. Vi har redan detaljerade bestämmelser för att säkerställa
              alternativen för placering av barn enligt vår nationella lagstiftning.
            </seg>
          </u>
          <u>
            <seg>
              Jag tycker att det är starka anklagelser som Tobias Billström
              riktar mot samtliga barnrättsorganisationer – att de skulle vilja
              införa någon form av islamisk rätt. Jag tycker att det snarare
              svarar mot en debatt där det känns att det inte är långt kvar
              till valet. Jag hoppas att debatten den 13 juni blir mer saklig
              och mer seriös och att vi då inte blandar ihop äpplen och päron
              på det sätt som Tobias Billström gör nu.
            </seg>
          </u>
          <u>
            <seg>
              Barnkonventionen ska inkorporeras i svensk lagstiftning. Det
              anser regeringen och sannolikt också en majoritet av Sveriges
              riksdag. Men det innebär inte att vi inför några nya placeringsformer.
              Kom inte och låtsas som det!
            </seg>
          </u>
          <note type="speaker">
            Anf. 13 TOBIAS BILLSTRÖM (M):
          </note>
          <u>
            <seg>
              Fru talman! Jag måste dessvärre konstatera att jag är ännu mer
              förvirrad över regeringens ståndpunkt nu än jag var före denna
              interpellationsdebatt. Jag kan inte dra någon annan slutsats än
              att regeringen föreslår att kafalah ska ges rättslig betydelse
              i Sverige trots att man inte vill att kafalah ska tillämpas. Det
              var inte jag som sa att jag hade för avsikt att ta bort det. Jag
              ställde frågan om statsrådet har för avsikt att ta bort kafalahbegreppet
              och fick svaret att det har hon inte.
            </seg>
          </u>
          <u>
            <seg>
              Det här är inte att ta barns rättigheter på allvar. Om statsrådet
              däremot läser motförslaget från Moderaterna och Centerpartiet
              när det gäller förslaget om inkorporering ser hon att vi vill
              gå längre än regeringen. Vi föreslår att barns rättigheter förstärks
              i grundlagen. Vi vill skriva in artiklarna 2, 3 och 6 från barnkonventionen
              i regeringsformen. Dessa kan beskrivas som totalbestämmelser –
              de innehåller grundläggande utgångspunkter om barnets rätt till
              sitt liv och om icke-diskriminering samt ett betonande av barnets
              bästa. Vårt förslag garanterar rättssäkerhet, demokratiskt ansvarsutkrävande
              och bättre genomslag för barns rättigheter – men inte kafalahbegreppet
              i svensk rätt.
            </seg>
          </u>
          <u>
            <seg>
              När vi nu så tydligt har deklarerat att vi säger nej till detta,
              nej till att barns rättigheter försvagas och nej till att gå ifrån
              vår svenska rättstradition men ja till barns rättigheter vill
              jag avslutningsvis fråga statsrådet varför ni inte hedrar svensk
              rättstradition genom att transformera de viktigaste delarna av
              barnkonventionen och ta in dessa där de gör skillnad på riktigt:
              i de lagar som berör barns rättigheter men också i vår grundlag.
              Detta hade varit ett alternativ. Men regeringen har valt en annan
              väg, och det är på statsrådet Hallengrens och regeringens axlar
              detta dåliga förslag vilar – inte på de partiers som har andra,
              vettigare och mer genomtänkta förslag.
            </seg>
          </u>
          <note type="speaker">
            Anf. 14 Statsrådet LENA HALLENGREN (S):
          </note>
          <u>
            <seg>
              Fru talman! Sverige var 1990 ett av de första länderna i världen
              som ratificerade barnkonventionen. Jag tycker att det hedrar Sverige,
              inte bara att vi ratificerat en konvention utan också att vi bedriver
              ett framgångsrikt barnrättsarbete både nationellt och internationellt.
              Flera av de nordiska länder vi brukar jämföra oss med och många
              länder i övriga Europa har också gjort barnkonventionen till lag
              vid sidan av en fortsatt transformering.
            </seg>
          </u>
          <u>
            <seg>
              Vi ska hela tiden arbeta med att den svenska lagstiftningen på
              allra bästa sätt möter upp de konventioner som finns, men för
              att se till att vi når hela vägen fram ska vi också göra barnkonventionen
              till lag. Jag är väldigt stolt över att vi nästa vecka förmodligen
              inte bara kommer att debattera utan också besluta att barnkonventionen
              blir lag. Jag hoppas att vi då kommer att ha en debatt och en
              diskussion där vi talar om barnens rätt – hur viktigt det är att
              barns perspektiv kommer fram – och att vi talar om vilka rättigheter
              som garanteras i och med att barnkonventionen blir lag.
            </seg>
          </u>
          <u>
            <seg>
              Vi kommer inte att införa några nya placeringsformer, Tobias
              Billström. Du känner mycket väl till detta, men vi får väl ägna
              ytterligare ett tillfälle åt att försöka reda ut det. Det är helt
              klart så att de placeringsformer vi har valt i Sverige är instiftade
              av Sveriges riksdag. Finns det någon i Sveriges riksdag som vill
              införa nya placeringsformer, vilket jag aldrig har hört talas
              om, får den frågan också prövas av Sveriges riksdag.
            </seg>
          </u>
          <note>
            Överläggningen var härmed avslutad.
          </note>
          <note>
            § 10 Svar på interpellation 2017/18:539 om jourer som arbetar
            gentemot män som är utsatta för våld i nära relationer
          </note>
          <note type="speaker">
            Anf. 15 Statsrådet LENA HALLENGREN (S):
          </note>
          <u>
            <seg>
              Fru talman! Erik Slottner har fråga t mig om anslagshöjningen
              på 50 miljoner kronor under anslaget 3:1 Särskilda jämställdhetsåtgärder
              i regeringens vårändringsbudget för 2018 är begränsad till enbart
              tjej- och kvinnojourer eller om medlen också kan tillfalla jourer
              som arbetar gentemot män som är utsatta för våld i nära relationer.
            </seg>
          </u>
          <u>
            <seg>
              Vidare har Slottner frågat mig vilka initiativ jag är beredd
              att ta för att främja utvecklingen av arbetet för jourer som arbetar
              gentemot män som är utsatta för våld i nära relationer samt vilka
              åtgärder jag tänker vidta för att medel som avsätts till olika
              former av skyddsjourer inte ska leda till att satsningen undergräver
              det kommunala ansvaret för våldsutsatta.
            </seg>
          </u>
          <u>
            <seg>
              Jag delar den bild Erik Slottner förmedlar. Stöd till män som
              är utsatta för våld i nära relationer är ett angeläget utvecklingsområde,
              och reger ­ ingen har i den nationella strategin för att förebygga
              och bekämpa mäns våld mot kvinnor 2017 – 2026 klargjort att strategin
              även gäller mäns och pojkars utsatthet för bland annat våld som
              begås av närstående.
            </seg>
          </u>
          <u>
            <seg>
              Anslagshöjningen på 50 miljoner kronor i regeringens vårändringsbudget
              för 2018 bygger på en överenskommelse med Vänsterpartiet och avser,
              i likhet med den pågående satsningen, enbart kvinno- och tjejjourer.
              Vissa ideella kvinnojourer tar även emot våldsutsatta män. Enligt
              Socialstyrelsen 2016 gäller detta uppskattningsvis 14 procent
              av landets ideellt drivna skyddade boenden.
            </seg>
          </u>
          <u>
            <seg>
              Organisationer som primärt arbetar för män som är utsatta för
              våld i nära relationer kan erhålla andra statsbidrag. De så kallade
              utvecklingsme ­ del Socialstyrelsen fördelar 2016 – 2018 kan sökas
              av sådana organisa ­ tio ­ ner, liksom bidrag enligt förordningen
              om statsbidrag till vissa organi ­ sa ­ tioner inom det sociala
              området m.m. Organisationer som utvecklar brotts ­ offerverksamhet
              riktad till hbtq-personer som har utsatts för våld i nära relationer
              kan också få särskilda statsbidrag från myndigheten.
            </seg>
          </u>
          <u>
            <seg>
              Målet för regeringens politik för det civila samhället är att
              förbättra det civila samhällets villkor som en del av demokratin.
              Brottsofferstöd är emellertid ett kommunalt ansvar enligt socialtjänstlagen.
              Följaktligen har kommunerna ansvar för att finansiera skyddat
              boende för den kvinna eller man som har behov av insatsen. Enligt
              den aktuella förordningen om statsbidrag till kvinno- och tjejjourer
              får bidragen inte användas till att täcka sådana kostnader. Dessa
              organisationer kan aldrig ersätta det kommunala åtagandet.
            </seg>
          </u>
          <u>
            <seg>
              Statsbidrag till civilsamhället är med andra ord en kompletterande
              åt ­ gärd för att förbättra stödet till våldsutsatta kvinnor,
              män och barn. Reger ­ ingen har också tagit många initiativ för
              att stödja utvecklingen av kommu ­ ners och landstings arbete
              på området.
            </seg>
          </u>
          <u>
            <seg>
              För att kvinno- och tjejjourer och andra organisationer med brottsofferstödjande
              verksamhet ska kunna verka långsiktigt och på ett sätt som inte
              undergräver det offentligas ansvar har Socialdepartementet initierat
              en översyn av statens bidrag till sådana organisationer. En utgångspunkt
              är att den enskilda kvinna eller man, flicka eller pojke som är
              direkt eller indirek t utsatt för våld av närstående ska ha tillgång
              till rättssäkert stöd och skydd av god kvalitet. I arbetet ingår
              att analysera samtliga statsbidrag som ideella organisationer
              kan söka på området och ta ställning till om de kan fördelas på
              ett mer samlat sätt. Översynen beräknas vara färdig i oktober
              2018.
            </seg>
          </u>
          <note>
            Regeringen tillsatte också utredningen om ett stärkt barnrättsperspektiv
            för barn i skyddat boende 2016, bland annat i syfte att förtydliga
            kommunernas ansvar för insatsen skyddat boende. Utredningens förs
            lag bereds för närvarande inom R egeringskansliet.
          </note>
          <note type="speaker">
            Anf. 16 ERIK SLOTTNER (KD):
          </note>
          <u>
            <seg>
              Fru talman! Tack, Lena Hallengren, för svaret! Jag vill inleda
              med att säga att det är ett trevligt återseende här i kammaren.
              Vi hade för 20 år sedan debatter i kommunfullmäktige i Kalmar,
              och då kunde man inte ana att nästa debatt skulle ske i den här
              kammaren. Men livet tar sina vägar.
            </seg>
          </u>
          <u>
            <seg>
              Jag har ställt en interpellation om våld i nära relationer, i
              synnerhet gällande män som blir utsatta för denna typ av våld.
              Våld i nära relationer är ett stort samhällsproblem och många
              gånger ett dolt problem eftersom många utsatta så långt som möjligt
              försöker dölja tecknen på våld. Därför tycker jag att det är bra
              att frågan aktualiseras mer och mer i takt med att tiden går,
              och också att det ekonomiska stödet har ökat till föreningar som
              jobbar för att skydda våldsutsatta.
            </seg>
          </u>
          <u>
            <seg>
              Dock lever vi ofta kvar i föreställningen att offret alltid är
              en kvinna och gärningspersonen alltid en man. Men våldet kan se
              annorlunda ut. Män blir också utsatta för våld i nära relationer,
              ibland av en kvinnlig partner och ibland av en manlig. En kvinna
              kan också bli utsatt för våld av en kvinnlig partner. Det är alltså
              inte alltid en kvinna som är offret och en man som är förövaren.
            </seg>
          </u>
          <u>
            <seg>
              Enligt en undersökning från Brottsförebyggande rådet är det till
              och med lika många män som kvinnor som utsätts för våld i nära
              relationer. Det rör sig ofta om olika typer av våld, och våld
              med dödlig utgång är vanligare förekommande bland kvinnor som
              utsätts. Men detta innebär inte att män aldrig dödas. Enligt en
              artikel jag tog del av räknar man med att cirka fem män varje
              år faller offer för dödligt våld i nära relationer. Ändå talas
              det så lite om detta fenomen.
            </seg>
          </u>
          <u>
            <seg>
              Detta är kanske inte så konstigt. Normen är inte att män blir
              slagna. Regeringens jämställdhetsmål hjälper oss inte heller direkt
              på traven , då ett av målen är formulerat som att mäns våld mot
              kvinnor ska upphöra. När man ständigt talar om mäns våld mot kvinnor
              förstärker det normen att offret alltid är en kvinna och gärningspersonen
              alltid en man. Ändå vet vi att det kan vara precis tvärtom.
            </seg>
          </u>
          <u>
            <seg>
              I sitt svar bekräftar statsrådet att det ökade stödet på 50 miljoner
              kronor endast går till just tjej- och kvinnojourer men påpekar
              samtidigt att vissa av dessa jourer också tar emot pojkar och
              män som utsätts för våld. Men ärligt talat – hur ska vi någonsin
              nå alla de män som utsätts för våld av sin partner om de är hänvisade
              till tjej- och kvinnojourer?
            </seg>
          </u>
          <u>
            <seg>
              Jag är övertygad om att vi måste uppdatera vår syn på detta område.
              Det är många män som utsätts för våld, såväl psykiskt som fysiskt,
              av såväl en kvinnlig som en manlig partner. Detta måste ses och
              erkännas och inte sopas under mattan. Stödet till dessa män behöver
              stärkas, och mottagningar och skyddade boenden behöver öppnas.
              I dag finns inte detta.
            </seg>
          </u>
          <u>
            <seg>
              En strategi för hur dessa män ska nås måste tas fram , då vi
              kan ana att mörkertalet är mycket stort, liksom skammen för de
              drabbade. Tyvärr ser jag inte mycket i ministerns svar som antyder
              några steg i den riktningen, och det beklagar jag.
            </seg>
          </u>
          <note type="speaker">
            Anf. 17 Statsrådet LENA HALLENGREN (S):
          </note>
          <u>
            <seg>
              Fru talman! Jag vill verkligen säga tack, Erik Slottner, för
              denna interpellation. Detta är ett av tillfällena att belysa vikten
              av något som verkligen är ett problem och en utmaning i samhället.
            </seg>
          </u>
          <u>
            <seg>
              Jag vill bara lite kort nämna statistik som jag själv har tagit
              del av. När Brottsförebyggande rådet gjorde en nationell trygghetsundersökning
              2016 uppgav 3 procent av männen i åldrarna 16 – 79 att de blivit
              utsatta för misshandel av närstående. Motsvarande siffra för kvinnor
              i samma åldersgrupp var 40 procent. Våld mot män i nära relationer
              är också mer sällan grovt och upprepat. Det betyder inte att det
              aldrig är det, men det är mer sällan.
            </seg>
          </u>
          <u>
            <seg>
              Socialstyrelsen utreder regelbundet vissa fall av dödligt våld
              mot vux ­ na i nära relationer. Av sammanlagt 52 brottsoffer 2012
              – 2017 var 49 kvinnor och 3 män. Jag säger absolut inte detta
              för att negligera den enskilda individ som drabbas, oavsett om
              det är en man eller en kvinna, men det är lite grann förklaringen
              till rubriken och till att den nationella strategin mot mäns våld
              mot kvinnor heter som den gör.
            </seg>
          </u>
          <u>
            <seg>
              Som jag nämnde i mitt svar är dock mäns våld mot kvinnor en omskrivning
              av våld i nära relationer. Det har varit en ambition från regeringens
              sida att tydliggöra vad det mycke t ofta handlar om. Det har tidigare
              funnits en kritik mot att vi lite grann döljer det faktum att
              män använder våld i nära relationer som ett maktmedel, väldigt
              ofta mot kvinnor.
            </seg>
          </u>
          <u>
            <seg>
              När det gäller tjej- och kvinnojourer är det, som jag sa, 14
              procent som också tar emot män. Dilemmat och det som jag fick
              anledning att särskilt sätta mig in i efter Erik Slottners fråga
              är hur många jourer vi har som bara vänder sig till män. Vi kunde
              faktiskt inte hitta några sådana jourer. Detta handlar också om
              att stimulera, uppmuntra och se till att det finns incitament
              för i detta fall organisationer, om jourer ska drivas ideellt.
            </seg>
          </u>
          <u>
            <seg>
              Kommunerna har alltid ett ansvar för brottsoffer, oavsett om
              brottsoffret är en man eller en kvinna och oavsett om det finns
              en ideell kvinnojour på plats eller inte. Men de ideella kvinnojourerna
              arbetar sedan decennier för att möta alla de kvinnor med barn
              som utsätts för våld, väldigt ofta av män i en relation.
            </seg>
          </u>
          <u>
            <seg>
              Återigen: Det finns resurser att söka för ideella organisationer
              som vill driva eller möjligen utöka en jourverksamhet för män.
              Jag skulle se positivt på att detta utvecklas. Men under den tid
              vi väntar är det också positivt att vi har tjej- och kvinnojourer
              som ser till att ta ett ansvar oavsett om det är en man eller
              en kvinna som drabbas av våld i en nära relation.
            </seg>
          </u>
          <note type="speaker">
            Anf. 18 ERIK SLOTTNER (KD):
          </note>
          <u>
            <seg>
              Fru talman! Jag tror att det i mycket beror på hur man ställer
              frågan. Jag vet att olika undersökningar säger olika. Men det
              intressanta med Brottsförebyggande rådets undersökning var framför
              allt att den visar att det också är många män som drabbas. Jag
              tror att det är många som inte tänker på detta över huvud taget.
              Det finns inte i ens föreställningsvärld att en man kan bli utsatt
              för våld i en nära relation. Därför tycker jag att det var bra
              att den undersökningen kom. Men jag vet att det också finns andra
              undersökningar som visar annat, och jag tror att det bland annat
              beror på hur man ställer frågan.
            </seg>
          </u>
          <u>
            <seg>
              Som jag sa utsätts kvinnor oftare för upprepat våld och oftare
              för våld som leder till dödsfall. Sedan kan man undra: Om man
              blir utsatt för psykisk misshandel, vilket kanske många män blir
              av en kvinnlig partner, som sedan leder till att man begår självmord,
              har då misshandeln lett till dödsfall? Det beror förstås på hur
              man ser på det, men om man räknar in sådana fall blir dödsfallen
              fler.
            </seg>
          </u>
          <u>
            <seg>
              Ministern skriver i svaret på min interpellation att strategin
              för att bekämpa mäns våld mot kvinnor också omfattar våld mot
              män. Detta är Lena Hallengren också tydlig med i sitt svar här
              i kammaren. Men jag måste då ifrågasätta varför man inte byter
              namn på det hela. Språkbruket leder ju också tanken någonstans.
              Talar vi ständigt om mäns våld mot kvinnor glömmer man lätt, både
              i vokabulären och i tanken, bort att våldet också kan drabba män.
              Jag tycker att det vore mycket bättre om vi i jämställdhetspolitiken
              talade om våld i nära relation och hedersrelaterat våld, i stället
              för att ständigt upprepa frasen ”mäns våld mot kvinnor”.
            </seg>
          </u>
          <u>
            <seg>
              Om nu stödet är så könsneutralt som ministern vill ge sken av
              kan man undra varför regeringen öronmärkte 2 miljoner kronor till
              gruppen hbtq-personer som utsatts för våld i nära relationer.
              Det indikerar ju att stödet inte är så allsidigt som man vill
              ge sken av.
            </seg>
          </u>
          <u>
            <seg>
              I debatten talar man endast om mäns våld mot kvinnor. Det gör
              man också i skriftliga dokument. Stödet om 50 miljoner går till
              tjej- och kvinnojourer. Men i slutändan tycks ministern mena att
              detta stöd ändå går till män, och jag tror att det är många som
              inte hänger med i det resonemanget.
            </seg>
          </u>
          <u>
            <seg>
              Vi måste erkänna att steget för en våldsutsatt man att söka stöd
              hos en tjej- eller kvinnojour är ganska långt, och trösklarna
              är ganska höga. Det är jag övertygad om. Vi vet också att det
              är stor brist på jourer som jobbar med män. Jag tror dock att
              detta beror just på det språkbruk vi använder. Det finns inte
              riktigt en vilja att ta tag i problemet. Många män vågar inte
              anmäla eller berätta om det de utsätts för.
            </seg>
          </u>
          <u>
            <seg>
              Akillesjouren finns här i Stockholmsområdet. Jouren har fått
              ett litet bidrag från Socialstyrelsen, men det bidraget var bara
              på 17 000 kronor. Det är omöjligt att bedriva en seriös verksamhet
              med så lite pengar.
            </seg>
          </u>
          <u>
            <seg>
              Verkligheten är den att kunskapen om gruppen män som utsätts
              för våld i nära relation är liten, och skammen är stor hos många
              av de drabbade. Att man inte ens blir trodd är ett utbrett problem,
              och vid flera tillfällen har också brottsofferjourerna uppmärksammat
              att samhället inte har den beredskap som behövs för att hjälpa
              den här gruppen, exempelvis genom att erbjuda skyddat boende.
              Förtroendet för rättsväsendet är också betydligt lägre bland drabbade
              i den här gruppen om man jämför med kvinnor som drabbas av den
              här typen av våld eller med män som drabbas av annan typ av våld.
            </seg>
          </u>
          <u>
            <seg>
              Jag vill verkligen betona – detta tycker jag är viktigt att säga
              – att jag och Kristdemokraterna stöder det ökade arbetet för att
              motverka våld mot kvinnor. Det är ett mycket bra arbete. I Stockholm,
              där jag är kommunpolitiskt aktiv, har vi som parti stött det ökade
              stödet till tjej- och kvinnojourer.
            </seg>
          </u>
          <u>
            <seg>
              Jag vill inte sätta grupp mot grupp, men vi driver att vi också
              måste öka arbetet för att hjälpa de män som utsätts för våld i
              nära relation, bland annat genom att öppna mottagningscentrum
              och att ge stöd vad gäller skyddade boenden.
            </seg>
          </u>
          <note type="speaker">
            Anf. 19 Statsrådet LENA HALLENGREN (S):
          </note>
          <u>
            <seg>
              Fru talman! Detta är en interpellationsdebatt som är ovanligt
              givande, får jag säga. Jag hoppas att den är det också för dem
              som lyssnar.
            </seg>
          </u>
          <u>
            <seg>
              Tidigare använde vi uttrycket ”våld i nära relation”. Då fanns
              det en kritik, och jag var en av dem som delade den, för det kändes
              som om vi snarast försökte sopa ett problem under matta n. Vi
              vågade då inte säga att det faktiskt handlade om män som slog
              sina kvinnor – de slog sina fruar och sina respektive och utsatte
              både kvinnor och barn för våld som var upprepat och grovt. Ett
              sätt att möta den kritiken var då att faktiskt tala om vad det
              var som hände innanför hemmets fyra väggar. Man skulle inte sopa
              det under mattan. I ett mycket tidigare skede var det ju nästan
              tveksamt huruvida man från samhällets sida skulle engagera sig
              i något som skedde i hemmet.
            </seg>
          </u>
          <u>
            <seg>
              Utvecklingen av politiken på området tycker jag har varit positiv:
              Vi synliggör de problem som finns och de kvinnor som är utsatta.
              Det som Erik Slottner ger uttryck för handlar kanske om ett motsvarande
              arbete som behöver göras när det gäller män. Krafterna där har
              inte varit lika starka.
            </seg>
          </u>
          <u>
            <seg>
              Jag tog också del av Socialstyrelsens öppna jämförelser av socialtjänsten.
              Det var 86 procent av kommunerna som erbjöd skyddat boende med
              biståndsbeslut för våldsutsatta män, medan det var 98 procent
              som erbjöd det för kvinnor. Det är alltså en skillnad, även om
              det är fler än man kanske tror som erbjuder det.
            </seg>
          </u>
          <u>
            <seg>
              Detta är naturligtvis något som man måste uppmärksamma på olika
              sätt. Men jag vill återigen understryka att kommuner har ett ansvar
              för brottsutsatta individer, oavsett om det handlar om män, kvinnor,
              vuxna, barn eller äldre. Det ansvaret har en kommun.
            </seg>
          </u>
          <u>
            <seg>
              När det sedan gäller jourer vill jag återigen säga att anledningen
              till att regeringen har gjort stora förstärkningar till tjej-
              och kvinnojourer under mandatperioden är att vi har sett det som
              angeläget. Det finns allt fler kvinnojourer runt om i landet som
              tar ett oerhört stort och viktigt ansvar. De har gjort det under
              lång tid, och de gör det inte minst när vi ska omsätta den nationella
              strategin för att motverka mäns våld mot kvinnor.
            </seg>
          </u>
          <u>
            <seg>
              Jag vill gärna understryka att det inte finns någon anledning
              att se en motsättning här, men det har varit ett medvetet val
              att inte försöka låtsas som annat än att våld i nära relationer
              i mångt och mycket handlar om mäns våld mot kvinnor. Sedan ser
              vi att det också finns ett våld där män utsätts, men jag tycker
              inte att det är ett misslyckande att vi har synliggjort vad våld
              i relationer i många fall handlar om. Jag tror att det har stärkt
              både kommunernas arbete och målbild och också de kvinnor som utsätts.
            </seg>
          </u>
          <note type="speaker">
            Anf. 20 ERIK SLOTTNER (KD):
          </note>
          <u>
            <seg>
              Fru talman! Jag inledde med att säga att jag tycker att det är
              bra att debatten under de senaste åren har förstärkts på det här
              området. Det är bra att kunskapen när det gäller att hjälpa våldsutsatta
              kvinnor har ökat och att det ekonomiska stödet till tjej- och
              kvinnojourer och skyddade boenden har ökat. Jag tycker att det
              är mycket bra. Men jag skulle vilja ha ett språkbruk som är inkluderande,
              för jag tror att det kan göra att män som utsatts för våld vågar
              berätta, erkänna och anmäla det de har blivit utsatta för och
              att de därmed också vågar be om samhällets hjälp.
            </seg>
          </u>
          <u>
            <seg>
              Statsrådet säger att vi inte vill sopa problemet under mattan.
              Men det är ju detta man tenderar att göra när man talar så lite
              om denna grupp som blir utsatt för våld. Det kan vara män som
              blir utsatta av våld från en kvinnlig partner, men det kan också
              vara män som blir utsatta av våld från en manlig partner. Man
              glömmer också bort hbtq-perspektivet när man bara talar om mäns
              våld mot kvinnor. Det finns många, både män och kvinnor, i samkönade
              parrelationer som blir utsatta för våld av sin partner. Jag tycker
              att det är jätteviktigt att också den frågan lyfts upp .
            </seg>
          </u>
          <u>
            <seg>
              Mycket av detta är kommunernas ansvar. Det är jag fullt medveten
              om, och det är också därför jag har tagit upp frågan på kommunpolitisk
              nivå i Stockholm. Men samtidigt kan regeringen genom stimulansmedel,
              strategier, seminarier och ökat kunskapsunderlag bidra till att
              kommunerna intensifierar sitt arbete. Många kommuner är också
              lite för små för att driva eget arbete om detta. Kanske behöver
              man då gå ihop i hela regionen och samarbeta kommunerna emellan
              för att erbjuda skyddade boenden och mottagningscentrum om den
              enskilda kommunen är för liten. Detta tror jag är ett arbete som
              kan utvecklas betydligt.
            </seg>
          </u>
          <note type="speaker">
            Anf. 21 Statsrådet LENA HALLENGREN (S):
          </note>
          <u>
            <seg>
              Fru talman! På samma sätt som vi även i fortsättningen har ett
              stort arbete att göra när det gäller mäns våld mot kvinnor har
              vi utan tvekan mer att göra när det gäller män som utsätts för
              våld, oavsett i vilken typ av relation det sker.
            </seg>
          </u>
          <u>
            <seg>
              Det har ju under mandatperioden gjorts ganska stora resurstillskott
              till kommuner och tjej- och kvinnojourer. Jag vill dock understryka
              att vi verkligen ser att mäns våld mot kvinnor inte bara handlar
              om att kvinnor utsätts. Definitionen av ”mäns våld mot kvinnor”
              inbegriper alltså, även om det blir otydligt, också män som utsätts
              för våld, oavsett hur relationen ser ut.
            </seg>
          </u>
          <u>
            <seg>
              Jag vill understryka att det har funnits ett oerhört stort behov
              av att göra dessa tillskott och att stärka kvinno- och tjejjourer,
              som fortfarande inte finns överallt. Det finns fortfarande kommuner
              som varken har en egen eller en närliggande kvinnojour utan som
              på olika sätt behöver uppmuntra detta. Låt oss hoppas att det
              är en väg framåt för att också se till att vi kan synliggöra män
              som utsätts för våld i nära relationer. Det tror jag är mycket
              viktigt. Jag vill också understryka det som Erik Slottner själv
              sa, att vi inte ställer grupperna mot varandra. Samtidigt vet
              vi att en majoritet av dem som utsätts för det riktigt grova och
              upprepade våldet har varit kvinnor. Det har varit skälet till
              de satsningar som så här långt har gjorts. Men jag vill avsluta
              med att säga att ingenting utesluter satsningar för framtiden.
            </seg>
          </u>
          <note>
            Överläggningen var härmed avslutad.
          </note>
          <note>
            § 11 Svar på interpellation 2017/18:536 om naturvärdesbedömningar
          </note>
          <note>
            Anf. 22 Närings- och innovationsminister MIKAEL DAMBERG (S) :
          </note>
          <u>
            <seg>
              Fru talman! Carl Schlyter har frågat mig vad jag avser att göra
              för att de innehav som Sveaskog äger och som är lämpliga för skydd
              ska kunna avsättas, samt om bolaget har en offentlighetspolicy
              som publicerar alla data bolaget har som grund för en saklig debatt
              i de fall olika åsikter om deras skyddsvärde finns. Carl Schlyter
              har vidare frågat mig v ilka åtgärder jag avser att vidta för
              att öka transparensen inom Sveaskog.
            </seg>
          </u>
          <u>
            <seg>
              Jag vill inleda med att r egeringen har en tydlig ambition att
              skyddsvärda skogar inte ska avverkas utan bevaras antingen genom
              formellt skydd eller frivilliga avsättningar . Regeringens skogspolitik
              bygger på två jämställda mål: produktions målet och miljömålet
              .
            </seg>
          </u>
          <u>
            <seg>
              Jag har nyligen svarat på en annan interpellation på samma tema,
              och jag vill därför betona att regeringen fortfarande och även
              framöver har en hög ambition vad gäller hållbart företagande och
              har högt ställda förväntningar på att bolag med statligt ägande
              ska agera föredömligt och bedriva sin verksamhet på ett sätt som
              gynnar hållbar utveckling. Det innebär till exempel att agera
              ansvarsfullt och transparent och arbeta för att efterleva internationella
              riktlinjer som finns gällande bland annat miljöhänsyn.
            </seg>
          </u>
          <u>
            <seg>
              Sveaskogs naturvärdes- och avverkningsbedömningar är ett operativt
              ansvar för bolagets styrelse och ledning, och jag förutsätter
              att de i dessa lever upp till tillämpliga nationella lagar och
              de internationella avtal och överenskommelser som Sverige har
              undertecknat, samt alla FSC:s principer och kriterier.
            </seg>
          </u>
          <u>
            <seg>
              Vad gäller transparens vill jag framhålla att Sveaskog från många
              aspekter är ett bolag som är öppet och redovisar sin verksamhet
              på ett tydligt sätt. En viktig del av det hållbarhetsarbete som
              bedrivs inom bolaget med statligt ägande bygger på intressentdialoger.
              Sveaskogs arbete med hållbart företagande är också återkommande
              i ägarstyrningen och dialogen mellan bolaget och ägaren .
            </seg>
          </u>
          <u>
            <seg>
              Sveaskog gör nu också ett arbete om transparens vid naturvårdsbedömningar,
              och enligt den information jag fått kommer bolaget inom kort att
              börja offentliggöra data från naturvärdesinventeringar. De börjar
              med Västerbotten, och efter utvärdering kan försöket komma att
              utökas till andra delar av landet.
            </seg>
          </u>
          <u>
            <seg>
              Avslutningsvis vill jag poängtera att en öppen och konstruktiv
              dialog, där alla parter visar respekt för varandras roller och
              uppdrag, är den bästa lösningen för att fortsatt finna en gemensam
              väg framåt.
            </seg>
          </u>
          <note type="speaker">
            Anf. 23 CARL SCHLYTER (MP):
          </note>
          <u>
            <seg>
              Fru talman! Jag tackar näringsministern för svaret. Jag är också
              glad över regeringens arbete. Senast denna vecka har regeringen
              annonserat fyra nya Natura 2000-områden och justeringar på 52
              andra, och Åsnens nationalpark har invigts. Det är väldigt bra.
              Det är bra när sammanhängande områden skyddas.
            </seg>
          </u>
          <u>
            <seg>
              Problemet är att Sveaskog avverkar på 10 000 platser. Sveaskogs
              ar ­ be ­ te med att förstöra biologisk mångfald går alltså mycket
              fortare än reger ­ ingens arbete med att försvara den.
            </seg>
          </u>
          <u>
            <seg>
              Då räcker det inte med att ministern förutsätter att Sveaskog
              gör sitt jobb och att man följer FSC. FSC hade kritik på fyra
              punkter i sin senaste rapport om Sveaskog. Det duger inte att
              utvärdera offentlighetsprincipen; den ska genomföras.
            </seg>
          </u>
          <u>
            <seg>
              Varför denna fråga har blivit så viktig och varför jag vill att
              ministern faktiskt säkerställer att Sveaskog uppfyller sitt samhällsuppdrag
              är för att det kommer så många rapporter om att de inte gör det
              nu.
            </seg>
          </u>
          <u>
            <seg>
              Det är dags att ministern tar tag i detta. Det är inte ett ministerstyre
              som jag efterfrågar, utan det är att rätt kontrollstrukturer finns
              på plats, att rätt offentlighetsprinciper finns på plats i hela
              Sverige och att FSC-certifieringen följs fullt ut.
            </seg>
          </u>
          <u>
            <seg>
              Låt mig bli lite mer specifik i min fråga. Riksrevisionen kom
              2017 med en rapport om att den interna revisionen för Sveaskog
              saknades, att det saknades en självständig riskanalys och att
              styrelsen har beslutat att man inte ska ha en internrevision.
              Kommer ministern att kräva att man inför det?
            </seg>
          </u>
          <u>
            <seg>
              När det gäller uppdragsmålet kom det en rapport från Riksrevisionen
              2018 om att man saknar ett uppdragsmål. Eftersom miljö- och produk
              ­ tionsmål ska vara jämställda är det nu en obalans, där Sveaskog
              har ekono ­ miska mål men uppdragsmål saknas. Kommer ministern
              att se till att det kommer på plats snart?
            </seg>
          </u>
          <u>
            <seg>
              Sedan finns det fortfarande problem. Även om man har intressentdialoger
              finns det ofta en upplevelse av att man inte har lyssnat eller
              att det inte finns en tillräcklig offentlighet kring dem. Exempelvis
              medborgarna i Tjappsåive hade en dialog, men sedan avverkade Sveaskog
              ändå där de hade mest nytta av marken.
            </seg>
          </u>
          <u>
            <seg>
              Just nu avverkar Sveaskog i många av sina 37 ekoparker i Götaland.
              Det finns en risk att de har avverkat all skyddsvärd skog inom
              tio år om de fortsätter i nuvarande takt med att ge sig in i de
              äldre områdena.
            </seg>
          </u>
          <u>
            <seg>
              Det är alltså allvarliga brister när det gäller hur Sveaskog
              uppfyller statens mål om att ha dessa dubbla intressen. Det är
              därför som jag nu ber ministern att ta tag i problemen med Sveaskog
              och se till att målen jämställs i verkligheten, i interna procedurer
              och i revision. Jag har nämligen också hört att många avverkningsplanerare
              riskerar att få gula kort och till och med fått hot om avsked
              om de inte uppnår produktionsmålen som kommer av vinstkravet.
              Då finns det inte tid för dem att göra ordentliga naturvärdesinventeringar
              innan det är dags för hyggen, eftersom de i så fall inte når sina
              mål och riskerar personliga problem med sin anställning. Denna
              typ av styrmekanismer lämpar sig inte alls om man vill ha en balans
              mellan produktionsmål och miljömål.
            </seg>
          </u>
          <note type="speaker">
            Anf. 24 Närings- och innovationsminister MIKAEL DAMBERG (S):
          </note>
          <u>
            <seg>
              Fru talman! Jag tänkte börja med att tacka Carl Schlyter för
              interpella ­ tionen, eftersom detta är ett viktigt tema. Men jag
              gör ändå inte det, efter ­ som jag tycker att hans inlägg var
              väl yvigt.
            </seg>
          </u>
          <u>
            <seg>
              Sveaskog är Sveriges största skogsägare. Det är också ett bolag
              som har mycket högt ställda miljöambitioner. Hela skogspolitiken
              bygger på två mål, men Sveaskog har de facto satt som mål att
              vara ledande när det gäller miljöhänsyn och har som mål att avsätta
              20 procent av sitt innehav för att gynna biologisk mångfald. Man
              gör naturvårdsbedömningar inför samtliga avverkningar.
            </seg>
          </u>
          <u>
            <seg>
              Det är riktigt att man också har haft problem. Jag ska börja
              med det – seriöst. FSC hade allvarlig kritik som Sveaskog tog
              på mycket stort allvar, och vi tog den på mycket stort allvar
              från vår sida. Då gjorde man ett åt ­ gärdsprogram som man presenterade
              2017. FSC:s revisorer ansåg att detta åtgärdsprogram var korrekt,
              och de tog bort den kritik som fanns mot Sveaskog.
            </seg>
          </u>
          <u>
            <seg>
              Jag tycker att Sveaskog har haft en del utmaningar och problem,
              men man jobbar seriöst. Man jobbar också med en dialog, inte minst
              med Naturskyddsföreningen, som har lett till att man på måndag
              börjar publicera detta offentligt i Västerbotten. Från den 14
              maj finns de metoder för naturvärdesbedömningar som man gör tillgängliga.
              Man blir alltså alltmer öppen.
            </seg>
          </u>
          <u>
            <seg>
              Men om man ska vara seriös, varför har man då inte gått ut med
              all denna information rakt av? Det finns en arbetsmiljöfråga i
              detta också. När det har blivit tydligt vem på Sveaskog som har
              gjort naturvärdesbedömningen har det riktats ganska allvarlig
              kritik mot den personen. Vissa ideella organisationer har hängt
              ut den personen. Det har snarare blivit en diskussion om en medarbetares
              bedömning än om Sveaskog. Jag menar att ett bolag som Sveaskog
              måste kunna föra denna typ av diskussioner och hitta ett system
              som gör det möjligt att bli mer transparent och öppen kring detta,
              men samtidigt inte hamna i en situation där medarbetarna blir
              utsatta för till exempel beslut som bolaget fattar. Jag tror alltså
              att man måste se att det här hänger i ihop.
            </seg>
          </u>
          <u>
            <seg>
              I grunden har jag dock ingen annan uppfattning än att produktionsmålet
              och det krav på avkastning från Sveaskog som finns, och som den
              här riksdagen har ställt sig bakom, ska gå hand i hand med de
              höga miljöambitioner vi har för statliga bolag i allmänhet och
              för Sveaskog i synnerhet. Jag menar att Sveaskog har satt mål
              som är höga och förpliktande. Det gör att det ständigt kommer
              att granskas – och ska granskas – om man följer de målsättningar
              man har för verksamheten.
            </seg>
          </u>
          <u>
            <seg>
              Jag tycker alltså ändå att Sveaskog gör väldigt mycket på området
              och att det i just den fråga vi diskuterar nu blir ännu mer transparens,
              också till följd av den dialog man har haft med en del miljöorganisationer.
              Jag tycker att det är en positiv utveckling, som gärna får fortsätta.
            </seg>
          </u>
          <note type="speaker">
            Anf. 25 CARL SCHLYTER (MP):
          </note>
          <u>
            <seg>
              Fru talman! Vad intressant att det hände någonting precis efter
              min interpellation! Jag vet inte om det finns någon koppling,
              men det är trevligt att saker händer. Det är ett väldigt bra besked
              ministern nu ger här om att man börjar i Västerbotten på måndag,
              men jag förstår inte varför man måste utvärdera innan man går
              vidare.
            </seg>
          </u>
          <u>
            <seg>
              Det ministern säger om att anställda får problem när deras namn
              står på en rapport har jag inte hört förut, men jag tror att alla
              jag känner i miljörörelsen är mer intresserade av innehållet än
              av namnet på den som har gjort innehållet. Om det är nödvändigt
              att stryka namnet spelar det ingen roll. Vad alla jag har kontakt
              med vill är att få tillgång till den information som ligger till
              grund för avverkningsanmälningar.
            </seg>
          </u>
          <u>
            <seg>
              Kritiken från de avverkningsplanerare som jag refererade till
              kommer från människor som arbetar på Sveaskog och som känner en
              stress – vilket också är en arbetsmiljöfråga – över att man har
              krav på sig att ha så höga avverkningskrav, bland annat på grund
              av vinstkravet, att det inte finns tid att göra de naturvärdesbedömningar
              man har att göra. Sedan finns det också nedklassningar av områden
              – av okända skäl, eftersom många av rapporterna inte är publicerade.
              Det är därför det är så viktigt, om vi ska ha den här dialogen,
              att allt publiceras före avverkning.
            </seg>
          </u>
          <u>
            <seg>
              Det är som sagt inte vem som har gjort det utan vad som händer
              som är det viktiga, och jag hoppas att vi kan enas om att alla
              skulle tjäna på att naturvärdesbedömningarna blev offentliga så
              snart det är möjligt och att vi säkerställer att de alltid finns.
              Det bästa sättet att göra det är att se till att de blir offentliga.
              Vi har nämligen allvarliga problem – faktiskt. Ministern kanske
              inte kan tacka mig för frågan, men jag tror att många i Sverige
              skulle glädjas över min fråga om den ledde till att Sveaskog faktiskt
              skyddar de områden som är av riksintresse för friluftslivet.
            </seg>
          </u>
          <u>
            <seg>
              Vi kan titta på Götaland. Det finns tolv kommuner i Småland som
              har mindre än 1 procent skyddad skog. I många av de kommunerna
              äger Svea ­ skog mycket mark. I många kommuner har Sveaskog ekoparker.
              Att vi nu avverkar dem, och att Sveaskog för att nå avkastningsmålen
              går in och avverkar i kantzoner med mycket höga naturvärden, är
              allvarligt. Att pub ­ licera allting så att vi kan ha en bra dialog
              om vilka ställen det finns mest skyddsvärd natur på är alltså
              bra, men vad jag inte tycker att jag fick svar på är frågan om
              ministern tänker se till att Sveaskog får ett uppdragsmål så att
              ambitionen att vara ledande på naturvårdsområdet tydligt följs
              upp och efterföljs.
            </seg>
          </u>
          <u>
            <seg>
              Jag undrar också om ministern anser att man ska ställa krav på
              Svea ­ skog att ha en internrevisor så att de själva kan upptäcka
              brister i styrningsstruktur. Det handlar om huruvida vi vill att
              Sveaskog ska leverera sitt samhällsuppdrag, och det vill väl egentligen
              alla. Det är väldigt värdefullt för alla svenskar att ha tillgång
              till och kunna uppleva naturen.
            </seg>
          </u>
          <u>
            <seg>
              Vi kommer inte att vilja rädda naturen om man inte sätter namn
              på det man vill skydda. Det har ett stort värde för Sverige, och
              för Naturvårdsverkets arbete med Naturum och liknande, att människor
              känner till vad det är de ser i skogen. Jag har fått mycket större
              lust att rädda en reliktbock, en tallticka, en blomkålssvamp eller
              en tretåig hackspett efter att ha fått veta namnet på dem och
              kan känna igen dem när jag ser dem i skogen. Jag hoppas att alla
              svenskar kan få den upplevelsen för all framtid.
            </seg>
          </u>
          <note type="speaker">
            Anf. 26 Närings- och innovationsminister MIKAEL DAMBERG (S):
          </note>
          <u>
            <seg>
              Fru talman! Skogen är viktig, av väldigt många olika skäl. Man
              kan säga att skogen kanske aldrig har varit mer central än i dag.
              Skogen står inte bara för en stor del av vår natur och miljö och
              är inte bara en plats både för rekreation och för biologisk mångfald,
              utan den är också en av förutsättningarna för att Sverige ska
              klara transformationen från ett fossilberoende samhälle till ett
              fossilfritt samhälle.
            </seg>
          </u>
          <u>
            <seg>
              Skogen är också en viktig ekonomisk faktor i Sverige. Faktum
              är att svensk skogsindustri är Sveriges största nettoexportör.
              Det är 70 000 män ­ niskor som har arbeten kopplade till skogsindustrin,
              i hela Sverige. Deras jobb är beroende av att skogsindustrin producerar.
              Det är därför vi i Sve ­ rige har valt att ha en skogspolitik
              med två jämställda mål: ett produk ­ tions ­ mål och ett miljömål.
              Det är också därför Sveaskog har beslutat att avsätta 20 procent
              av den brukade arealen för naturvård, och det är därför man inför
              avverkningar bedömer alla områden utifrån om de möter de krav
              som ställs eller inte.
            </seg>
          </u>
          <u>
            <seg>
              I många fall där det har funnits synpunkter har man tagit in
              en second opinion. Det diskuteras inte lika ofta. Efter en second
              opinion har man ibland ändrat uppfattning – från att man kan avverka
              till att man inte kan avverka. Fall för fall går man alltså igenom
              det här, och från och med måndag kommer man också att börja publicera
              naturvärdesbedömningarna. De kommer att publiceras på ett ställe,
              men ambitionen är att gå vidare till flera områden när man har
              sett att det fungerar och är ett bra system.
            </seg>
          </u>
          <u>
            <seg>
              Jag ska ändå säga någonting om ekoparkerna, för på namnet låter
              det ju som att ingen avverkning alls ska ske där. Schlyter säger
              lite grann: Titta, Sveaskog avverkar ekoparker! Själva poängen
              med ekoparken var ju att det var ett skyddsvärt område men att
              man gjorde bedömningen att man trots allt kan göra avverkningar
              i ekoparker. Det var hela poängen med ekoparkerna: att man skulle
              ta extra hänsyn och vara extra noga i de områdena, eftersom det
              kan finnas områden som är mer skyddsvärda. När det gäller påpekandet
              att Sveaskog gör avverkningar i ekoparker vill jag alltså säga:
              Det var lite poängen med ekoparkerna. De skulle ha mer attention,
              och man skulle titta mer på dem – men det skulle gå att göra avverkningar
              där. Men, återigen: Det är viktigt att man gör rätt bedömningar,
              bland annat från Sveaskogs sida.
            </seg>
          </u>
          <u>
            <seg>
              Det finns många exempel som far runt och som Schlyter lyfter
              fram i debatten, där man menar att Sveaskog inte har tagit sitt
              ansvar. Å andra sidan finns det ju områden där Sveaskog efter
              kontroll från myndigheter och de granskande aktörerna i certifieringssystemet
              har fått rätt att göra avverkningar men där Sveaskog ändå kritiseras
              för en avverkning som har planerats eller gjorts. Det är alltså
              inte helt enkelt för Sveaskog att alltid göra alla nöjda när till
              och med myndigheter och certifieringsorganisa ­ tioner säger att
              det är okej att avverka men Sveaskog ändå får kritik för det.
            </seg>
          </u>
          <u>
            <seg>
              Jag tror att det här är en kontinuerlig diskussion som vi kommer
              att föra över tid. Var finns balansen? Vilka är de skyddsvärda
              miljöerna? Hur avgränsar man? Hur nära kan man göra avverkningen?
              Ärligt talat tror jag, precis som Schlyter säger, att öppenhet
              och transparens är en väg att gå. Det handlar om att bygga förståelse
              för varandras uppfattningar och fatta beslut på bättre grund över
              tid. Jag tycker därför att det är en bra utveckling som Sveaskog
              har påbörjat. Man har börjat publicera och varit öppen med vilken
              metod man använder, och man kommer att i dialog även med miljörörelsen
              diskutera hur man kan öka öppenheten över tid. Jag tycker att
              det är en bra väg.
            </seg>
          </u>
          <u>
            <seg>
              Jag tror dock att det också är viktigt att säga att riksdagen
              har fastställt mål för Sveaskog som även innebär ett produktionsmål.
              Vi behöver skogsråvaran såväl för exporten och jobben som för
              den gröna omställningen i samhället.
            </seg>
          </u>
          <note type="speaker">
            Anf. 27 CARL SCHLYTER (MP):
          </note>
          <u>
            <seg>
              Fru talman! Låt mig först konstatera var ministern och jag är
              överens. Jag tror också på bioekonomin. Jag tror kanske något
              mindre än regeringen på biobränsle, där man hugger ned skog för
              att göra bränsle, men det finns många andra värdefulla tillämpningar.
              Vi kan ersätta kemiindustri, förpackningsindustri och långsiktiga
              produkter, och vi kan bygga hus i trä. Allt detta är fantastiskt
              bra – man binder koldioxid i långsiktiga produkter nu.
            </seg>
          </u>
          <u>
            <seg>
              Jag tycker dock inte att balansen riktigt är uppnådd. Jag vill
              tacka ministern för svaret men göra samma lilla justering som
              ministern gjorde tidigare, nämligen: Jag har inte fått något svar
              på frågan om uppdragsmål och internrevisor. Jag vill gärna ha
              det i sista inlägget.
            </seg>
          </u>
          <u>
            <seg>
              Jag ska också förtydliga att jag när jag talade om ekoparkerna
              faktiskt menade de bitar i ekoparkerna i Götaland som har väldigt
              höga naturvärden. Det är de som nu avverkas i en takt som innebär
              att de är borta om tio år. Jag menar inte att man hugger ned 45-åriga
              c ontortabestånd, utan jag menar just de skyddsvärda bitarna i
              ekoparken. Det är det jag kritiserar.
            </seg>
          </u>
          <u>
            <seg>
              Jag tycker att ministern har ett ansvar att se till att denna
              balans, som vi är överens om, uppnås. Om den inte kan uppnås med
              de nuvarande styrmedel som regeringen har till sitt förfogande
              tycker jag att man ska ta sig en titt på om inte avkastningskravet
              faktiskt leder till en sådan press på avverkningshandläggare,
              på planerare och på Sveaskog att Sveaskog har svårt att klara
              att vara marknadsledande för miljöskyddet.
            </seg>
          </u>
          <u>
            <seg>
              Vi kan inte tillåta att denna balans hamnar på fel sida. Då är
              det bättre att vi först säkerställer skyddet av biologisk mångfald,
              som är det mål som enligt Stockholm Resilience Centre har överskridits
              mest – ännu mer än klimatfrågan. Där får vi inte misslyckas.
            </seg>
          </u>
          <note type="speaker">
            Anf. 28 Närings- och innovationsminister MIKAEL DAMBERG (S):
          </note>
          <u>
            <seg>
              Fru talman! Jag vill börja med att diskutera det som vi är överens
              om: skogens betydelse både för biologisk mångfald och för Sveriges
              ekonomi.
            </seg>
          </u>
          <u>
            <seg>
              Jag kanske inte är lika intresserad av att sätta låga ekonomiska
              mål för Sveaskog. Jag tycker att det är viktigt att vi ställer
              utmanande krav på alla våra bolag, men med restriktionen att de
              ska klara sina miljömål. De har i branschen en uttalad ambition
              att vara ledande på detta. De avsätter också väldigt mycket mark
              på områden där de inte ska jobba med produktion, och de blir alltmer
              transparenta.
            </seg>
          </u>
          <u>
            <seg>
              Jag bedömer att Sveaskog är ett väldigt viktigt och strategiskt
              bolag för staten, men man måste ha rätt balans på kraven på dem.
            </seg>
          </u>
          <u>
            <seg>
              Vi får heller inte underskatta de investeringar som nu görs med
              koppling till detta. Ibland talar vi inte alls om det. Faktum
              är att vi brukar berömma oss för att skogsindustrin är stor och
              har många anställda, men om vi tittar på förra årets investeringstakt
              ser vi att det gjordes rekordinvesteringar i skogsindustrin.
            </seg>
          </u>
          <u>
            <seg>
              Hela den gröna omställning som vi talar om håller på att hända
              nu. Faktum är att skogsindustrin stod för 25 procent av de privata
              investeringarna i Sverige. Det är en ganska makalös siffra, och
              det visar att skogsindustrin är inne i en väldigt positiv trend
              med stora investeringar och stora ambitioner för grön omställning.
            </seg>
          </u>
          <u>
            <seg>
              Skogsindustrin får även alltmer kunskap om hur man skyddar mark
              och om vilka miljöer man måste avsätta för att den biologiska
              mångfalden över tid ska börja växa igen. Vi har ju haft problem
              på detta område, och jag håller med om problembeskrivningen att
              vi måste ta dessa frågor på allvar.
            </seg>
          </u>
          <u>
            <seg>
              Jag kan dock inte säga att allt som Sveaskog gör är fel. Det
              är ett stort statligt bolag som har stora ambitioner och som även
              är marknadsledande när det gäller dessa frågor.
            </seg>
          </u>
          <note>
            Överläggningen var härmed avslutad.
          </note>
          <note>
            § 12 Svar på interpellation 2017/18:554 om möjligheten att sälja
            biljetter via SJ online
          </note>
          <note type="speaker">
            Anf. 29 Närings- och innovationsminister MIKAEL DAMBERG (S):
          </note>
          <u>
            <seg>
              Fru talman! Boriana Åberg har frågat mig om jag och regeringen
              avser att säkerställa att även nya aktörer på marknaden tillåts
              sälja biljetter via SJ online, alltså via sj.se och SJ:s app,
              och på så vis tillgodose tågresenärernas behov.
            </seg>
          </u>
          <u>
            <seg>
              SJ AB verkar på en avreglerad marknad tillsammans med andra konkurrerande
              tågoperatörer. Som jag i en tidigare riksdagsfråga svarat Boriana
              Åberg finns det inget hinder för SJ AB att inleda samarbeten om
              biljettbokning med andra operatörer. Det är dock en operativ fråga
              och en bedömning som bolagets styrelse och ledning ska göra –
              inte jag som närings- och innovationsminister.
            </seg>
          </u>
          <u>
            <seg>
              Frågan har tidigare prövats av Konkurrensverket varvid det framkom
              att det är upp till SJ AB självt att avgöra vilka som får tillträde
              till bolagets försäljningskanaler. Nu har MTR anmält SJ AB till
              Konkurrensverket, och Konkurrensverket utreder därför frågan på
              nytt.
            </seg>
          </u>
          <u>
            <seg>
              Jag välkomnar att Konkurrensverket utreder ärendet, och jag utgår
              från att SJ AB vidtar nödvändiga åtgärder för att följa Konkurrensverkets
              beslut när väl utredningen är färdig. Jag avser inte att vidta
              några åtgärder med anledning av frågan.
            </seg>
          </u>
          <note type="speaker">
            Anf. 30 BORIANA ÅBERG (M):
          </note>
          <u>
            <seg>
              Fru talman! Jag tackar ministern för svaret, men jag måste säga
              att jag är besviken över ministerns enögda syn på en mycket komplex
              situation.
            </seg>
          </u>
          <u>
            <seg>
              Ministern gör det lätt för sig genom att hänvisa till SJ:s ledning
              och frånsäger sig allt ansvar. Det är klart att SJ:s ledning agerar
              rationellt utifrån sitt eget perspektiv, nämligen att hålla konkurrenterna
              borta. Den operativa ledningen och styrelsen har uppdraget att
              leverera så hög avkastning som möjligt till ägaren, som i detta
              fall är staten.
            </seg>
          </u>
          <u>
            <seg>
              Frågan måste sålunda avgöras på en annan nivå – den politiska
              – av regeringen. Det är regeringens uppgift att skapa förutsättningarna
              för väl fungerande konkurrens. Eller mer precist: Det är näringsminister
              Dambergs uppgift som ansvarig för de statliga bolagen.
            </seg>
          </u>
          <u>
            <seg>
              SJ är inte vilket bolag som helst. I drygt 100 år har de haft
              monopol på marknaden. I Sverige är SJ fortfarande en synonym för
              järnvägstransporter, trots avregleringen 2010. De flesta resenärer
              använder sj.se när de ska boka biljett, eftersom denna försäljningskanal
              skapades under monopoltiden och är väl inarbetad.
            </seg>
          </u>
          <u>
            <seg>
              Det är uppenbart att SJ missbrukar sin dominerande ställning
              genom att vägra MTR Express och Saga Rail tillträde till SJ online
              och därigenom snedvrider konkurrensen.
            </seg>
          </u>
          <u>
            <seg>
              Den mycket konkreta fråga som jag vill få svar på i dag är varför
              två bolag, MTR Express och Saga Rail, inte har tillgång till denna
              säljkanal. SJ online säljer biljetter för Öresundståget, Blå Tåget,
              Snälltåget och för de regionala tågen men inte för MTR Express
              och Saga Rail. Man behöver inte vara konspiratoriskt lagd för
              att förstå att SJ vill ta bort dessa bolag från marknaden. Vill
              verkligen regeringen samma sak?
            </seg>
          </u>
          <u>
            <seg>
              Med facit i hand kan man konstatera att konkurrensen så här långt,
              precis som förväntat, har varit bra för resenärerna. Sedan MTR
              Express började trafikera linjen Stockholm–Göteborg har det blivit
              fler avgångar i veckan, och antalet resenärer har ökat med hela
              27 procent.
            </seg>
          </u>
          <u>
            <seg>
              Konsumenternas positiva intryck av de nya tågoperatörerna märks
              vidare i Svenskt Kvalitetsindex för 2017. Undersökningen i kategorin
              persontransport gav följande utfall när det gäller tågoperatörer:
              MTR Express fick 74,6 och SJ fick 57,8 i index.
            </seg>
          </u>
          <u>
            <seg>
              Kort tid efter avregleringen fick konsumenterna åtnjuta en prissänkning
              på 38 procent på sträckan Stockholm–Göteborg. Konkurrensverket
              slår dessutom fast i sin rapport Konkurrensen i Sverige att MTR
              Express inträde sett ur ett resenärsperspektiv har lett till ett
              mer varierat utbud, bättre service, sänkta biljettpriser och kortare
              restid.
            </seg>
          </u>
          <u>
            <seg>
              Jag skulle gärna vilja få svar på om SJ ska verka för att uppfylla
              de transportpolitiska målen. Och vill regeringen att det ska vara
              lägre priser på tågbiljetterna så att fler ska ha råd att resa?
            </seg>
          </u>
          <note type="speaker">
            Anf. 31 Närings- och innovationsminister MIKAEL DAMBERG (S):
          </note>
          <u>
            <seg>
              Fru talman! Tack för interpellationen!
            </seg>
          </u>
          <u>
            <seg>
              Detta är ju en fråga som inte är helt ny. Senaste gången som
              denna fråga prövades var av Konkurrensverket år 2014. Då kom Konkurrensverket
              fram till att SJ inte gjorde fel som har egna säljkanaler, precis
              som alla andra bolag har, och att det är upp till SJ att ingå
              samarbete med olika aktörer, precis som för alla andra bolag på
              en konkurrensutsatt marknad.
            </seg>
          </u>
          <u>
            <seg>
              Jag får inte riktigt ihop Moderaternas argumentation här. Finns
              det fler bolag som bör åläggas att använda sina säljkanaler för
              andra bolags räkning? Finns det en sådan lista? Ska statliga bolag
              ha rätt att använda privata bolags säljkanaler?
            </seg>
          </u>
          <u>
            <seg>
              Nu ska detta prövas, och jag ska inte ha någon uppfattning om
              vad som händer i dag. Konkurrensverket gör ju prövningar av om
              det är konkurrens på lika villkor eller inte, och dessa prövningar
              ska göras.
            </seg>
          </u>
          <u>
            <seg>
              Det som har hänt är att möjligheten för företag att nå ut, inte
              minst via appar och digitala kanaler, om möjligt har underlättats
              ännu mer sedan 2014. Inte minst mobiltelefonerna är en jättebra
              kanal för att köpa biljetter. Det är inte bara sj.se som är en
              säljkanal, utan det som verkligen ökar är ju mobilapparna. Kostnaderna
              för att bygga appar och säljkanaler har minskat dramatiskt över
              tid.
            </seg>
          </u>
          <u>
            <seg>
              Vi får se vad Konkurrensverket kommer fram till.
            </seg>
          </u>
          <u>
            <seg>
              Sedan kan man ha en annan syn på detta och inte bara tala om
              de här två bolagen utan om att det vore klokt utifrån ett perspektiv
              att alla bola g tvinga s ingå i någon form av försäljningsplattform.
              Man kan ha politiska diskussioner om att alla transportbolag borde
              finnas på en och samma plattform.
            </seg>
          </u>
          <u>
            <seg>
              Det finns ju en konkurrensneutral plattform för biljettförsäljning
              : Samtrafikens Resrobot. Men jag tror inte att så många har hört
              talas om den och att den är en stor kanal i dag, utan det är enskilda
              bolag som bygger sina säljkanaler i dag.
            </seg>
          </u>
          <u>
            <seg>
              Om man vill ge SJ ett nytt samhällsuppdrag, det vill säga att
              SJ ska sköta försäljningskanalerna för alla bolag i Sverige som
              trafikerar järnvägen, kan man besluta om det och ge det statliga
              bolaget ett utökat ansvar att stå för försäljningskanaler för
              alla som bedriver järnvägstrafik i Sverige. Man kan göra det,
              men jag har inte hört att Moderaterna än så länge har förfäktat
              den idén. De ekonomiska målen för SJ sattes ju upp tidigare av
              den förra borgerliga regeringen, och vi tillämpar samma ekonomiska
              mål för SJ.
            </seg>
          </u>
          <u>
            <seg>
              Jag vet inte riktigt om ni har tänkt igenom det här hela vägen.
              Men jag välkomnar att det sker en utredning nu. Jag vet också
              att SJ som bolag tittar på fler samarbeten med olika aktörer,
              inte minst för de internationella resorna. Det har varit ganska
              knepigt att se hur man bokar sig vidare ut i Europa. SJ gör nu
              länkar för de reseoperatörer som gör det möjligt att resa ut i
              Europa men tittar också på möjligheten till samarbete med flera
              operatörer runt om i Europa.
            </seg>
          </u>
          <u>
            <seg>
              Det sker alltså en positiv utveckling över tid. Men än så länge
              har Konkurrensverket inte kommit fram till att SJ AB ska vara
              försäljningskanal för alla andra privata företag, eftersom man
              har lagt ned pengar och kraft på att bygga sin egen försäljningskanal.
            </seg>
          </u>
          <note type="speaker">
            Anf. 32 BORIANA ÅBERG (M):
          </note>
          <u>
            <seg>
              Fru talman! Jag vill korrigera mig. När jag talade om sj.se menade
              jag självklart också appen eller SJ online.
            </seg>
          </u>
          <u>
            <seg>
              Staten äger bolag i ett allmännyttigt syfte, och det är inte
              bara ägarens rättighet utan också ägarens skyldighet att styra
              i den riktningen.
            </seg>
          </u>
          <u>
            <seg>
              Ja, det är en komplicerad process att öppna en monopolmarknad
              för konkurrens. Och jag medger gärna att det inte gjordes helt
              rätt när marknaden avreglerades 2010. Men eftersom det är en komplicerad
              process görs insatserna i flera steg. Och nu är det dags för näringsministern
              att ta nästa steg så att SJ öppnar sin onlineförsäljning för alla
              intresserade som uppfyller kraven, eller så lyfter man bort denna
              inarbetade försäljningsplattform.
            </seg>
          </u>
          <u>
            <seg>
              Ministern kan lära sig av avregleringen av apoteksmarknaden,
              där Apoteket AB inte bara hade monopol utan också ägde infrastrukturen
              för läkemedelsförsörjningen. Dåvarande regering lyfte ut dessa
              funktioner från Apoteket AB och skapade på så sätt lika villkor
              för alla konkurrerande kedjor. Något liknande förväntas nu av
              näringsministern. Eftersom näringsministern är dels representant
              för SJ:s ägare staten, dels representant för regeringen, som har
              ett övergripande ansvar för att skapa goda förutsättningar för
              konkurrens på en fungerande marknad, är förväntningarna på näringsministern
              höga.
            </seg>
          </u>
          <u>
            <seg>
              SJ:s beteende att försvåra för konkurrenterna måste omedelbart
              stoppas. Exempel kan med fördel hämtas från andra länder, som
              Norge och Finland. Nu när Norge avreglerar fjärrtågstrafiken separeras
              det statliga norska bolaget från sin onlineplattform. Faktum är
              att norrmännen har använt det svenska misslyckandet med konkurrensneutraliteten
              som inspira ­ tion för hur man inte ska göra.
            </seg>
          </u>
          <u>
            <seg>
              Vi har i riksdagen beslutat att implementera EU:s fjärde järnvägspaket
              för att öppna den svenska marknaden för nya aktörer. Men hur ska
              dessa nya aktörer etablera sig? En grundförutsättning är att de
              har tillgång till den befintliga säljplattformen sj.se och appen.
            </seg>
          </u>
          <u>
            <seg>
              Om ministern tycker att vi inte ska ha en öppen tågmarknad är
              det bättre att ministern erkänner det i stället för att hela tiden
              hänvisa till SJ.
            </seg>
          </u>
          <u>
            <seg>
              Denna regering har försvårat transporterna med bil genom att
              höja priserna på bensin och diesel och indexera dessa och har
              försvårat för flygtransporterna genom att införa flygskatt. Nu
              till hösten inför man kilometerskatt på godstransporter. Bara
              tågresorna verkar hittills ha varit förskonade. Och nu vägrar
              ministern att medverka till att likvärdiga konkurrensvillkor skapas.
            </seg>
          </u>
          <u>
            <seg>
              Jag undrar om ministern reflekterar över vad som kommer att hända
              om bolagen MTR Express och Saga Rail väljer att lägga ned och
              lämna den svenska marknaden. Tror ministern att det då blir bättre
              eller sämre för resenärerna?
            </seg>
          </u>
          <u>
            <seg>
              Det enda riktiga är att besluta om en öppen och icke-diskriminerande
              säljkanal.
            </seg>
          </u>
          <note type="speaker">
            Anf. 33 Närings- och innovationsminister MIKAEL DAMBERG (S):
          </note>
          <u>
            <seg>
              Fru talman! Jag tror att det är otroligt viktigt att se att också
              MTR har haft en väldigt framgångsrik resa, inte minst när det
              gäller sträckan Stockholm–Göteborg. De har på ganska kort tid
              lyckats ta en marknadsandel på 20 procent. Den senaste annonsen
              för bolaget visar att försäljningen av biljetter för resor i juli
              och augusti hittills är 107 procent högre än vad den var 2017.
              Det tyder på en viss positiv utveckling. Jag antar att de och
              andra privata tågbolag agerar i Sverige eftersom det är lönsamt
              och det finns kunder som är intresserade av att åka tåg.
            </seg>
          </u>
          <u>
            <seg>
              Mitt ansvar som ägarminister för SJ är att se till att SJ utvecklas
              så bra som möjligt. Det som är roligt är att också SJ haft en
              positiv utveckling, också på sträckan Stockholm–Göteborg. Man
              har ökat även där, precis som MTR har gjort.
            </seg>
          </u>
          <u>
            <seg>
              Faktum är att fler människor tar tåget än någonsin tidigare.
              Det har resulterat i att SJ i dag är ett starkare bolag ekonomiskt.
              Man gör de största investeringarna i bolagets långa historia.
              Man har aldrig gjort så här stora investeringar i sin 160-åriga
              historia som man gör just nu. Man investerar totalt 9 miljarder
              över sex år i sin fordonsflotta, varav 3 ½ miljard för att uppdatera
              snabbtåg som rullar ut över hela landet.
            </seg>
          </u>
          <u>
            <seg>
              Vi har också förtydligat SJ:s uppdrag att koppla upp sig mot
              de transportpolitiska målen, eftersom vi ser ett värde i att fler
              människor tar tåget och att vi därmed klarar klimatfrågan på ett
              bättre sätt. Där blir SJ en väldigt viktig aktör, men det finns
              också andra aktörer.
            </seg>
          </u>
          <u>
            <seg>
              Nu är en legal process igång där Konkurrensverket återigen ska
              titta på den här frågan. Då vore det väl olämpligt av mig att
              ha alltför bestämda uppfattningar. Mitt enda besked är att SJ
              måste rätta sig efter Konkurrensverkets beslut. Om Konkurrensverket
              kommer fram till att SJ har en för dominerande ställning när det
              gäller försäljningskanaler måste de rätta sig efter det. Det är
              självklart för mig. Däremot kan jag som ägarminister inte säga
              till bolaget att man inte ska försöka bygga upp en egen säljkanal
              och försöka locka fler människor att åka SJ-tåg. Det vore direkt
              felaktigt av mig att göra det.
            </seg>
          </u>
          <u>
            <seg>
              Exakt hur avregleringen av marknaden skedde vet Moderaterna bättre
              än vi, eftersom ni också har haft starka åsikter om detta under
              resans gång.
            </seg>
          </u>
          <u>
            <seg>
              Jag tycker att det är intressant att titta på vad som händer
              i våra grannländer. Det är intressant att se om det kan byggas
              fler plattformar där olika bolag samsas, så att det blir lättare
              att boka biljetter. Men kanske det ska ske på ett neutralt sätt
              så att alla bolag kan gå in i de här plattformarna eftersom man
              tjänar på det. Det är dock svårt att se att bolag inte skulle
              få ha egna säljkanaler vid sidan av dessa. Då minskar ju möjligheten
              för bolag att agera på marknaden, som är präglad av konkurrens
              och där SJ är ett av flera bolag.
            </seg>
          </u>
          <note type="speaker">
            Anf. 34 BORIANA ÅBERG (M):
          </note>
          <u>
            <seg>
              Fru talman! Det gläder mig att ministern erkänner att konkurrensen
              på linjen Stockholm–Göteborg har lyft även SJ. Det stämmer att
              MTR att varit mycket framgångsrikt, framför allt för att man erbjuder
              mycket bättre service. När tågen stod stilla i Västsverige för
              någon vecka sedan blev MTR:s resenärer hämtade med bussar medan
              SJ:s resenärer stod kvar på plattformen.
            </seg>
          </u>
          <u>
            <seg>
              Det har kostat mycket för MTR att marknadsföra sig. Men det är
              ett bolag som har ekonomiska möjligheter medan Saga Rail är ett
              litet bolag som kör med gamla tåg och vars idé är att erbjuda
              service, till exempel att man får ta med cykel på tåget, vilket
              man inte får på SJ:s tåg på samma sträcka.
            </seg>
          </u>
          <u>
            <seg>
              Det är klart att konkurrens både lyfter utbudet och bidrar till
              att de transportpolitiska målen uppfylls.
            </seg>
          </u>
          <u>
            <seg>
              Det är fel att ministern hela tiden duckar och flyttar ansvaret
              någon annanstans. Som ägare till den helt dominerande aktören
              på marknaden, SJ, har regeringen och särskilt näringsministern
              ett tydligt ansvar för att hantera denna fråga och givetvis en
              unik möjlighet att som ägare gå in och styra i önskvärd riktning
              för att uppnå de mål ägaren anser viktiga utöver det strikt ekonomiska
              målet om avkastning.
            </seg>
          </u>
          <u>
            <seg>
              Om man inte är beredd att utöva sitt ägarinflytande i det avseendet
              finns det ingen som helst anledning till statligt ägande i företag
              som till exempel SJ.
            </seg>
          </u>
          <note type="speaker">
            Anf. 35 Närings- och innovationsminister MIKAEL DAMBERG (S):
          </note>
          <u>
            <seg>
              Fru talman! Den sista repliken var ganska avslöjande. Moderaternas
              principiella uppfattning är att de flesta statliga bolag ska privatiseras.
              Jag har läst er motion noga, Boriana Åberg, och ni säger att de
              bolag som inte har ett utpekat samhällsansvar borde privatiseras.
            </seg>
          </u>
          <u>
            <seg>
              Jag tycker att ni ska vara öppna med om ni har planer på att
              privatisera ännu fler bolag i den statliga portföljen. Det har
              inte gått så bra hittills; ni har inte skött de statliga bolagen
              tillräcklig bra ekonomiskt.
            </seg>
          </u>
          <u>
            <seg>
              Vi har vänt på det, och nu går de statliga bolagen bra. De ger
              utdelning till staten och gör stora investeringar i det Sverige
              som vi vill ska fungera.
            </seg>
          </u>
          <u>
            <seg>
              Jag välkomnar att det finns fler bolag på marknaden. Jag kommer
              att se till att SJ följer Konkurrensverkets beslut om man kommer
              fram till att SJ inte får ha en egen säljkanal i tågbranschen
              i Sverige, även om nästan alla andra branscher har egna säljkanaler.
              Blir det så kommer jag att rätta mig efter det, och bolaget måste
              ju göra det.
            </seg>
          </u>
          <u>
            <seg>
              Jag välkomnar också att SJ som bolag jobbar ännu mer med samarbete
              med olika aktörer så att det ska bli lättare och smidigare att
              ta tåget och nå våra transportpolitiska och miljömässiga mål.
            </seg>
          </u>
          <note>
            Överläggningen var härmed avslutad.
          </note>
          <note>
            § 13 Bordläggning
          </note>
          <note>
            Följande dokument anmäldes och bordlades:
          </note>
          <u>
            <seg>
              EU-dokument
            </seg>
          </u>
          <note>
            COM(2018) 218 Förslag till Europaparlamentets och rådets direktiv
            om skydd för personer som rapporterar om överträdelser av unionsrätten
          </note>
          <note>
            § 14 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 31 maj
          </note>
          <u>
            <seg>
              2017/18:570 Sveriges stöd till turkstödda rebeller
            </seg>
          </u>
          <note>
            av Markus Wiechel (SD)
          </note>
          <u>
            <seg>
              till utrikesminister Margot Wallström (S)
            </seg>
          </u>
          <note>
            § 15 Anmälan om frågor för skriftliga svar
          </note>
          <u>
            <seg>
              Följande frågor för skriftliga svar hade framställts:
            </seg>
          </u>
          <note>
            den 31 maj
          </note>
          <note>
            2017/18:1381 Gripandet av aktivist och rapporteringsförbud för
            journalister
          </note>
          <note>
            av Björn Söder (SD)
          </note>
          <u>
            <seg>
              till utrikesminister Margot Wallström (S)
            </seg>
          </u>
          <note>
            2017/18:1382 Skatt på sålda bilar
          </note>
          <note>
            av Lars Mejern Larsson (S)
          </note>
          <note>
            till finansminister Magdalena Andersson (S)
          </note>
          <u>
            <seg>
              2017/18:1383 Helhetsgrepp över landets bredbandsnät
            </seg>
          </u>
          <note>
            av Lars Mejern Larsson (S)
          </note>
          <note>
            till statsrådet Peter Eriksson (MP)
          </note>
          <note>
            2017/18:1384 Den extrema myggsituationen i delar av Värmland
          </note>
          <note>
            av Christian Holm Barenfeld (M)
          </note>
          <note>
            till miljöminister Karolina Skog (MP)
          </note>
          <note>
            2017/18:1385 Fyra förlorade år för en ny nationell cancerstrategi
          </note>
          <note>
            av Camilla Waltersson Grönvall (M)
          </note>
          <note>
            till socialminister Annika Strandhäll (S)
          </note>
          <u>
            <seg>
              2017/18:1386 Infriande av löften om att korta väntetider i cancervården
            </seg>
          </u>
          <note>
            av Camilla Waltersson Grönvall (M)
          </note>
          <note>
            till socialminister Annika Strandhäll (S)
          </note>
          <note>
            2017/18:1387 Kompetensförsörjning inom cancervården
          </note>
          <note>
            av Camilla Waltersson Grönvall (M)
          </note>
          <note>
            till socialminister Annika Strandhäll (S)
          </note>
          <u>
            <seg>
              2017/18:1388 Vård för personer som uppehåller sig i Sverige utan
              tillstånd
            </seg>
          </u>
          <note>
            av Johan Forssell (M)
          </note>
          <note>
            till socialminister Annika Strandhäll (S)
          </note>
          <note>
            2017/18:1389 Radikalisering på svenska fängelser
          </note>
          <note>
            av Johan Forssell (M)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:1390 Flyktingspionage
          </note>
          <note>
            av Johan Forssell (M)
          </note>
          <note>
            till statsrådet Heléne Fritzon (S)
          </note>
          <note>
            2017/18:1391 Utbildning för nyanlända
          </note>
          <note>
            av Lars Beckman (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2017/18:1392 Bensinskatten
          </note>
          <note>
            av Carl-Oskar Bohlin (M)
          </note>
          <note>
            till finansminister Magdalena Andersson (S)
          </note>
          <note>
            2017/18:1393 Sverige som life science-nation
          </note>
          <note>
            av Jenny Petersson (M)
          </note>
          <note>
            till socialminister Annika Strandhäll (S)
          </note>
          <note>
            2017/18:1394 Granskningsrapporten om kandidaturen till FN:s säkerhetsråd
          </note>
          <note>
            av Jonas Jacobsson Gjörtler (M)
          </note>
          <u>
            <seg>
              till utrikesminister Margot Wallström (S)
            </seg>
          </u>
          <note>
            § 16 Kammaren åtskildes kl. 10.42.
          </note>
          <note>
            Sammanträdet leddes av tredje vice talmannen.
          </note>
          <note>
            Vid protokollet
          </note>
          <note>
            EMMA PAAKKINEN
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Anmälan om återtagande av plats i riksdagen
          </note>
          <note>
            § 2 Anmälan om ersättare
          </note>
          <note>
            § 3 Anmälan om kompletteringsval
          </note>
          <note>
            § 4 Anmälan om faktapromemorior
          </note>
          <note>
            § 5 Anmälan om granskningsrapport
          </note>
          <note>
            § 6 Ärenden för hänvisning till utskott
          </note>
          <note>
            § 7 Ärenden för bordläggning
          </note>
          <note>
            § 8 Svar på interpellation 2017/18:495 om lagen om stöd och service
          </note>
          <note>
            Anf. 1 Statsrådet LENA HALLENGREN (S)
          </note>
          <note>
            Anf. 2 MAJ KARLSSON (V)
          </note>
          <note>
            Anf. 3 Statsrådet LENA HALLENGREN (S)
          </note>
          <note>
            Anf. 4 MAJ KARLSSON (V)
          </note>
          <note>
            Anf. 5 Statsrådet LENA HALLENGREN (S)
          </note>
          <note>
            Anf. 6 MAJ KARLSSON (V)
          </note>
          <note>
            Anf. 7 Statsrådet LENA HALLENGREN (S)
          </note>
          <note>
            § 9 Svar på interpellation 2017/18:531 om FN:s barnkonvention
          </note>
          <note>
            Anf. 8 Statsrådet LENA HALLENGREN (S)
          </note>
          <note>
            Anf. 9 TOBIAS BILLSTRÖM (M)
          </note>
          <note>
            Anf. 10 Statsrådet LENA HALLENGREN (S)
          </note>
          <note>
            Anf. 11 TOBIAS BILLSTRÖM (M)
          </note>
          <note>
            Anf. 12 Statsrådet LENA HALLENGREN (S)
          </note>
          <note>
            Anf. 13 TOBIAS BILLSTRÖM (M)
          </note>
          <note>
            Anf. 14 Statsrådet LENA HALLENGREN (S)
          </note>
          <note>
            § 10 Svar på interpellation 2017/18:539 om jourer som arbetar
            gentemot män som är utsatta för våld i nära relationer
          </note>
          <note>
            Anf. 15 Statsrådet LENA HALLENGREN (S)
          </note>
          <note>
            Anf. 16 ERIK SLOTTNER (KD)
          </note>
          <note>
            Anf. 17 Statsrådet LENA HALLENGREN (S)
          </note>
          <note>
            Anf. 18 ERIK SLOTTNER (KD)
          </note>
          <note>
            Anf. 19 Statsrådet LENA HALLENGREN (S)
          </note>
          <note>
            Anf. 20 ERIK SLOTTNER (KD)
          </note>
          <note>
            Anf. 21 Statsrådet LENA HALLENGREN (S)
          </note>
          <note>
            § 11 Svar på interpellation 2017/18:536 om naturvärdesbedömningar
          </note>
          <note>
            Anf. 22 Närings- och innovationsminister MIKAEL DAMBERG (S)
          </note>
          <note>
            Anf. 23 CARL SCHLYTER (MP)
          </note>
          <note>
            Anf. 24 Närings- och innovationsminister MIKAEL DAMBERG (S)
          </note>
          <note>
            Anf. 25 CARL SCHLYTER (MP)
          </note>
          <note>
            Anf. 26 Närings- och innovationsminister MIKAEL DAMBERG (S)
          </note>
          <note>
            Anf. 27 CARL SCHLYTER (MP)
          </note>
          <note>
            Anf. 28 Närings- och innovationsminister MIKAEL DAMBERG (S)
          </note>
          <note>
            § 12 Svar på interpellation 2017/18:554 om möjligheten att sälja
            biljetter via SJ online
          </note>
          <note>
            Anf. 29 Närings- och innovationsminister MIKAEL DAMBERG (S)
          </note>
          <note>
            Anf. 30 BORIANA ÅBERG (M)
          </note>
          <note>
            Anf. 31 Närings- och innovationsminister MIKAEL DAMBERG (S)
          </note>
          <note>
            Anf. 32 BORIANA ÅBERG (M)
          </note>
          <note>
            Anf. 33 Närings- och innovationsminister MIKAEL DAMBERG (S)
          </note>
          <note>
            Anf. 34 BORIANA ÅBERG (M)
          </note>
          <note>
            Anf. 35 Närings- och innovationsminister MIKAEL DAMBERG (S)
          </note>
          <note>
            § 13 Bordläggning
          </note>
          <note>
            § 14 Anmälan om interpellation
          </note>
          <note>
            § 15 Anmälan om frågor för skriftliga svar
          </note>
          <note>
            § 16 Kammaren åtskildes kl. 10.42.
          </note>
          <u>
            <seg>
              Tryck: Elanders Sverige AB, Vällingby 2018
            </seg>
          </u>
        </div>
      </body>
    </text>
  </TEI>
</teiCorpus>
