<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201718</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201718</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201718--117</head>
          <docDate when="2018-05-23">2018-05-23</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 2 maj justerades.
          </note>
          <note>
            § 2 Anmälan om faktapromemoria
          </note>
          <note>
            Förste vice talmannen anmälde att följande faktapromemoria om
            förslag från Europeiska kommissionen hade kommit in och överlämnats
            till utskott:
          </note>
          <note>
            2017/18:FPM88 Förordning om tillgång till e ‑ bevisning inom
            EU och Direktiv om utseende av representant för utlämnande av
            e-bevisning COM(2018) 226, COM(2018) 225 till justitieutskottet
          </note>
          <note>
            § 3 Anmälan om granskningsrapport
          </note>
          <note>
            Förste vice talmannen anmälde att följande granskningsrapport
            hade kommit in från Riksrevisionen och överlämnats till arbetsmarknadsutskottet:
          </note>
          <note>
            RiR 2018:12 Förberedande och orienterande utbildning – uppföljning
            av deltagare inom etableringsuppdraget
          </note>
          <note>
            § 4 Ärende för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Skrivelse
          </note>
          <note>
            2017/18:262 till utbildningsutskottet
          </note>
          <note>
            § 5 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Sammansatta civil- och kulturutskottets betänkande
          </note>
          <note>
            2017/18:CKrU1 Politik för gestaltad livsmiljö
          </note>
          <note>
            Skatteutskottets betänkanden
          </note>
          <note>
            2017/18:SkU19 Ökat skydd för hotade och förföljda personer samt
            några åtgärder för att öka kvaliteten i folkbokföringen
          </note>
          <note>
            2017/18:SkU16 Riksrevisionens rapport om folkbokföringen
          </note>
          <note>
            2017/18:SkU17 Beskattning av elektroniska cigaretter och vissa
            andra nikotinhaltiga produkter
          </note>
          <note>
            Utrikesutskottets betänkande
          </note>
          <note>
            2017/18:UU18 Norden
          </note>
          <note>
            § 6 En gymnasieutbildning för alla
          </note>
          <note>
            Utbildningsutskottets betänkande 2017/18:UbU23
          </note>
          <note>
            En gymnasieutbildning för alla (prop. 2017/18:183)
          </note>
          <note>
            föredrogs.
          </note>
          <note type="speaker">
            Anf. 1 CAROLINE HELMERSSON OLSSON (S):
          </note>
          <note>
            Fru talman! Ibland används uttrycket ”det är svårt att se skogen
            för alla träd”. Med det menas att om man har för stort fokus på
            delarna missar man att se helheten. Låt mig därför först säga
            några ord om helheten och riktningen i regeringens förslag om
            gymnasieskolan.
          </note>
          <note>
            En fullständig gymnasieutbildning av hög kvalitet är i dag en
            viktig och nödvändig grund för ungdomars inträde på arbetsmarknaden.
            Det är också skälet till att regeringen nu i två propositioner
            har föreslagit viktiga förändringar i gymnasieskolan.
          </note>
          <note>
            Den första proposition som vi behandlar i dag handlar bland annat
            om bättre övergångar till gymnasiet, mer utvecklat stöd till eleverna,
            tydligare ansvar för rektorer att följa upp frånvaro och förbättringar
            av introduk ­ tionsprogrammens struktur och kvalitet, med bland
            annat krav på garante ­ rad minsta undervisningstid. Den andra
            propositionen, som vi behandlar senare, innehåller förslag om
            att även yrkesprogram ska ge en grundläg ­ gande behörighet som
            norm, utan att man minskar yrkesämnenas andel. Där föreslås också
            att ett estetiskt ämne ska ingå i alla program.
          </note>
          <note>
            Till detta ska läggas regeringens beslut om att tillsätta två
            viktiga utredningar: dels en utredning om att se över möjligheterna
            att återinföra ämnesbetyg i gymnasieskolan, dels en utredning
            som ska se över möjligheterna till en regionalisering av gymnasieutbildningen
            för att säkerställa ett brett utbud av utbildningar med hög kvalitet
            i hela landet. På detta sätt vill vi utveckla den framtida gymnasieutbildningen
            och skapa en gymnasieskola för alla.
          </note>
          <note>
            Fru talman! Jag kom in i riksdagen 2007. Då hade Jan Björklund
            precis kastat den föregående regeringens förslag Gy 2007 i papperskorgen.
            Mycket tid, kraft och pengar hade investerats i utredningen och
            propositio ­ nen. Det kändes som någon sorts prestige från den
            dåvarande ministern att kasta bort det arbetet och tillsätta en
            egen utredare.
          </note>
          <note>
            Propositionen kom fyra år senare, Gy 2011. Den innehöll ändå
            några av de förslag som hade jobbats fram tidigare. Mycket var
            bra, men några saker blev inte så lyckade. Uppdelningen mellan
            högskole- och yrkesprogram blev för stark, och yrkesprogrammens
            attraktivitet monterades ned. Resultatet blev att antalet sökande
            till yrkesprogrammen gick ned markant. Introduktionsprogrammen
            blev större. När Björklund började oroa sig för det låga söktrycket
            tillsatte han Yrkesprogramsutredningen.
          </note>
          <note>
            Vi socialdemokrater gick till val på att bevara det som fungerade
            bra i den nya gymnasieskolan och göra om det som bevisligen inte
            fungerade. Vi gick därför till val på att stärka yrkesprogrammens
            attraktivitet och på att få fler elever att välja en yrkesutbildning,
            liksom att de stödåtgärder som finns i grundskolan skulle finnas
            även i gymnasieskolan.
          </note>
          <note>
            Vi gick till val på välbehövliga reformer för gymnasieskolan
            och landets elever. Men vi gick också till val på att inte kasta
            något i papperskorgen. Skolan behöver långsiktiga förutsättningar.
            Därför tog vi Yrkesprogramsutredningen vidare, vilket bland annat
            har resulterat i att vi i höst inrättar branschskolor i Sverige
            för smala yrkesområden som behövs på arbetsmarknaden. Vi tillsatte
            också en stor och omfattande gymnasieutredning som skulle se över
            helheten. Eftersom vi inte ville riskera att behöva börja om på
            ruta ett igen var det en parlamentariskt sammansatt utredning
            där alla riksdagspartier var med. Alla partier hade möjlighet
            att påverka utredningen och föra fram sina politiska förslag.
            Det fanns läge för förhandlingar mellan partierna, och så skedde.
            Det är väl bland annat därför som den proposition vi i dag debatterar
            ser ut att gå igenom, med något undantag.
          </note>
          <note>
            Fru talman! Jag talade inledningsvis om riktning. Riktningen
            måste vara att alla ska skaffa sig en gymnasieutbildning. Det
            betyder inte att alla ska bli akademiker eller att alla ska ta
            sin gymnasieexamen på samma sätt och på samma tid. Vi ska skapa
            förutsättningar för att alla ska kunna genomföra en gymnasieutbildning
            – på olika sätt, mer individuellt och kan ­ ske i olika steg.
          </note>
          <note>
            Men låt oss vara ärliga och säga: Alla ungdomar kommer att behöva
            en gymnasieutbildning för att klara sig i dagens och framtidens
            kunskapsintensiva samhälle. Därför har regeringen nu under fyra
            år investerat kraftfullt i möjligheten att utbilda sig och att
            ställa om. Vi har brutit med nedskärningarna i komvux och inrättat
            en rätt till komvux. Rätten att gå i vuxenutbildningen för att
            komma vidare till YH och högskola är viktig. Det skapar möjligheter
            och något att vara stolt över. Vi har också tillsatt en komvuxutredning,
            som bland annat har i uppdrag att se över om nuvarande prioriteringar
            fortsatt ska gälla. Borde vi till exempel i högre grad kunna utbilda
            människor som gått ett högskoleförberedande program till ett yrke?
            Vi vet ju att vi behöver fler undersköterskor, barnskötare, svetsare
            och vvs-montörer och så vidare. Det är yrken som behöver locka
            fler som tidigare har haft siktet inställt på något annat.
          </note>
          <note>
            Vi har satsat stort på regionalt yrkesvux, och påbyggbara yrkespaket
            har tagits fram i samverkan med branscherna enligt den svenska
            modellen. De kan användas i yrkesvux men också på introduktionsprogrammen.
            Detta möjliggör bättre utbildningsutbud, högre kvalitet i utbildningen
            och att nyanlända som kommer till Sverige kan ges skräddarsydda
            utbildningar som leder till jobb i bristyrken.
          </note>
          <note>
            Fru talman! Dagens betänkande handlar framför allt om att fler
            ska ges förutsättningar och stöd för att kunna fullfölja sin gymnasieutbildning.
            Enligt Skolverket har drygt hälften av dem som inte tar examen
            bara några enstaka kurser kvar att klara för att fullfölja sin
            utbildning. De är alltså nära en examen. Många av dem skulle ta
            en examen om de fick stöd. Den här propositionen innebär att sådana
            möjligheter nu kommer på plats.
          </note>
          <note>
            Strukturen och kvaliteten på introduktionsprogrammen förbättras
            ock ­ så, vilket är nödvändigt. Regeringens satsningar på lovskola
            och 300 miljoner årligen för att stärka introduktionsprogrammen
            är också viktiga i sammanhanget.
          </note>
          <note>
            Det som borgerligheten tillsammans med Sverigedemokraterna i
            dag något fyrkantigt avslår är att elever på introduktionsprogram
            som bedöms klara studierna på ett högskoleförberedande program
            kan undantas från vissa behörighetskrav. Det vill man alltså avslå.
            Vårt förslag är ett sätt att försöka se varje individ och göra
            utbildningen mer flexibel. Ibland är det ju så väldigt nära.
          </note>
          <note>
            Jag fick höra om Ahmed som går på ett introduktionsprogram i
            Sörmland. Han är otroligt duktig i skolan och har nått behörighet
            i kärnämnena och i åtta andra ämnen. Ett ämne fattas, nämligen
            idrott och hälsa. Där blir han inte godkänd , för han har ännu
            inte lärt sig simma 200 meter. Vi måste kunna få in studiebegåvade
            och ambitiösa ungdomar som lärare och rektorer bedömer klarar
            undervisningen på nationella program. Vi måste kunna göra det
            även när det gäller elever som är födda utanför Sveriges gränser.
            Vi vill inte sänka några kunskapskrav, men vi vill se individuella
            lösningar i vissa situationer och en större flexibilitet.
          </note>
          <note>
            Jag får be om ursäkt. Jag kommer nu att dra över talartiden och
            säga några ord till. Den andra propositionen, som jag tidigare
            har nämnt, debatterar vi här den 19 juni. Det handlar framför
            allt om att yrkesprogrammen inte ska upplevas som återvändsgränder.
            Det handlar också om en kvarts miljard i budgeten för att kommuner
            och fristående skolor ska klara av att genomföra framgångskonceptet
            som flera vittnar om.
          </note>
          <note>
            Jag hoppas fortfarande att förnuft går före prestige och att
            någon sorts långsiktighet och anständighet finns i gymnasiepolitiken.
            Därför vill jag uppmana samtliga partier i Sveriges riksdag: Var
            åtminstone pragmatiska, och kasta inte återigen ett väl genomfört
            arbete i papperskorgen!
          </note>
          <note>
            Sveriges elever och lärare har inte tid att sätta sig på ruta
            ett igen bara för att vi inte kan komma överens. Kompetensbristen
            är här och nu, och vi måste göra allt vi kan för att lösa den.
          </note>
          <note>
            Jag yrkar bifall till reservation 1, och i övrigt yrkar jag bifall
            till utskottets förslag i betänkandet.
          </note>
          <note>
            (Applåder)
          </note>
          <note type="speaker">
            Anf. 2 MICHAEL SVENSSON (M):
          </note>
          <note>
            Fru talman! På riksdagens bord har det, efter sedvanlig behandling,
            landat en föga upphetsande proposition om en gymnasieutbildning
            för alla.
          </note>
          <note>
            Regeringen har snart haft fyra år på sig att lägga fram förslag
            om stärkt närvaro, om färre avhopp och om att fler ska kunna gå
            ut med en viktig examen från skolan – och så blev det detta. När
            jag läser propositionen går mina tankar osökt till Shakespeares
            pjäs Much Ado about Nothing . Sällan har jag sett ett så urvattnat
            förslag. Propositionen syftar till att alla ungdomar ska påbörja
            och fullfölja en gymnasieutbildning. Ja, syftet är gott, men de
            rejäla förslagen saknas. Det tror jag även att regeringssidan
            håller med om, i det tysta.
          </note>
          <note>
            Problemen är i dag omfattande på landets gymnasieskolor. Eleverna
            luras på ett antal timmar. Regeringen borde åter ha kopplat kurspoängen
            till antalet timmar. Vi har alldeles för få undervisningstimmar
            i svensk skola. Det är lärarbrist och inställda lektioner, och
            ofta sparar kommunerna in på vikarier. Efter att Sveriges kurva
            i PISA pekade uppåt ser vi nu oroande tendenser till att resultaten
            åter sjunker. Det är mycket allvarligt, och regeringen sitter
            handfallen.
          </note>
          <note>
            Det är bra att regeringen oroar sig för frånvaron, men det räcker
            inte. Vi måste veta mer, undersöka och samla in statistik, som
            på alla andra arbetsplatser. Vi måste få mer omedelbara ingripanden
            från skolledningens sida.
          </note>
          <note>
            Det som vi stöder är att man ser över och stärker introduktionsprogrammen.
            De har svällt, inte minst språkprogrammet. Det är bra att man
            nu också bedömer språkkunskaperna, så att det finns möjlighet
            att dela in eleverna på rätt nivåer så att de får ut mer av undervisningen.
          </note>
          <note>
            Fru talman! Jag anser att läget är mycket oroande för många av
            våra gymnasieskolor och därmed för våra elever. Det finns tre
            allvarliga problem.
          </note>
          <note>
            Det första är alla fel- och omval. De kostar samhället 2,3 miljarder
            kronor varje år – jag återkommer till detta.
          </note>
          <note>
            Det andra är avhoppen från gymnasieskolan eller att man går ut
            utan en fullgod examen. Samhällsekonomiska beräkningar visar att
            varje misslyckande belastar samhällsekonomin med ca 15–20 miljoner
            kronor under en livscykel per individ. Det blir enorma summor.
          </note>
          <note>
            Det tredje är att högskolor och universitet högljutt klagar över
            bristande kvalitet, att eleverna kan för lite och att man får
            ta om gymnasiekurser och får anordna ett basår, inte minst inom
            teknik.
          </note>
          <note>
            Fru talman! Förslaget om en gymnasieutbildning för alla skulle
            ta upp problemen med oförberedda och oinformerade elever, stora
            kunskapsbrister hos studie- och yrkesvägledarna och poängjakt
            – ofta i årskurs 2 – som alltför ofta leder till psykisk ohälsa
            hos oroväckande många tjejer.
          </note>
          <note>
            Det är få saker som jag ser i förslaget. Mentorer finns med,
            men det finns redan i de allra flesta skolor, och det tycker jag
            är en onödig detaljreglering. Det är desto fler saker som borde
            ha funnits med. Jag förstår att allt inte kan inrymmas i en proposition,
            men regeringen har nu snart haft fyra år på sig att rätta till
            problemen och sådant som man var kritisk till under förra mandatperioden.
            Men det underlåter man att göra. Vi måste få en mer flexibel gymnasieskola.
          </note>
          <note>
            Utbildningsministerns berömda 100 dagar har snart blivit 1 500
            dagar. Sveriges elever är värda en mer handlingskraftig regering
            som tar tag i skolans stora problem.
          </note>
          <note>
            Jag yrkar bifall till reservation 4.
          </note>
          <note>
            Fru talman! Detta är sannolikt mitt sista anförande i kammaren,
            efter åtta år, så jag ber att få tacka alla mina trevliga kollegor
            i utskottet, från vänster till höger.
          </note>
          <note>
            (Applåder)
          </note>
          <note type="speaker">
            Anf. 3 STEFAN JAKOBSSON (SD):
          </note>
          <note>
            Fru talman! Det är tråkigt att se att en bra debattör måste avsluta
            sin karriär här, men vi rullar vidare.
          </note>
          <note>
            Sverigedemokraterna yrkar självklart bifall till sina reservationer
            3 och 5.
          </note>
          <note>
            Fru talman! Jag ska återkoppla till reservation nr 1, som dyker
            upp här. Det handlar om att introduktionselever som bedöms sakna
            ett eller två betyg ska godkännas för att komma in på en utbildning.
            Det säger vi nej till, och det säger Alliansen nej till. Det är
            jag väldigt tacksam för, för detta är ett sluttande plan. Ska
            vi verkligen ha 35 000 olika bedömningar – det är så många lärare
            som i dag finns i gymnasieutbildningen? Är det varje enskild lärare
            som ska kunna bedöma om ett betyg behövs eller inte?
          </note>
          <note>
            Nej, fru talman, Sverige ska inte sänka kraven. Vi ska snarare
            höja kraven på de elever som kommer ut. Jag återkommer till varför
            det är så viktigt att höja kraven.
          </note>
          <note>
            Vår reservation 3, som vi ställer oss bakom, handlar om att kommunen
            ska få ett aktivitetsansvar. Man ska mer eller mindre dalta med
            vuxna människor. Det här är individer som har fyllt 20 eller mer.
            När försvinner ansvaret, och när ska man ta sitt eget ansvar?
            Enligt Sverigedemokraterna är det dags att vuxna människor tar
            ansvar för sin egen utbildning och faktiskt ser till att aktivera
            sig själva. Det ska inte vara kommunens ansvar.
          </note>
          <note>
            Det finns också ett tillkännagivande om skriftliga omdömen, fru
            talman, som ligger och skvalpar mitt i texten. Det är ett tillkännagivande
            som vi har gjort, fru talman, tillsammans med Alliansen. Detta
            är otroligt viktigt för framtida anställningar. För är det någonting
            som är viktigt när elever kommer ut på sin första anställning
            är det just att man vet hur de sköter sitt nuvarande uppdrag i
            utbildningen. Detta är för arbetsgivarna väldigt viktigt att få
            reda på. Jag hoppas verkligen att det går igenom i framtiden.
          </note>
          <note>
            Fru talman! Reservation nr 5, som vi ställer oss bakom, handlar
            om att man ska införa en tidsbegränsning när det gäller att fullfölja
            introduktionsprogrammen. Det vill Sverigedemokraterna. Det vill
            inte regeringen. Man tycker att det här ska få ligga och rulla
            hur länge som helst. Svaret är nej. Vi måste se till att strukturera
            detta. Det måste finnas någon sorts tidsbegränsning när det gäller
            introduktionsprogrammen. Det ska inte bli något avlastningsområde
            för en dåligt förd invandringspolitik – det här också.
          </note>
          <note>
            Fru talman! Tidigare talare tog upp detta. Jag tror att det är
            otroligt viktigt att vi kopplar ihop utbildningen med vad anställningarna
            ska kräva för någonting. Och för att återkoppla till mitt tidigare
            tal här ska jag säga att jag tror att det är väldigt viktigt att
            näringslivet och verkligheten sitter ihop med skolan.
          </note>
          <note>
            Vi har tyvärr redan påbörjat nedskärningen av detta när det gäller
            grundskolenivån. Där har vi plockat bort praktiktiden och möjligheten
            för elever att komma ut i och få kontakt med verkligheten. Detta
            är otroligt viktigt. Flertalet av oss som sitter här inne, fru
            talman, har gjort ett besök i Schweiz. Där såg vi verkligen hur
            man gick in och hjälpte och stöttade utbildningen – den högre
            utbildningen och även gymnasienivån. Man styr ­ de upp. Vad är
            det dessa elever behöver kunna?
          </note>
          <note>
            Någonstans måste vi få en röd tråd genom hela våra system, inte
            bara genom utbildningssystemet. Det handlar om att utbildningssystemet
            är anpassat till vad verkligheten har för krav. Vi kan inte ha
            människor som utbildar sig i det de tycker är kul och som sedan
            kommer ut i en extremt stor arbetslöshet. Det finns stora grupper
            i samhället som kräver väldigt många människor, men vi har inga
            som utbildar sig inom de områdena. Här måste vi sätta ihop systemet.
          </note>
          <note>
            Sverigedemokraterna har sedan tidigt föreslagit ämnesbetyg. Det
            är en fråga som har legat där väldigt länge. Det var en av de
            viktigaste frågorna vi tog med oss in i Gymnasieutredningen, som
            jag tycker, fru talman, är ett bra sätt att jobba på. Att sätta
            sig ned tillsammans och diskutera stora och viktiga punkter måste
            vara viktigare för oss politiker än små och ryckiga förslag fram
            och tillbaka. Det enda våra lärarkollegor och de som jobbar inom
            skolan sedan tidigare vill ha är långsiktighet och ingenting annat.
            Det är vad som är viktigt.
          </note>
          <note>
            Fru talman! Med det är jag nöjd för den här gången.
          </note>
          <note type="speaker">
            Anf. 4 ELISABET KNUTSSON (MP):
          </note>
          <note>
            Fru talman! Bildning och utbildning är två av hörnstenarna i
            en människas liv. Grunden för de flesta är en genomförd gymnasieutbildning.
            Vi vet att de eleverna fördjupar sina kunskaper. Det är kunskaper
            som krävs för att komma vidare i livet till arbete och till högre
            studier. Därför är det ett viktigt mål för skolan att göra det
            möjligt för alla ungdomar att börja, fullfölja och avsluta sin
            gymnasieutbildning.
          </note>
          <note>
            Det är precis det debatten handlar om i dag: En gymnasieutbildning
            för alla. Varje människa är unik. Det ställer särskilda krav på
            skolan men även på individen. Utbildningen är en form av kommunikation
            med en avsändare och en eller fler mottagare. Då gäller det att
            sända på rätt frekvens. För det mesta och de flesta är det enkelt,
            men för några är det inte det. Det är då skolan och eleven sätts
            på prov. Det gäller att hitta en lösning som gör att undervisningen
            fungerar även för dessa elever.
          </note>
          <note>
            Inom gymnasieskolan behöver vi införa bestämmelser som gör undantag
            för elever till exempel på introduktionsprogrammet från vissa
            av behörighetskraven till högskoleförberedande program som syftar
            till att öka tillgängligheten till gymnasieskolan. Det ger bättre
            förutsättningar för skolan att arbeta med elevernas motivation
            att läsa vidare.
          </note>
          <note>
            Skolinspektionens granskning av språkintroduktionen 2017 visar
            att det finns en utbredd stress bland eleverna att de ska bli
            för gamla för att hinna påbörja det nationella gymnasieprogrammet
            men att ett undantag från vissa behörighetskrav kan motivera eleverna
            eftersom möjligheten att påbörja ett nationellt program kan komma
            att uppfattas som nåbart för eleverna.
          </note>
          <note>
            Vägen till en fullföljd utbildning på gymnasienivå eller motsvarande
            kan se ut på olika sätt. För vissa elever kommer kommunal vuxenutbildning
            eller folkhögskola att vara den lämpligaste utbildningsformen.
            För andra kommer den mer sammanhållna utbildningen på program
            som gymnasieskolan erbjuder att vara ett bättre alternativ.
          </note>
          <note>
            Vissa elever kan också ha läst en stor del av utbildningen på
            introduk ­ tionsprogrammen integrerat med ett nationellt program
            och redan fått betyg i flera gymnasiekurser. För dessa elever
            kommer det sannolikt att handla om en övergång till ett nationellt
            program snarare än att påbörja programmet från år 1.
          </note>
          <note>
            För att säkerställa att elever väljer den studieväg som ger dem
            bäst förutsättningar att fullfölja utbildningen är det viktigt
            att skolan informerar och vägleder alla elever om alla olika studievägar
            som finns inför valet av fortsatt utbildning. Det är angeläget
            att skapa flexibla vägar för att bli behörig till ett nationellt
            program så att fler ungdomar får möjlighet att få en gymnasieexamen.
          </note>
          <note>
            Fru talman! Att stödja och vägleda varje enskild elev genom skolan
            är en av de viktigaste faktorerna som gör att hen får en examen.
            Vi ska göra allt vi kan för att se till att det händer. Jag yrkar
            bifall till reservation 1 och i övrigt bifall till utskottets
            förslag i betänkandet.
          </note>
          <note>
            (Applåder)
          </note>
          <note>
            Anf. 5 ULRIKA CARLSSON i Skövde (C):
          </note>
          <note>
            Fru talman! När man tittar ut genom fönstret och ser hur solen
            skiner och känner värmen vet man också att nu stundar snart studenttider.
            Det är studentsången Sjungom studentens lyckliga dag . Mösspåtagning
            har redan skett i Stockholm, vilket är en tradition som inte riktigt
            finns hemma hos mig, där man väntar till studentdagen. Men det
            är lite trevligt med olika former av traditioner.
          </note>
          <note>
            Det handlar om väldigt mycket glädje och lust. Nu är tiden med
            gymnasieskolan förbi, och man får möjligheten att ge sig ut i
            livet. Att få möjlighet att ta gymnasieexamen medan det råder
            en fantastisk högkonjunktur, det finns gott om jobb och det finns
            gott om utbildningsplatser är en ynnest som jag tror att många
            ungdomar känner en stor tillförsikt med.
          </note>
          <note>
            Icke förty finns det ändå ett stort antal ungdomar som inte alls
            känner samma glädje. De kanske inte har köpt en mössa av olika
            anledningar. De harvar på i en gymnasieskola som inte ger det
            stöd som den borde ge. De kämpar år ut och år in med olika delar
            av kurserna som de inte når målen i.
          </note>
          <note>
            Fru talman! Att i dag hantera en proposition som heter En gymnasieskola
            för alla men som tyvärr har så tunt innehåll känns lite tråkigt.
            Jag kan förstå att Caroline Helmersson Olsson använde åtminstone
            sex och en halv minut av sitt inledningsanförande till att tala
            om andra saker som är viktiga när det gäller gymnasieskolan än
            just det betänkande vi har på bordet i dag.
          </note>
          <note>
            Det vore lite kul om vi ändå kunde diskutera mer av de formerna
            och de olikheter i förslagen som vi lyfter fram i debatten. Det
            kan vara lite märkligt att de förslag som vi debatterar just i
            dag tog hela fyra år att få fram. Utbildningsministern, som i
            och för sig inte är ansvarig för gymnasieskolan, sa ändå att man
            skulle vända utvecklingen på 100 dagar.
          </note>
          <note>
            Det må så vara att bytet av gymnasieminister mitt under mandatperio
            ­ den och kanske en lång startsträcka för nuvarande ministern
            gjorde att det har tagit lite tid. Om vi tittar på förs lagen
            handlar det till exempel om garanterad undervisningstid på introduktionsprogrammen.
            Det är klart att det har oroat oss alla när vi har sett att det
            kunnat skilja mellan 13 och 25 timmar.
          </note>
          <note>
            Det är klart att med 13 timmar i veckan är det inte konstigt
            om man känner en stress över att inte nå målen och de kunskapskrav
            som finns. Därför är det så viktigt i det förslag som Centerpartiet
            och hela Alliansen står bakom att vi ställer kvar på kvaliteten
            i de frågorna och inte faller för att göra olika former av undantag.
            I det som exemplifierades verkar det så oerhört självklart. Men
            vi vet att det finns väldigt många olika exempel på ställningstaganden
            där det inte alls kommer att vara så självklart som när det gäller
            att kunna lära sig simma.
          </note>
          <note>
            En annan fråga som är viktig och där jag inte riktigt förstår
            att inte majoriteten i utbildningsutskottet vill bifalla det som
            allianspartierna lyfter fram handlar om ökat ansvar för att utreda
            både giltig och ogiltig frånvaro. Den frågan är också långt ifrån
            ny. Den ogiltiga frånvaron, den långa frånvaron – de elever vi
            ibland kallar för hemmasittare – är ett problem vi har känt till
            sedan 80-talet och på olika sätt försökt att adressera.
          </note>
          <note>
            Gymnasieutredningen var klar 2016, och det är tre utredningar
            som ligger till grund för det här betänkandet som också handlar
            om frånvaron. Det förvånar att den först kommer nu och att den
            dessutom bara handlar om att utreda frånvaro och inte som Alliansen
            föreslår att ha en plan för åtgärder så att man tar det ett steg
            längre.
          </note>
          <note>
            Jag kan göra listan längre, men jag stannar där. Att det skiljer
            mellan 13 och 25 timmar för vad som anses som heltidsstudier låter
            hur märkligt som helst. Att följa upp den garanterade undervisningstiden
            är en självklarhet. Båda regeringsföreträdarna har redan talat
            här i debatten, så jag förväntar mig inte en ytterligare kommentar
            eller en replik. Men jag hoppas på det.
          </note>
          <note>
            Man måste också tala om det som är bra. Förslaget som ligger
            i propositionen handlar om att 23 timmar bör vara den garanterade
            undervisningstiden. Det kommer att ge helt andra förutsättningar
            än för de elever som i dag har 13 timmar i veckan.
          </note>
          <note>
            En annan sak som också är en viktig del i propositionen och som
            för ­ tjänar att lyftas fram än mer handlar om programinriktat
            val. När jag tittar på den delen tror jag att det kommer att bli
            en viktig del som vi ska lyfta fram. Det kan öka motivationen
            och möjligheten att komma in på det na ­ tionella programmet.
            När det gäller både de högskoleförberedande pro ­ grammen och
            yrkesprogrammen ser vi möjligheten att korta den vägen.
          </note>
          <note>
            Andra delar som är bra handlar om stödbestämmelser som ska gälla
            i förhållande till kravnivåer som finns i gymnasiesärskolan. I
            det här sammanhanget vill jag ställa en fråga i ett ämne som hela
            utskottet är engagerat i, nämligen om möjligheten för ungdomar
            som har gått gymnasiesärskolan till fortsatta studier. Jag vet
            att företrädare för regeringspartierna driver frågan hårt.
          </note>
          <note>
            En tredje bra sak i propositionen är vikten av att elever har
            rätt att fullfölja utbildningen på ett introduktionsprogram utifrån
            såväl utbildningsplan som individuell plan om man till exempel
            flyttar till en annan kommun. Det är ytterligare en bra sak.
          </note>
          <note>
            Det finns också onödiga delar i propositionen. Det handlar till
            exempel om mentorer. De olika remissinstanserna har lyft fram
            att mentorer finns i gymnasieskolan i dag, och en reglering skulle
            försvåra för rektor att ändå lägga upp arbetet med alla dem som
            jobbar i skolan på ett så bra sätt som möjligt. Vi brukar lyfta
            upp vikten av rektors tydliga ledarskap och att de instrument
            som man behöver finns tillgängliga.
          </note>
          <note>
            Utskottets nuvarande majoritet lyfter upp problemet med att alltför
            många elever inte fullföljer gymnasieskolan. Det finns givetvis
            många olika orsaker. Det är synd att propositionen bara tar upp
            några delar och inte blir en del av en större helhet, även om
            Caroline Helmersson Olsson talade om att det kommer mer. Frånvaro
            är en del av problemet, och på sikt kan den leda till att man
            hamnar utanför arbetsmarknaden, att man utsätts för ökad psykisk
            ohälsa eller att man hamnar i utanförskap.
          </note>
          <note>
            Jag vill i det här sammanhanget lyfta upp Alliansens förslag
            om en tvåårig yrkesskola. Det handlar om att korta vägen till
            ett arbete, att arbetet ska finnas inom räckhåll. Vid 16–17 års
            ålder känns fem eller sex år på gymnasieskolan som en oerhört
            lång tid. Först ska man klara ett introduk ­ tionsprogram, sedan
            ett programinriktat val för att så småningom hamna i ett nationellt
            program. Då bör det finnas också kortare vägar. Caroline Helmersson
            Olsson sa själv att alla inte ska bli akademiker. Här finns en
            möjlighet att satsa på yrkesämnen, som givetvis ska vara påbyggbara
            på olika sätt för att man ska bli behörig till yrkeshögskola samt
            till universitet och högskola. Men människor är olika. Att bara
            ha en enda bred väg att köra på eller att ge olika möjligheter
            är en viktig fråga.
          </note>
          <note>
            Jag har redan nämnt att Alliansen vill gå längre i fråga om frånvaron.
            Det räcker inte med att utreda, utan det ska finnas en plan för
            hur frånvaron ska åtgärdas.
          </note>
          <note>
            Fru talman! Jag ser att jag har överskridit min anmälda talartid,
            och jag avslutar därför med att yrka bifall till reservation 4.
          </note>
          <note>
            (Applåder)
          </note>
          <note type="speaker">
            Anf. 6 DANIEL RIAZAT (V):
          </note>
          <note>
            Fru talman! Jag tänkte hålla mig kort eftersom vi kommer att
            ha ytterligare en debatt som handlar om delar som har nämnts tidigare
            från talarstolen, till exempel behörighet till vidare studier
            för gymnasieprogrammen, estetiska ämnen i gymnasieprogrammen och
            en del andra viktiga frågor. J ag tänkte lämna dem därhän och
            gå in på det betänkandet faktiskt handlar om.
          </note>
          <note>
            Innan jag glömmer bort det vill jag tacka Michael Svensson för
            bra samtal under åren och bra debatter.
          </note>
          <note>
            Jag anser, likt Skolinspektionen och Gymnasieutredningen, att
            mentorskapet i dag redan är en etablerad funktion i gymnasieskolan.
            Skolinspek ­ tionens erfarenhet visar att mentorn har en nyckelroll
            i skolorna och att det finns en risk att mentorn får ta ett stort
            ansvar för elevernas möjligheter att få särskilt stöd. Samtidigt
            upplever många mentorsrollen som svår och otydlig. Jag anser därför,
            likt Skolinspektionen, att det är viktigt att det förtydligas
            hur mentorernas ansvar och uppgifter förhåller sig till exempelvis
            rektorernas och de övriga lärarnas ansvar.
          </note>
          <note>
            Jag anser också att det är oklart vad mentorsrollen ska innehålla.
            Är vi verkligen överens om vad den ska innehålla? Vilken kompetens
            ska krävas för att få bli mentor? Det bör enligt min uppfattning
            dessutom betonas att mentorn ska ha en tydlig koppling till elevernas
            studiesituation. Så är förslaget till ny lagstiftning tyvärr inte
            utformat.
          </note>
          <note>
            Regeringen anser att en mentor inte nödvändigtvis behöver vara
            en lä ­ rare men att det bland annat krävs kunskap om gymnasieskolans
            respektive gymnasiesärskolans struktur. Vidare anges i propositionen
            att lärare som undervisar i en kurs eller ett ämne ska följa upp
            hur eleven utvecklas i förhållande till kunskapskraven. Det ligger
            därmed i sakens natur att den undervisande läraren i en kurs eller
            i ett ämne, som har särskilt goda förut ­ sättningar att upptäcka
            elevens svårigheter att nå kunskapskraven på kur ­ sen eller i
            ämnet, också blir den ansvarige mentorn. Samtidigt anser reger
            ­ ingen att det inte bör anges i skollagen vilka relevanta kunskaper
            och er ­ farenheter som krävs för uppdraget och även i övrigt
            för att anses vara lämplig som mentor.
          </note>
          <note>
            Tidigare förhastade reformer och inte tillräckligt tydligt utformade
            reformer har visat sig leda till en stor belastning för skolväsendet
            och för skolpersonalen. Därför är det viktigt att regeringen förtydligar
            lagförslaget. Man bör även följa kostnadsutvecklingen för införandet
            av ett officiellt mentorskap i skolan och se till att kommunens
            kostnader inte ökar, det vill säga att staten tar ansvaret.
          </note>
          <note>
            Det är beklagligt att Alliansen tillsammans med Sverigedemokraterna
            har gått ihop i fråga om att försvåra för ungdomar på introduktionsprogrammen
            att ta sig in på ordinarie nationella gymnasieprogram.
          </note>
          <note>
            Många av oss som har besökt skolorna och introduktionsprogrammet
            vet att inte alla elever som saknar behörighet saknar kompetensen
            eller kunskapen. På grund av att de endast en kort tid har haft
            möjlighet att komma in i samhället och skolan har de helt enkelt
            inte lyckats få de betyg som krävs för att ta sig vidare. Jag
            menar att regeringens förslag var bra i fråga om introduktionsprogrammen
            och gymnasiebehörighet. Jag anser också att det finns en rad andra
            förslag som regeringen har lagt fram som är bra.
          </note>
          <note>
            Jag yrkar bifall till reservation nr 7.
          </note>
          <note type="speaker">
            Anf. 7 CHRISTER NYLANDER (L):
          </note>
          <note>
            Fru talman! Också jag vill instämma i kören som hyllar Michael
            Svensson. Det kan vara fler som tvingas lämna riksdagen, men det
            vet vi inte än.
          </note>
          <note>
            Jag vill gärna återge vad Michael Svensson sa. Han lyfte upp
            Shake ­ spearepjäsen Mycket väsen för ingenting . Pjäsen handlar
            i grunden om bristande kommunikation. Två personer tycker om varandra
            men vågar inte berätta det för varandra. Det påminner rätt mycket
            om den här reger ­ ingens arbete. Dessutom finns en tredje person
            som gör allt för att förstöra parets relation med varandra. Också
            det påminner om det rödgröna samarbetet.
          </note>
          <note>
            Vi kan fundera över om denna produkt, propositionen, som är mycket
            väsen för ingenting, är en frukt av detta kommunikationsproblem
            som den rödgröna regeringen tycks ha. Det läggs fram en del propositioner
            på gymnasiesidan, och jag funderar över varför man inte tar ett
            helhetsgrepp om gymnasiet. Om man vill ha en gymnasieskola för
            alla, varför kallar man denna produkt för något sådant men sedan
            finns en annan gymnasieproposition som tar tag i andra stora frågor
            på gymnasieskolan?
          </note>
          <note>
            Om man vill att fler ska lyckas i gymnasiet borde fokus vara
            på strukturen för gymnasieskolan, inte att i denna proposition
            lägga fram förslag om mentorer.
          </note>
          <note>
            Fru talman! Jag tycker att det saknas ett helhetsgrepp. Caroline
            Helmersson Olsson klagade på alliansregeringens reform Gy 2011.
            Syftet med att vi drog tillbaka Gy 2007 var att det behövdes ett
            helhetsgrepp för att fler ska lyckas i gymnasiet. Vi ansåg att
            det behövdes ganska stora förändringar i syfte att alla ska lyckas.
          </note>
          <note>
            Jag tycker att man också måste fundera på den här regeringens
            syn på människor som inte lyckas i gymnasiet. Jag tror att Socialdemokraternas
            företrädare i debatten sa att alla behöver gymnasiet för att klara
            sig. Faktum är att rätt många inte klarar gymnasiet. Är då regeringens
            besked att de inte klarar sig i samhället?
          </note>
          <note>
            Mitt besked är i stället: Låt oss fundera på hur också de människorna
            klarar sig. Det har kommit en del till Sverige de senaste åren
            som kommer ganska sent till grundskolan och gymnasiet. Det är
            ganska svårt för dem att klara svensk grundskola och svenskt gymnasium,
            och då kan inte vårt enda svar vara att om man inte klarar gymnasiet
            klarar man sig inte i samhället. Vårt syfte, vårt uppdrag, är
            att se till att också de som inte har chansen att lyckas i grundskolan
            och gymnasiet ska ha en plats i samhället. De ska också kunna
            lyckas.
          </note>
          <note>
            Det är därför Alliansen har lagt fram rätt stora förändringar
            när det gäller vägarna till ett yrke. Det behövs mer kreativitet
            på den sidan. Fler människor måste få chansen att lyckas i det
            här samhället, och då behövs det viss flexibilitet i gymnasieundervisningen.
            Fler måste få lov att ta en snab ­ bare väg till yrkeslivet.
          </note>
          <note>
            Det innebär inte att jag säger att alla inte ska ha en chans
            att lyckas i gymnasiet. Jag tycker att alla ska ha en chans att
            lyckas i gymnasiet. Klarar man det inte när man är i den åldern
            måste man få nya chanser på komvux eller på andra sätt. Men vi
            kan inte ha inställningen att de som inte klarar gymnasiet inte
            klarar sig i samhället. Vårt uppdrag är att se till att de gör
            det ändå.
          </note>
          <note>
            Fru talman! Jag saknar ett helhetsgrepp. Jag tycker att en del
            förslag i propositionen är hyfsade. Ibland är det lite ”pekfingrigt”.
            Man ska till exempel ha en mentor. Det är väl viktigare att man
            organiserar skolan på så sätt att eleverna får det stöd de vill
            ha.
          </note>
          <note>
            Jag tycker inte att man går tillräckligt långt när det gäller
            åtgärder för de elever som är frånvarande från lektioner. Det
            är ett allvarligt problem. Man borde ta det på ännu större allvar
            och ha en idé om hur man ska se till att de kommer tillbaka. Vi
            vet ju att om man skolkar mycket finns risken att man hamnar snett
            i samhället i övrigt.
          </note>
          <note>
            Fru talman! Helhetsbilden måste i grunden handla om att fler
            ska lyckas i grundskolan, att fler som kommer senare till Sverige
            ska ha en chans att lyckas i vårt utbildningsväsen och att gymnasieskolan
            ska vara så flexibel och anpassad efter människors behov att fler
            lyckas ta sig vidare till antingen högskolestudier eller ett yrke
            eller vidare i livet på annat sätt. Det behövs fler vägar till
            arbete.
          </note>
          <note>
            Den här propositionen, fru talman, borde regeringen ha lagt ihop
            med den andra stora reformen som man föreslår på gymnasiesidan,
            för saker och ting måste hålla ihop.
          </note>
          <note>
            Med detta, fru talman, yrkar jag bifall till reservation nr 2.
          </note>
          <note>
            (Applåder)
          </note>
          <note>
            I detta anförande instämde Christina Örnebjär (L) och Michael
            Svensson (M).
          </note>
          <note type="speaker">
            Anf. 8 STEFAN JAKOBSSON (SD) replik:
          </note>
          <note>
            Fru talman! Jag såg andra lampor som lyste men upptäckte att
            det var för att man tyckte att Christer Nylander gjorde ett bra
            anförande, vilket jag faktiskt måste hålla med om. Jag missade
            att instämma.
          </note>
          <note>
            Sverigedemokraterna har under lång tid drivit linjen att vi måste
            gå tillbaka till någon sorts tvåårig gymnasieutbildning. Alla
            människor är inte teoretiker. En del är praktiker; en del behöver
            komma ut i arbetslivet snab ­ bare.
          </note>
          <note>
            Jag vet att många med mig känner personer som i dag har kommit
            väldigt långt i samhället, som kanske har lyckats otroligt bra,
            trots att de inte lyckades bra i skolan. Det är för att de har
            know-how – de vet hur det funkar ute i samhället.
          </note>
          <note>
            Jag driver tillsammans med mitt parti linjen att det är viktigt
            att koppla ihop näringslivet och skolan igen så att vi får återkoppling.
            Jag vet att en tvåårig gymnasieutbildning är ett förslag i den
            riktningen. Här tror jag att Alliansen och Sverigedemokraterna
            börjar närma sig varandra och ett bra och vettigt förslag.
          </note>
          <note>
            Hur ser Christer Nylander på att öka möjligheterna för företag
            att komma in och hjälpa och stötta, både på gymnasieutbildning
            och på högre utbildning, med konsekvensanalys av vad som behöver
            användas i gymnasieskolan för att man faktiskt ska få jobb efter
            gymnasieskolan? Kanske komma in ännu tidigare? Det är inte någonting
            vi debatterar i dag, men många elever vet i dag inte varför de
            går i skolan.
          </note>
          <note>
            Jag är helt övertygad om, fru talman, att Sverige har det bästa
            skolsystemet i hela världen. Inte nog med att vi får gå i skolan
            gratis – vi får till och med betalt för att läsa vidare på högre
            utbildning.
          </note>
          <note>
            Hur ser Christer Nylander på de här sakerna?
          </note>
          <note type="speaker">
            Anf. 9 CHRISTER NYLANDER (L) replik:
          </note>
          <note>
            Fru talman! Det ingår inte riktigt i dagens ärende, men beskedet
            från mig och Liberalerna och från Alliansen är att vi gärna ser
            kortare yrkesutbildningar på gymnasial nivå i nära samverkan med
            arbetsmarknadens parter. För några av dem som snabbt vill gå ut
            i arbetslivet och försörja sig själva är det ett effektivt sätt.
          </note>
          <note>
            Det är också, tror jag, ett sätt att få fler att känna att de
            lyckas. Få saker är så hämmande för en individ som att upptäcka
            att gymnasieskolan, som sägs vara för alla, inte är för mig.
          </note>
          <note type="speaker">
            Anf. 10 STEFAN JAKOBSSON (SD) replik:
          </note>
          <note>
            Fru talman! Jag är chockad att säga det, men jag har faktiskt
            fått svar av en politiker, så jag är nöjd.
          </note>
          <note type="speaker">
            Anf. 11 ANNIKA ECLUND (KD):
          </note>
          <note>
            Fru talman! Som redan påpekats i debatten har många av oss här
            i kammaren medverkat i den gymnasieutredning som hade till syfte
            att öka genomströmningen i gymnasieskolan. Det duger ju inte att
            bara 69 procent av våra elever genomgår gymnasieutbildningen på
            tre år, som meningen är.
          </note>
          <note>
            Förslag finns, och mycket är vi överens om. Mycket är redan sagt
            – det är inte helt lätt att komma sist i debatten. Men jag tänker
            ta min utgångspunkt i problemet med elevers frånvaro och åtgärder
            för att motverka frånvaro.
          </note>
          <note>
            Återkommande frånvaro är ofta en varningssignal om att någonting
            är på väg att gå snett. Det kan handla om allt från kränkningar
            och trakasserier till psykisk ohälsa och utanförskap. Det kan
            också handla om brister i skolans anpassning och stöd.
          </note>
          <note>
            Här har lärare och skolledning ett stort ansvar att dagligen
            följa upp ogiltig frånvaro och hjälpa eleven, i samarbete med
            hemmet om eleven är under 18 år. Min erfarenhet är att det slarvas
            med detta på gymnasieskolorna. Det kan i många fall räcka att
            eleven själv ringer till skolans telefonsvarare och anmäler sig
            sjuk. Sedan är det ingen som följer upp anledningen till frånvaron.
          </note>
          <note>
            Kristdemokraterna och Alliansen menar att reglerna behöver bli
            ännu tydligare när det gäller både giltig och ogiltig frånvaro
            så att åtgärder från till exempel elevhälsoteamet sätts in omedelbart.
            Det är detta vi saknar i betänkandet.
          </note>
          <note>
            Vi är nog flera här inne som årligen deltar i debatten i Almedalen
            om våra så kallade hemmasittare. Vi skulle behöva statistik om
            detta på natio ­ nell nivå, så som vi har för frånvaro i arbetslivet
            i övrigt. I dag är det bara 50 procent av kommunerna som samlar
            eller får löpande statistik från grundskolorna när det gäller
            elevfrånvaro. Det duger inte.
          </note>
          <note>
            Skolorna måste också ha ett aktivt arbete mot mobbning. Nolltolerans
            måste gälla. Här krävs det satsningar på elevhälsan men också
            på kringpersonal i skolan som kan avlasta lärarna så att det finns
            andra vuxna till hands i olika utrymmen på skolorna.
          </note>
          <note>
            Fru talman! Alliansen anser inte att sänkta behörighetskrav till
            gymnasieskolan ska lösa problemet med att en stor grupp saknar
            grundskolekunskaper. Godkända betyg på introduktionsprogrammen
            borgar för att man har förmågan att gå vidare i sina studier på
            ett nationellt program. Att göra undantag i intagningskraven till
            de nationella programmen skapar en ojämlik situation för våra
            elever.
          </note>
          <note>
            Vi behöver i stället fokusera på att stärka gymnasiets introduktionsprogram,
            där språkintroduktionen måste intensifieras. I dag har introduktionsprogrammen
            i många fall blivit en återvändsgränd – endast ca 30 procent har
            gått vidare till ett nationellt gymnasieprogram efter tre år på
            introduktionsprogrammet.
          </note>
          <note>
            Fru talman! Förutom att man stärker introduktionsprogrammen föreslår
            Alliansen en tvåårig yrkesskola, ett ökat antal yrkescollege och
            att man inrättar fler lärlingsutbildningar. Det här var min allianskollega
            från Liberalerna också inne på. Det är bättre att få en kortare
            yrkesutbildning och lära sig ett praktiskt yrke än att tidigt
            bli utslagen.
          </note>
          <note>
            Den kortare yrkesskolan ska finnas vid sidan av de treåriga gymnasieutbildningarna
            och rikta sig till elever som går ut grundskolan utan att nå behörighet
            till ett nationellt gymnasiep rogram. Det handlar om drygt 17
            procent av alla elever, alltså omkring 20 000 ungdomar varje år.
          </note>
          <note>
            Jobben finns där ute. Det vet inte minst Ulrika från Centern
            och jag, som varje månad åker till företagarna ute på Västgötaslätten.
            De skriker efter arbetskraft och yrkeskunnigt folk. Jobben finns
            där, och människor som kan utföra jobben finns. Men vi måste få
            till en matchning mellan dessa två. Att sänka trösklarna till
            arbetsmarknaden där jobben finns, utan att devalvera värdet av
            att ha genomgått ett nationellt gymnasieprogram, är något vi måste
            sträva mot.
          </note>
          <note>
            Med detta yrkar jag bifall till reservationerna 2 och 4.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 15.)
          </note>
          <note>
            § 7 Samling för skolan
          </note>
          <note>
            Utbildningsutskottets betänkande 2017/18:UbU27
          </note>
          <note>
            Samling för skolan (prop. 2017/18:182)
          </note>
          <note>
            föredrogs.
          </note>
          <note type="speaker">
            Anf. 12 ERIK BENGTZBOE (M):
          </note>
          <note>
            Fru talman! Vi har ett par olika ärenden gällande utbildningsfrågor
            att debattera de kommande veckorna och två propositioner att hantera
            bara i dag. Det blir, som någon talare var inne på i föregående
            debatt, lite upphackat. Samtidigt är det glädjande att få lägga
            mycket energi på utbildningsfrågor.
          </note>
          <note>
            Det är, fru talman, med en bra skola som vi skapar livschanser
            för unga människor i Sverige. I en alltmer föränderlig omvärld
            och en framtid där vi inte vet vilka yrken vi ska utbilda våra
            barn för eller hur arbetsmarknaden kommer att se ut är det riktigt
            grundmurade grundkunskaper som är nyckeln till fortsatt framgång
            och lärande och omställningsmöjligheter genom livet.
          </note>
          <note>
            Med gedigna grundkunskaper i språk, matematik, naturvetenskap
            och samhällskunskap ser vi till att rusta barn för en framtid
            som vi inte riktigt vet vad den innehåller. Det är därför oerhört
            viktigt att vi verkligen prioriterar baskunskaperna i stället
            för att dras med i nycker och trender och försöka utbilda för
            en arbetsmarknad som vi inte vet något om.
          </note>
          <note>
            Det är också mot bakgrund av vikten av väl fungerande och gedigna
            baskunskaper som den nuvarande utvecklingen i svensk grundskola
            är så oroväckande. Det senaste läsåret var det, fru talman, nästan
            var femte elev som gick ut grundskolan utan att vara behörig till
            gymnasiet. Det var 18 000 15-åringar som fick beskedet att de
            inte får röra sig vidare i utbildningssystemet, inte får chansen
            att förkovra sig och i realiteten därmed kraftigt begränsas i
            sina förutsättningar att skaffa sig en utbildning och stå på egna
            ben.
          </note>
          <note>
            Samtidigt ser vi hur både gymnasieskolor och högskolor och universitet
            vittnar om att förkunskaperna bland eleverna sjunker och blir
            allt sämre. Det torde de senaste tio åren vara uppenbart att Sverige
            historiskt sett har misslyckats med det kompensatoriska uppdraget.
            När förutsättningarna för eleverna så kraftigt har förändrats
            blir det också uppenbart att vi inte klarar av att leverera så
            väl som vi faktiskt har ambitionen att göra.
          </note>
          <note>
            Fru talman! När vi misslyckas med det kompensatoriska uppdraget
            är det de svagaste eleverna som drabbas hårdast. De starka klarar
            sig alltid och får det stöd de behöver hemifrån, medan de som
            saknar de förutsättningarna är de som drabbas värst.
          </note>
          <note>
            Därför är just insatser för att höja kunskapsresultaten det enskilt
            viktigaste för skolan. Det är genom höjda kunskapsresultat vi
            bryter segrega ­ tion och ser till att barn får den sociala rörlighet
            som vi alla är överens om att de förtjänar och slipper ärva sina
            föräldrars utanförskap.
          </note>
          <note>
            För denna regering har först och främst Skolkommissionen, som
            denna proposition behandlar, och därefter ytterligare utredningar
            blivit svaret på hur detta ska hanteras. I en tid då det som behövs
            är att verkligen stärka kunskaperna behövs reformer och inte fler
            utredningar. Därför är det lite speciellt att stå här med just
            denna proposition. Det är skönt att det äntligen kommer reformer,
            men det är tråkigt att vi behövt vänta hela mandatperio ­ den
            och dessutom kan konstatera att mycket fortfarande skjuts på fram
            ­ tiden.
          </note>
          <note>
            Fru talman! Att låta barn bli offer för sina omständigheter och
            göras till representanter för sin klass eller sina föräldrars
            ekonomiska eller utbildningsmässiga bakgrund är inte acceptabelt.
            Självfallet har olika barn olika förutsättningar när de börjar
            skolan, och därför behövs rätt resurser, på rätt skolor och till
            rätt elever, för att se till att alla kan gå så långt som det
            någonsin är möjligt.
          </note>
          <note>
            Men därför är det också viktigt att skolan möter alla elever,
            oavsett bakgrund, med höga förväntningar. Bakgrunden får inte
            bli en ursäkt för att skolan ska tillåtas att misslyckas med ytterligare
            en årskull elever.
          </note>
          <note>
            Skolkommissionens och regeringens förslag om allsidig social
            sammansättning är, fru talman, ett exempel på en fråga som drar
            perspektivet åt fel håll. Fokus läggs på elevernas bakgrund i
            stället för på deras framtid. I ärlighetens namn passeras också
            någonstans rimlighetens gräns när enskilda rektorer förväntas
            ansvara för att skapa en allsidig social sammansättning i varje
            enskilt klassrum. Detaljregleringen av rektorernas arbete och
            den invasiva attacken på människors bakgrund blir väldigt tydlig
            och explicit.
          </note>
          <note>
            De praktiska konsekvenserna, fru talman, blir dessutom betydande.
            Här är Skolkommissionen tydlig med att det är det man faktiskt
            vill uppnå. Man föreslår detta för att man ser det som en möjlighet
            att begränsa det fria skolvalet och därmed ge kommunerna möjlighet
            att kraftigt styra elevsammansättningen och upphäva det fria skolvalet
            på gymnasienivå – den nivå där stödet för det fria skolvalet är
            som absolut mest kompakt.
          </note>
          <note>
            Man konstaterar att det blir följden av denna ändring, men det
            är inget som regeringen direkt stoltserar med när den lägger fram
            propositionen. Tvärtom väljer ansvariga ministrar att i stället
            ge sken av att detta skulle handla om en strävansmålsättning.
            Det skulle snarare handla om fina portalparagrafer för att vägleda
            kommunpolitiker än om något som över huvud taget skulle få några
            praktiska konsekvenser. Jag tycker att det vore klädsamt att vara
            ärlig med att det man föreslår faktiskt är en kraftig begränsning
            av det fria skolvalet.
          </note>
          <note>
            Fru talman! Den proposition som ligger på vårt bord behandlar
            flera ärenden. Bland annat föreslår Skolkommissionen och regeringen
            att det ska bli möjligt att bestraffa även offentliga huvudmän
            med tuffare sanktio ­ ner än i dag. Detta är mycket välkommet,
            men det är otillräckligt.
          </note>
          <note>
            Om vi ska få ett skolsystem där eleverna och kunskapen sätts
            i centrum måste förutsättningarna för alla skolor, oavsett huvudman,
            vara desamma. Det lyckas vi inte uppnå med detta förslag, utan
            det behövs ytterligare åtgärder för att se till att offentliga
            huvudmän har samma krav på sig som privata, som i dag har mycket
            högre krav på sig. Tvärtom ser vi hur andra förslag från regeringens
            sida, inte minst gällande Ägarprövningsutredningen och vinstförbud,
            som riksdagen också ska rösta om de närmaste veckorna, drar det
            svenska skolsystemet i rakt motsatt riktning.
          </note>
          <note>
            Fru talman! Det är en bred proposition vi har att hantera, som
            i stor utsträckning sammanfattar Skolkommissionens arbete. Jag
            tänker inte beröra alla de delar där vi i stor uträckning är överens
            och som det inte kommer att voteras om i denna kammare.
          </note>
          <note>
            Jag tycker dock avslutningsvis att det bör lyftas att en hel
            del av Skolkommissionens förslag saknas i denna proposition. Trots
            att regeringen har argumenterat för att Skolkommissionen behöver
            behandlas i sin helhet väljer man att lyfta ut de delar som rör
            ett aktivt skolval och gemensam antagning till offentliga skolor
            och friskolor. Detta är frågor som reger ­ ingen skulle kunna
            få stöd för i denna kammare och som rimligtvis borde behandlas
            under ett gemensamt tak eftersom man argumenterar på det sättet.
            Ändå har man valt att lyfta ut dem. Om man vill ta ett helhetsgrepp
            tycker jag, precis som Christer Nylander var inne på i föregående
            debatt, att det vore positivt att göra det när man nu har chansen.
          </note>
          <note>
            Låt mig avslutningsvis få yrka bifall till reservationerna 1
            och 6 och hoppas på en trevlig, lång och intressant debatt!
          </note>
          <note>
            (Applåder)
          </note>
          <note type="speaker">
            Anf. 13 ROBERT STENKVIST (SD):
          </note>
          <note>
            Fru talman! Jag börjar med att yrka bifall till våra reservationer
            3 och 4.
          </note>
          <note>
            Jag vill först tillkännage att vi avser att rösta ja till reservation
            1 under punkt 1 i det liggande förslaget, som vi debatterar här.
            Vi hade ett eget förslag i frågan som innebar att nuvarande regler
            förtydligas. Vi vill inte införa de nya regler som regeringen
            föreslår i propositionen angående upptagningsområden och social
            sammansättning.
          </note>
          <note>
            Propositionen innehåller flera förslag av lite skilda slag. Några
            av förslagen tycker vi är bra, och dem har vi inget att anföra
            emot. Andra förslag har vi dock synpunkter på.
          </note>
          <note>
            I frågan om social sammansättning av elevunderlaget för skolor
            har vi ett eget förslag som i princip går ut på ett förtydligande
            av vad som redan gäller i dag. Ett förtydligande behövs då det
            kommit till min kännedom att en del kommuner helt enkelt inte
            fattar vad som gäller och alltid har gällt. Kommuner kan alltså,
            och har alltid kunnat, justera upptagningsområdet till skolan
            för att få en mer socioekonomiskt blandad elevsammansättning –
            detta genom att justera den radie som skolans upptagningsområde
            omfattar.
          </note>
          <note>
            I övrigt anser vi att socioekonomiska kompensatoriska åtgärder
            ska ske på annat vis än genom laborationer med programutbud eller
            bussning av skolelever. Propositionen är dessutom, som någon var
            inne på, otydlig i vad som menas gällande konkreta åtgärder. Jag
            menar att den är alltför otydlig för att ligga till grund som
            ett skarpt förslag, och det tyckte jag innan jag läste vad remissinstanserna
            anser.
          </note>
          <note>
            Problemet med socioekonomiskt segregerade skolor har sin grund
            i segregerade bostadsområden. Ja, och att göra något åt den sistnämnda
            segregationen är en jätteuppgift som lär ta tid – det vet vi.
            Men genvägen att bussa skolelever säger i alla fall vi nej till.
          </note>
          <note>
            När det gäller förslaget att motverka frånvaro, i vilken form
            det än må vara, är vi starkt kritiska till regeringens förslag.
            Huvudmannen och rektorn ska utreda orsakerna till frånvaron, vilket
            självfallet är ett naturligt första steg. Därefter ska det, som
            vi ser om vi läser propositionen, fortsätta att utredas och utredas.
          </note>
          <note>
            Att utreda orsakerna till frånvaro är ingen åtgärd i sig, som
            regeringen verkar tro. Inget problem löser sig bara av att utreda
            en sak. I bästa fall får man reda på orsakerna till frånvaron,
            men sedan måste man vidta åtgärder på något sätt, ställa krav
            och göra något av betydelse. Vi anser att det annars är undermåligt.
          </note>
          <note>
            När det gäller förslaget om tillsättande av skolchef – en helt
            ny tjänst – måste ansvarsområdet vara klart definierat. Man måste
            kunna utkräva direkt ansvar av befattningshavaren och veta vem
            som bär ansvar för vad. Avsikten med förslaget är enligt regeringen
            att avhjälpa brister i den svenska skolan.
          </note>
          <note>
            Det är kanske inget dumt förslag att införa en statlig nivå över
            den kommunala nivån, för att öka likvärdigheten i skolan, men
            förslaget innebär att huvudmännen, som redan i dag styr skolan,
            tillsätter ytterligare en person med titeln skolchef. Det finns
            ett feltänk här, och man försöker åtgärda ett problem med mer
            av vad som redan finns i dag.
          </note>
          <note>
            Regeringens förslag att ge utökade möjligheter att agera mot
            huvudmän som inte uppfyller minimikraven är i grunden ett bra
            förslag, och jag tycker att det är det bästa i propositionen.
            Vi vill dock gå ett steg längre och att staten ska kunna ta över
            styrningen helt från en skola som mer eller mindre havererat.
            Vi hade exemplet med Rosengårdsskolan för några år sedan.
          </note>
          <note>
            Regeringens förslag är ett steg i rätt riktning, men det är oförlöst,
            för att använda gammal marxistisk terminologi.
          </note>
          <note>
            Anf. 14 ULRIKA CARLSSON i Skövde (C):
          </note>
          <note>
            Fru talman! Det är alltid lite spännande när man får en proposition
            i sin hand och den finns att hämta nere i källaren i de olika
            facken. Det är dessutom en proposition som man har bemödat sig
            att layouta lite mer, med barn som springer ut på rast, rörelse,
            fysisk aktivitet och så vidare.
          </note>
          <note>
            Samling för skolan heter propositionen, och det var hela Skolkommissionens
            samlade namn. Men jag måste tyvärr säga att jag blir lite besviken
            över vad som kommit med i propositionen, eftersom det, precis
            som Erik Bengtzboe sa i sitt anförande, fanns många frågor av
            viktig art som av någon anledning inte fick utrymme där.
          </note>
          <note>
            Det är ett par olika delar som får komma med, och jag tänkte
            ta upp ett par som jag tycker är viktiga att lyfta fram. En fråga
            gäller frånvaro, precis som i det förra betänkandet vi debatterade.
            Jag vill än en gång uttrycka vikten av att dessa barn på olika
            sätt får det stöd som de behöver för att klara skolan. Ibland
            är frånvaron första steget.
          </note>
          <note>
            Jag hade förmånen att besöka Vänersborgs kommun för ett tag sedan
            för att se hur de arbetar med barn som har stor frånvaro från
            skolan. När de väl bestämde sig för att gå på djupet och se hur
            stor omfattningen var blev de ganska chockade över att den var
            i princip fem gånger större än vad de hade förväntat sig. Det
            fanns inte regler om att samla in statistik och på allvar få en
            bild, men de tog sitt ansvar som kommun och har en plan för hur
            detta ska åtgärdas.
          </note>
          <note>
            Det viktiga är att se hur man framför allt stöttar dessa barn
            på många olika sätt, och detta gäller barn från de första åren
            i grundskolan upp till gymnasieskolan. Det här är en viktig del
            där vi i allianspartierna har lyft upp vikten av att inte bara
            utreda utan också presentera förslag på planer och att skolor,
            men också kommuner, huvudmän och likaså fristående skolor, har
            planer för hur man ska göra. Detta är en viktig del som kommer
            fram.
          </note>
          <note>
            När det handlar om skolan och elevers utveckling är en viktig
            del som många gånger lyfts fram ledarskapets betydelse. Robert
            Stenkvist sa i sitt anförande alldeles nyss att det nu ska tillsättas
            en ny person som ska få ansvar. Men de allra flesta kommuner har
            i dag en skolchef och vill förtydliga den så kallade styrkedjan
            genom att ge ett tydligare ansvar. Sedan tycker jag kanske inte
            att man lever upp till detta till fullo i propositionen, men ansatsen
            är ändå att det ska finnas en tydlighet när det gäller ledarskapet.
          </note>
          <note>
            Vi fick en genomgång för några år sedan i utskottet om PISA-rapporterna.
            Utvärderarna hade varit runt i Sverige och talat med företrädare
            från politiken och med rektorer, lärare, föräldrar och elever.
            De var ganska chockade över att komma till ett samhälle där man
            hade en tendens att skylla på någon annan – att det var någon
            annans fel att man inte nådde de resultat man skulle.
          </note>
          <note>
            Jag har gått och tänkt mycket på detta och känt mig bekymrad,
            för det är när vi med gemensamma krafter bestämmer oss för att
            göra skillnad som vi på allvar kan göra något åt de problem vi
            ser. En av diskussionerna då blev att vi har en alltför otydlig
            styrkedja i vårt land. Om man då kan förstärka en av länkarna
            i denna kedja är det en viktig del. Därför säger vi ja till detta,
            även om vi tycker att det finns mer att önska.
          </note>
          <note>
            När det handlar om ledarskapets betydelse är det politiska ledarskapet
            av stor vikt. Just nu är jag också mycket bekymrad över den diskussion
            som finns kopplat till fristående skolor, den så kallade Reepaluutredningen
            och så vidare. Vi må ha olika ideologiska bakgrunder till att
            vi resonerar på olika sätt, men jag tror att vi alla har en fast
            övertygelse om att vi vill att alla skolor ska vara bra skolor.
          </note>
          <note>
            För Centerpartiet är valfriheten mycket viktig. Därför är det
            synd att aktivt skolval inte finns med i propositionen. Det hade
            varit en viktig del för att stärka den. Samtidigt är jag mycket
            bedrövad över att den diskus ­ sion och den svartmålning som sker
            när det gäller många fristående aktörer är bedrövlig att lyssna
            till i den offentliga debatten. Med massivt artilleri ger man
            sig på en del av den svenska skolan som jag ser som en stor vinst
            med vårt skolsystem, nämligen valfriheten och möjligheten att
            utveckla olika pedagogiska idéer och arbetssätt.
          </note>
          <note>
            Jag är glad över den riktning som Skolinspektionen har tagit,
            inte bara med den så kallade regelefterlevnaden och regeltillsynen
            utan också när man tittar på kvalitet. Man har i skarpt läge gjort
            tillsyn i ett antal skolor, och man tittar både på undervisningens
            kvalitet och på rektors ledarskap som två oerhört viktiga faktorer.
            Ledarskapets betydelse är alltså någonting som vi kommer att behöva
            följa på olika sätt och lyfta fram alltmer.
          </note>
          <note>
            Min allianskollega Erik Bengtzboe lyfte i sitt anförande fram
            vikten av att på olika sätt stötta elevers lärande och en bra
            kunskapsutveckling och få allting att hänga ihop.
          </note>
          <note>
            Från Centerpartiets sida skulle jag vilja lyfta fram ett par
            delar för att lyckas med detta på ett ännu bättre sätt när det
            gäller grundskolan men också för att knyta ihop detta med den
            tidigare debatt som vi hade. Det handlar om en förbättrad studie-
            och yrkesvägledning. Där har vi också ett gemensamt tillkännagivande
            från vårt utskott om vikten av att satsa på studie- och yrkesvägledning,
            både när det gäller det digitala stödet för många unga och när
            det gäller annat. Det är en jätteviktig del.
          </note>
          <note>
            En fråga som inte gäller detta men som jag ändå vill passa på
            att kortfattat nämna i sammanhanget handlar om den ägarprövning
            som nu ska ske. När det gäller detta betänkande har vi resonerat
            om att vi tycker att det är viktigt att man behandlar fristående
            och kommunala skolor på ett likvärdigt sätt. Det gäller också
            ägarprövningen som annars oroar vid horisonten.
          </note>
          <note>
            Fru talman! Det finns en del bra förslag i Samling för skolan
            . Jag yrkar bifall till reservation 1, där Alliansen tillsammans
            med Vänsterpartiet har lyft fram att förslaget om en allsidig
            social sammansättning inte är bra. I teorin må det låta bra att
            man ska ha en socialt blandad sammansättning. Men att verka för
            att detta sätt att jobba ska läggas på rektorer är inget bra förslag,
            och det är bra att det verkar som att detta förslag kommer att
            falla. I betänkandet utvecklar vi från Centerpartiets och Alliansens
            sida detta än mer, och det finns där ytterligare beskrivet vad
            man behöver göra.
          </note>
          <note>
            För att svenska elever ska klara skolan allt bättre är ledarskapet
            en viktig del. Lärarnas kompetens är en annan del. Men den har
            vi inte förmånen att få debattera i dag, utan den får vi återkomma
            till vid senare tillfälle.
          </note>
          <note>
            (Applåder)
          </note>
          <note type="speaker">
            Anf. 15 DANIEL RIAZAT (V):
          </note>
          <note>
            Fru talman! ”Lösningen på skolans utmaningar ligger inte i fler
            ogenomtänkta reformer. Den ligger i arbetsro och mer förtroende
            för lärarna.”
          </note>
          <note>
            Detta har Gustav Fridolin sagt, och det står på Miljöpartiets
            hemsida. Jag tycker att det är ett mycket bra citat.
          </note>
          <note>
            Man kan inte riktigt säga att de förslag som har tagits fram
            i Samling för skolan är ogenomtänkta. Det är mycket genomtänkta
            reformer som föreslås. Men vad är det då som saknas och som Vänsterpartiet
            anmärker på?
          </note>
          <note>
            Jo, det handlar om att man för att göra såväl högersidan som
            oss nöjda har tagit fram förslag som ingen av oss kan gå med på.
            Det tycker jag på något sätt visar en brist på visioner när det
            gäller det som man själv vill göra för den svenska skolan.
          </note>
          <note>
            I en artikel den 21 november 2017 skrev Elisabet Knutsson:
          </note>
          <note>
            En grundläggande tanke med det svenska utbildningssystemet är
            att alla barn och unga ska ha tillgång till en bra och likvärdig
            utbildning. Faktorer som bostadsort, familjebakgrund och etnicitet
            ska inte avgöra skolgångens kvalitet. Regeringen har därför som
            högsta prioritet att bryta ojämlikheten i skolsystemet. Som en
            av många delar i detta har utbildningsminister Gustav Fridolin
            förklarat att regeringen kommer att se över olika möjligheter
            för att få ett mer rättvist skolvalssystem.
          </note>
          <note>
            Då undrar jag: På vilket sätt skapar man möjligheter för ett
            mer rättvist skolvalssystem genom att egentligen inte förändra
            skolvalssystemet över huvud taget?
          </note>
          <note>
            Som vi vet är det mycket viktigt att elever från olika bakgrunder
            och med en allsidig social sammansättning möter varandra i skolan.
            Men när vi har ett fritt skolval som sätter hela detta system
            ur spel spelar den allsidiga sociala sammansättningen ingen roll,
            eftersom det alltid är det fria valet som går före den allsidiga
            sociala sammansättningen.
          </note>
          <note>
            Elisabet Knutsson skrev även följande i sin artikel:
          </note>
          <note>
            När uppdelningen av svenska och utländska elever på skolorna
            ökar och klyftan mellan resultaten vidgas måste vi ta ansvar,
            inte passivt göm ­ ma oss bakom valfriheten som helig princip.
            Den rödgröna regeringen är övertygad om att barn från olika bakgrunder
            faktiskt berikar och lär var ­ andra. Därför agerar vi nu för
            att komma till rätta med segregationen i den svenska skolan.
          </note>
          <note>
            Då undrar jag igen: På vilket sätt agerar vi för att se till
            att barn med olika bakgrunder möts när vi inte lägger fram ett
            förslag om att förändra det fria skolvalet?
          </note>
          <note>
            I Socialdemokraternas partiprogram från 2013 står det:
          </note>
          <note>
            ”Men det fria skolvalet förstärker segregationen och ökar klyftan
            mellan resursstarka och resurssvaga elever. Detta måste motverkas
            genom att samhällets resurser fördelas så att alla elever ges
            lika möjligheter till kunskap och personlig utveckling. Sammanhållna
            skolor, där barn från olika miljöer och med olika bakgrund möts
            i ett gemensamt arbete, är ett viktigt verktyg för ett jämlikt
            samhälle.”
          </note>
          <note>
            Återigen blir frågan: Var är förslaget för att se till att elever
            från resursstarka och resurssvaga hem möts?
          </note>
          <note>
            Fru talman! Skolan och förskolan lämpar sig inte för affärstänkande.
            En bra utbildning är en mänsklig rättighet. Elever ska kunna lita
            på att de har en skola att komma tillbaka till efter sommarlovet.
            Och det är inte föräldrarnas ansvar att se till att barnen hamnar
            i en bra skola. I Sverige ska vi se till att alla barn går i skolor
            som är bra. Alla skolor ska vara bra.
          </note>
          <note>
            Jag anser att regeringens förslag om att huvudmännen ska verka
            för en allsidig social sammansättning hade funkat i ett läge där
            regeringen också hade genomfört en reform om att skrota dagens
            orättvisa och segregerande skolvalssystem. Det är den fria etableringsrätten
            för friskolor och det extrema skolvalssystemet som är orsaken
            till dagens segregation i våra skolor. När skolvalssystemet har
            förändrats i grunden kan även ett system för allsidig social sammansättning
            tas fram. Jag har därför i reservation 1 föreslagit att riksdagen
            bör avslå propositionen i den del som rör förslaget om att i skollagen
            skriva in att huvudmän ska verka för en allsidig social sammansättning.
            Men jag yrkar bifall till vår reservation 5 som ger en lite bättre
            förklaring till vårt ställningstagande i denna fråga.
          </note>
          <note>
            Jag vill avsluta med att säga att Alliansen är minst lika skyldig
            till att vi har det segregerande skolsystem som vi har i dag.
            Det är ett faktum att om regeringen hade lagt fram ett förslag
            som hade varit mer i enlighet med vad forskningen säger hade ni
            ändå gått emot det, det vill säga att om regeringen hade föreslagit
            att skolvalssystemet ska förändras i grunden hade ni gått emot
            det – det hade även Sverigedemokraterna gjort. Men jag tycker
            fortfarande att regeringen bör ta sig en rejäl funderare, inte
            bara när det gäller denna fråga utan även när det gäller många
            andra frågor. Var är visionerna? Vad vill Socialdemokraterna och
            Miljöpartiet i fråga om vårt samhälle? Eller ska det alltid anpassas
            till vad högern vill?
          </note>
          <note type="speaker">
            Anf. 16 CHRISTER NYLANDER (L):
          </note>
          <note>
            Fru talman! Det fanns ju inslag av Shakespeare i den förra debatten,
            tack vare Michael Svensson. Shakespeare kan man nästan alltid
            använda, för det finns få människor i världshistorien som så skickligt
            har illustrerat maktspel och människans villkor i världen.
          </note>
          <note>
            När jag läste detta betänkande kom jag att tänka på Hamlet, denna
            person som tvivlar, som funderar på om han borde agera eller inte
            orkar bry sig, som slits mellan att vara en handlingens man och
            en tvivlets man. Lite grann så är det väl också när det gäller
            förslagen i den här propositionen.
          </note>
          <note>
            Regeringen säger sig vilja ha en allsidig social sammansättning,
            men när man sedan ska förklara det säger man: Det är inte så himla
            skarpt, och det kommer inte att utvärderas. Vi kommer inte att
            säga exakt hur det ska ske, och vi har inga medel för att genomföra
            det. När det gäller den statliga styrningen säger man att det
            behövs ytterligare åtgärder för att se till att dåliga skolor
            inte får fortsätta vara dåliga utan att staten måste gå in ibland
            – men man drar inte slutsatsen att vi kanske borde ha ett statligt
            huvudmannaskap. Det är samma sak när det gäller Skolkommissionen.
          </note>
          <note>
            Man tvivlar och tvekar. Man låtsas vara en handlingsregering,
            men i själva verket är det väldigt små åtgärder man föreslår.
          </note>
          <note>
            Fru talman! Jag och Liberalerna tycker att det är viktigt att
            vi har en skola som är blind för bakgrund. Då handlar det inte
            i huvudsak om att sträva efter en allsidig social sammansättning
            på alla skolor – en definition och en åtgärd som egentligen inte
            finns – utan det handlar om att på riktigt vara blind för bakgrund.
            Lärare och rektorer ska inte bry sig om vilka utbildningsvillkor
            eleven kommer ifrån, vilka föräldrar eleven har eller var eleven
            är född utan mer vara intresserade av vart eleven är på väg och
            vad eleven kan. Att vara blind för bakgrund är grunden för att
            skolan ska bli riktigt kompensatorisk.
          </note>
          <note>
            Det ska sättas in mer resurser till de elever som verkligen behöver
            det, men det ska inte bara vara mer resurser i allmänhet utan
            kvalitativa resurser. Det är bekymmersamt att den här regeringen
            slutade genomföra vår reform för förstelärartjänster, där vi specialdestinerade
            särskilda resurser till de skolor som har allra störst utmaningar.
            Det är nämligen just där de erfarna rektorerna och de erfarna
            och skickliga lärarna behövs i särskilt hög grad. Där eleverna
            har som störst utmaningar måste det finnas mer resurser men också
            mer kvalitet i resurserna.
          </note>
          <note>
            Vi har i dag en skola, fru talman, som hela tiden har en enorm
            omsättning. Det är elever som kommer och går, lärare som kommer
            och går och rektorer som kommer och går. Det räcker inte att bara
            säga att vi ska ha en allsidig social sammansättning, och det
            räcker inte att bara skjuta till resurser. I stället måste det
            vara rätt resurser och resurser av hög kvalitet.
          </note>
          <note>
            När det gäller ett aktivt skolval vill vi att det ska finnas
            valfrihet i svensk skola. Vi vill att det ska finnas alternativ
            i svensk skola, och vi vill att fler ska välja. Därför finns det
            förslag om ett aktivt skolval, och jag skulle önska att regeringen
            gick vidare med den frågan, som Skolkommis ­ sionen föreslog.
          </note>
          <note>
            Det handlar om höga förväntningar, att se till att vi har kunskapskrav
            som gäller alla i skolan och att tro att alla kan lyckas nå inte
            bara godkänd nivå utan ännu längre i betygsskalan. Här har vi,
            fru talman, ett tvivel från regeringen: Man säger att man vill
            nå en allsidig social sammansättning och att man ska vara blind
            för bakgrund, men i själva verket finns det väldigt få verktyg.
          </note>
          <note>
            Det är samma sak när det gäller den statliga styrningen. Man
            konstaterar att det finns skolor som inte fungerar, en del offentliga
            och en del fristående, och då är det ju rimligt att staten har
            tydliga verktyg för att göra någonting åt detta. En del skolor
            behöver stängas, andra behöver få en annan huvudman. Ibland ska
            staten träda in. I grunden handlar det dock om att vi behöver
            ett statligt huvudmannaskap, fru talman, och ordentliga åtgärder
            för att detta ska fungera. Som Ulrika Carlsson var inne på behövs
            det ett tydligt styrsystem för svensk skola.
          </note>
          <note>
            Skolkommissionen arbetade under en lång period. Tanken var att
            de skulle ta ett helhetsgrepp, och nu ser vi att regeringen bryter
            ut delar av detta. Ibland sa regeringen att man måste lägga fram
            detta som en hel proposition, och nu bryter man ut det i vissa
            delar. Också där finns det tvivel kring vad regeringen egentligen
            tycker.
          </note>
          <note>
            Fru talman! Jag yrkar bifall till reservation 1 och reservation
            6.
          </note>
          <note>
            Jag vill avsluta med de ord jag tror är Hamlets allra sista:
            Resten är tystnad. Jag tror att det gäller även för denna regering.
          </note>
          <note>
            (Applåder)
          </note>
          <note type="speaker">
            Anf. 17 DANIEL RIAZAT (V) replik:
          </note>
          <note>
            Fru talman! Rätt ska vara rätt. Jag har sagt vad jag tycker om
            regeringens velande och visionslösa politik på det här området,
            men jag måste också ställa frågan till Christer Nylander, vars
            parti och partiledare satt vid makten i åtta år. Man hade utbildningsministerposten
            i Sverige, det land av alla OECD-länder där segregationen kanske
            ökade allra mest – även på skolområdet.
          </note>
          <note>
            Vad gjorde Christer Nylanders regering och Christer Nylanders
            partiledare och utbildningsminister Jan Björklund åt det? Vad
            gjorde Christer Nylander själv, och hans parti, för att minska
            segregationen i den svenska skolan? Det är nämligen ett faktum
            att forskningen och alla rapporter som har kommit de senaste åren,
            inte bara nu utan även tidigt under Alliansens tid vid makten,
            påtalade att segregationen och skillnaderna mellan elever ökar
            på grund av det skolvalssystem vi har i Sverige. Det fanns rapporter
            som visade att Sverige är världens enda land med det här marknadsexperimentet,
            som man utför på barnen i den svenska skolan. Vad gjorde Christer
            Nylander åt det?
          </note>
          <note>
            Det är ganska lätt att anklaga regeringen för det ena eller det
            andra i dag. Jag kan göra det, för jag och vår politik har varit
            konsekvent i de här frågorna sedan dag ett. Men på vilket sätt
            menar Christer Nylander att han är konsekvent när det kommer till
            de här frågorna? Vad gjorde hans reger ­ ing som var bättre?
          </note>
          <note type="speaker">
            Anf. 18 CHRISTER NYLANDER (L) replik:
          </note>
          <note>
            Fru talman! Apropå konsekvens har ni konsekvent stöttat regeringens
            budgetförslag, Daniel Riazat. Det är budgetförslag som har inneburit
            att man har slutat bygga ut förstelärartjänsterna i utanförskapsområdena,
            vil ­ ket är en reform jag tycker är extremt viktig. Det gäller
            inte bara förste ­ lärartjänsterna i sig, som höjer löneutvecklingen
            för lärare men även inne ­ bär att det finns karriärmöjligheter,
            utan också specialdestineringen till de skolor som har särskilt
            stora utmaningar. Jag tycker att vi borde fortsätta utveckla detta
            och se till att vi har fler förstelärare i de skolor där de behövs
            allra mest.
          </note>
          <note>
            Det är sant att det svenska skolsystemet med valfrihet är mycket
            speciellt internationellt. Det innebär inte att det inte finns
            valfrihet i andra länder; skillnaden är bara att man i andra länder
            får betala själv om man väljer något annat än den offentliga skolan.
            Den stora fördelen med det svenska systemet är ju att alla kan
            välja skola. Här har vi fristående skolor och dessutom gemensam
            finansiering av dessa skolor. Vill du gå på en privatskola i ett
            annat land får du själv pröjsa, och då slår föräldrarnas ekonomi
            helt och hållet igenom när det gäller vilka som har valfrihetsmöjligheter
            och inte.
          </note>
          <note>
            Vi vill ta ett ytterligare steg genom att ha ett aktivt skolval,
            vilket innebär att informationen blir bättre, att fler får chans
            att välja, att fler uppmanas och uppmuntras att välja – och att
            fler faktiskt också väljer. Det innebär en utveckling av valfrihetssystemet,
            inte en avveckling av valfrihetssystemet.
          </note>
          <note>
            Sedan vet jag om, fru talman, att vi har en stor bostadssegregation
            i Sverige. Jag tror att vi alla är jobbigt medvetna om det. Den
            slår igenom i hur skolorna ser ut, men svaret på den frågan är
            ju inte att återinföra närhetsprincipen. Om vi har en väldigt
            stor bostadssegregation i Sverige, vad innebär då närhetsprincipen?
            Jo, den innebär att du går i den skola som ligger i ditt bostadsområde.
            Det blir alltså ännu mer segregation. Du stannar där i stället
            för att få chansen att välja någonting annat.
          </note>
          <note>
            Vår lösning och vårt svar är i stället: Ge alla chans att välja
            en skola som de tror passar deras barn. Lås inte in dem i det
            segregerade bostadsområdet!
          </note>
          <note type="speaker">
            Anf. 19 DANIEL RIAZAT (V) replik:
          </note>
          <note>
            Fru talman! Christer Nylanders svar uteblev. Jag vill absolut
            inte låsa in barnen på Djursholm med alla andra barn som har exakt
            samma bakgrund. Jag vill inte att barnen i Täby ska behöva möta
            enbart barn till föräldrar med väldigt höga inkomster. Det är
            inte vad det här handlar om.
          </note>
          <note>
            Vad det här handlar om är att Alliansen – precis som du sa tidigare,
            Christer Nylander – har varit blind för de faktiska skillnader
            som finns mellan barnen som kommer till våra skolor. För mig handlar
            inte synen på eller åtgärderna för hur vi ska bygga upp en likvärdig
            skola om att säga att det inte existerar några skillnader. Det
            gör det. Det finns vissa barn som kommer från hem där de inte
            har fått tillräckligt mycket frukost för att kunna koncentrera
            sig i skolan. Det finns elever som kommer från hem där man inte
            har kunskap om hur det svenska skolsystemet fungerar, vilket leder
            till att vissa elever – oavsett hur mycket skolvalssystem vi har
            – inte kommer att kunna välja dessa skolor.
          </note>
          <note>
            Det finns också någonting som skiljer i grunden. Det handlar
            om frågan varför det ska finnas dåliga och bra skolor. Återigen:
            Vad gjorde Alliansen för att se till att skillnaderna inte skulle
            öka?
          </note>
          <note>
            Sedan är det en myt att bostadssegregationen leder till större
            segregering i skolan än vad skolvalssystemet gör. All forskning
            visar – senast i förrgår kom det ut forskning som visar – att
            bostadssegregationen har minskat de senaste fem åren, med den
            nya regeringen vid makten och med Vänsterpartiets budgetstöd.
            Det som däremot ökar, och ökar mer än i något OECD-land, är skillnaderna
            i den svenska skolan och segregeringen. Det är på grund av ett
            skolvalssystem där vinstdrivande aktörer har satt hela skolsystemet
            ur spel. Det menar jag att ni är skyldiga till, Christer Nylander.
          </note>
          <note type="speaker">
            Anf. 20 CHRISTER NYLANDER (L) replik:
          </note>
          <note>
            Fru talman! Det är sannolikt ganska svårt att mäta exakt vad
            som avgör vem som går var. Det kan vara så att bostadssegregationen
            kan matchas av fritt skolval, men det kan också vara så att den
            förstärks av fritt skolval. Olika forskning visar på olika saker.
          </note>
          <note>
            Men själva huvudfrågan är egentligen denna: Om man tror att det
            finns bostadssegregation, vilket jag tror att Vänstern och Liberalerna
            är överens om, är då svaret på denna bostadssegregation att vi
            inte ska ha fritt skolval? Är svaret att elever ska gå i skolan
            i det bostadsområde där de bor? Det blir ju följden om man avskaffar
            det aktiva skolvalet och i stället inför närhetsprincipen. Då
            kommer eleverna, oavsett om vi talar om Djursholm eller Rosengård,
            att placeras i den skola som ligger i deras bostadsområde.
          </note>
          <note>
            Detta kan inte vara svaret om man vill bryta segregationen. Vårt
            svar är i stället att man bör se till att skolvalet funkar och
            att vi får ett aktivt skolval – att fler får information och att
            fler får möjlighet att välja. Men man bör också se till att fler
            skolor – ja, alla skolor – blir riktigt bra.
          </note>
          <note>
            På den senaste punkten, herr talman, får man väl ändå säga att
            Daniel Riazat är en av de få som säger att alliansregeringen inte
            gjorde några skolreformer. Det var ju rätt många skolreformer
            som gjordes under dessa åtta år. Det handlade om att införa en
            ny skollag, om kompensatoriska åtgärder, om en lärarutbildning,
            om att ge lärarna fortbildning, om betyg och om en hel del andra
            saker för att se till att lägstanivån på alla skolor höjs.
          </note>
          <note>
            I grunden handlar det om att alla skolor inte kommer att bli
            likadana, och alla kommer kanske inte att bli exakt lika bra.
            Men det viktigaste på kort sikt är att höja lägstanivån på alla
            skolor. Alla skolor ska vara så bra som det bara är möjligt.
          </note>
          <note>
            Men vi måste också ha en kompensatorisk kraft. Det finns två
            huvudsakliga kompensatoriska krafter gentemot bostadssegregationen.
            Den ena är att tillåta fritt skolval, den andra är att vi avsätter
            resurser till de skolor som behöver dem allra mest.
          </note>
          <note type="speaker">
            Anf. 21 ANNIKA ECLUND (KD):
          </note>
          <note>
            Herr talman! Jag vill börja med att yrka bifall till reservation
            nr 1.
          </note>
          <note>
            Många av oss som tar till orda i dag har varit en del av den
            skolkommission som dagens betänkande är ett resultat av. Många
            bra förslag föreligger. Gemensamt för oss alla, måste vi säga,
            är att vi vill att samtliga elever ska lyckas i skolan. Om detta
            råder inget tvivel.
          </note>
          <note>
            Målet för skolan ska vara att varje barn ska utvecklas i enlighet
            med sin fulla potential. Alla barn har rätt till kunskap och till
            att få gå i en bra skola. Barndomen går ju inte i repris, och
            det är mycket svårt och kostsamt att senare i livet reparera en
            misslyckad skolgång. Att klara skolan är också en avgörande skyddsfaktor
            för att inte hamna snett framöver i livet.
          </note>
          <note>
            Herr talman! I betänkandet finns förslag om att huvudmannen för
            en skola aktivt ska verka för en allsidig social sammansättning.
            Vid första anblick kan detta verka mycket sympatiskt; vi behöver
            fler forum i samhället där människor med olika bakgrunder möts.
            Men att hitta på omöjliga system som ska dela upp elever efter
            bakgrund ser jag som en farlig väg att gå. Var hamnar vi då?
          </note>
          <note>
            Det får mig att tänka på när utskottet var i London. Vi var på
            en skola, och eleverna som inte hade råd med lunch gick med en
            liten lapp på magen. Där vill inte jag hamna – jag vill inte att
            vi stigmatiserar elever på det sättet.
          </note>
          <note>
            Skolan måste i stället ta det kompensatoriska uppdraget på allvar.
            Skolan kan inte kompensera för allting i de ungas liv, men man
            har ett ansvar för att alla ska klara skolan och för att alla
            har lika villkor för att göra det. Detta är, som jag var inne
            på, den största skyddsfaktor som vi kan ge ett barn eller en ung
            människa.
          </note>
          <note>
            Detta innebär inte att vi i Alliansen inte tar problemet med
            segregation på allvar. Att ändra köregler, att genomföra aktiva
            skolval och att våga stänga dåliga skolor – både kommunala och
            fristående – i mycket högre grad måste vara bättre vägar att gå.
          </note>
          <note>
            Herr talman! Vad är det då som gör att elever lyckas i skolan?
            Allt börjar med en bra lärare. Det börjar med att det finns kunniga,
            engagerade lärare som trivs med sitt jobb och som kan väcka intresse
            och glädje över att gå i skolan. Här finns det fortfarande mycket
            att göra vad gäller att rekrytera rätt personer till läraryrket
            och att höja kvaliteten på lärarutbildningen.
          </note>
          <note>
            Elever med särskilda behov behöver också få stöd i ett tidigt
            skede. Det är därför vi kristdemokrater länge har föreslagit ett
            speciallärarlyft där man får lön för att utbilda sig, så att vi
            får mer av den specialpedagogiska kompetensen ute på skolorna.
          </note>
          <note>
            Min upplevelse är att man är rädd för att stigmatisera elever
            genom att peka ut dem som annorlunda när man sätter in tidigt
            stöd. Men den verkliga stigmatiseringen sker genom att vi har
            ett system där eleven måste utredas för att stödet ska sättas
            in. Att få stöd av speciallärare skulle inte behöva vara något
            märkvärdigt. Alla kan behöva det någon gång under sin skolgång,
            och att gå till en speciallärare i dessa moment ska inte vara
            något konstigt. Det är ju detta som är inkluderande; det är inte
            exkluderande.
          </note>
          <note>
            I Finland, som vi också har besökt, sätter man in en speciallärare
            så fort man misstänker att någon riskerar att inte klara ett moment.
            Vi behöver lika mycket speciallärarkompetens i våra skolor.
          </note>
          <note>
            Herr talman! Vidare behövs stora satsningar på elevhälsan för
            att våra elever ska klara skolan. Många mår psykiskt dåligt och
            får vänta orimligt länge på hjälp och behandling. Förutom att
            det behövs en riktig kartläggning av varför den psykiska ohälsan
            ökar behöver mycket göras för en samlad elevhälsa där all hälsovård
            ligger under landstinget, vilket också är Kristdemokraternas förslag.
          </note>
          <note>
            Vi vill ge landstingen eller regionerna e tt samlat uppdrag för
            hela barn ‑ och ungdomshälsovården. Det innebär också att elevhälsan
            inte ska ha skolan som huvudman. Skolläkare, skolsköterskor, skolkuratorer
            och skol ­ psykologer ska finnas ute i verksamheterna, men de
            bör ha samma huvudman som övrig vårdpersonal för barn. Detta är
            för att fånga upp barn och ungdomar i tid och för att tydliggöra
            ansvaret för barnens hälsa.
          </note>
          <note>
            Nyligen kom Folkhälsomyndigheten med en rapport om att den psykiska
            ohälsan hos våra unga ökar dramatiskt, och man angav skolan som
            huvudorsak. Jag vänder mig dock starkt emot att skolan skulle
            vara det största problemet. Hänsyn måste tas till hela livssituationen
            för våra unga, inklusive hemförhållanden och användning av sociala
            medier för att bara nämna några områden.
          </note>
          <note>
            Men skolan har naturligtvis också ett ansvar. Några av de centrala
            delarna för ett ökat välmående hos våra unga är att man rör på
            sig – helst varje dag – att elevhälsan finns tillgänglig när man
            behöver den, att man får den hjälp och det stöd man behöver av
            rätt utbildad personal såsom speciallärare och specialpedagoger
            samt att man får modersmålsstöd.
          </note>
          <note>
            Lärare behöver också känna att de har mandat för att skapa ordning,
            trygghet och arbetsro utan att bli ifrågasatta.
          </note>
          <note>
            Herr talman! Detta är min skolmission som riksdagsledamot i utbildningsutskottet!
          </note>
          <note>
            (Applåder)
          </note>
          <note type="speaker">
            Anf. 22 MATILDA ERNKRANS (S):
          </note>
          <note>
            Herr talman! Sverigedemokraterna har vid ett flertal tillfällen
            i riksdagens utbildningsutskott sagt att man ska rösta på sitt
            förslag, för att i sista sekund under dagens debatt göra helt
            om och rösta på den borgerliga alliansens förslag i stället för
            sitt eget.
          </note>
          <note>
            Sverigedemokraterna är självklart fria att rösta på vilka förslag
            de vill, men jag måste säga att det är ytterst anmärkningsvärt
            att de gång på gång undviker att driva sin egen politik i Sveriges
            riksdag. Antingen är Sverigedemokraterna ett totalt opålitligt
            parti eller så har de fortfarande inte lärt sig hur riksdagsarbetet
            fungerar, trots att de har suttit i riksdagen i åtta år. Det är
            anmärkningsvärt.
          </note>
          <note>
            Nåväl: Dessa fem partier – denna högeraxel i svensk politik –
            kommer gemensamt att avslå förslaget om social allsidig sammansättning.
            De är alltså emot att alla huvudmän ska ha ett ansvar för skolan
            som mötesplats. De är emot att skolan är en plats där elever med
            olika bakgrund möts, trots att detta är grunden i ett starkt samhälle
            och trots att vi vet att det gynnar eleverna och höjer kunskapsresultaten.
            Det är sorgligt.
          </note>
          <note>
            På grund av denna nyuppkomna situation vill jag förvarna talmannen
            och kammaren om att jag kan komma att behöva ta mer tid i anspråk
            än de minuter som jag tidigare angivit. Jag har heller inte haft
            rätt till några repliker, men det kanske var detta som var syftet
            från Sverigedemokraterna: att slippa undan och att återigen undvika
            att stå för sin opålitlighet och ohederlighet.
          </note>
          <note>
            Herr talman! Låt mig ta oss ungefär fyra år tillbaka i tiden
            till förra mandatperiodens tidningsrubriker: ”Björklunds sex år
            får underkänt av lärarna”, ”Björklund struntar i vetenskapen”,
            ”Björklund viftar bort betygsrapport”, ”Utbildningsminister Jan
            Björklund – ’Ofta fort och fel’”.
          </note>
          <note>
            Dessvärre var det inte bara Björklund som fick svidande kritik.
            Svensk skola mådde inte bra: ”Sverige rasar i Pisaundersökning”,
            ”Han blev mångmiljonär på den konkursade skolan”, ”Facit för Jan
            Björklunds yrkesprogram: ’Allt blev sämre’”. Det känns i dag länge
            sedan men också som alldeles nyss. Minns ni rubrikerna, katastrofsiffrorna
            och läget i svensk skola?
          </note>
          <note>
            Björklund och den moderatledda regeringen hade styrt skolan i
            åtta år. Kunskapsresultaten sjönk som en sten. Var fjärde utbildad
            lärare lämnade yrket av annan orsak än pension. 10 000 anställda
            försvann från skolan. Hafsigt genomförda karriärreformer och nytt
            betygssystem fick lärare att protestera, samtidigt som kaos rådde
            när hundratusentals lärares legitima ­ tioner skulle handläggas
            av några få tjänstemän på Skolverket. I gymnasiet störtdök andelen
            elever som valde ett yrkesprogram när högskolebehörigheten togs
            bort.
          </note>
          <note>
            Skolan, eleverna och lärarna vädjade om seriösa och genomförbara
            skolreformer, långsiktiga spelregler, fokus på kunskap. Man hade
            fått nog av plötsliga infall från skolministern. Man vädjade om
            beslut som tog sin utgångspunkt i lärarnas behov och som baserades
            på forskning.
          </note>
          <note>
            Herr talman! Nu står vi här våren 2018. Jag och vi ska vara stolta
            över att vi har vänt inriktningen på svensk skola till det bättre.
            Krigsrubrikerna är borta. Kunskapsresultaten ökar i alla internationella
            mätningar. Studie ­ ron förbättras. Lärarlönerna har höjts brett
            och mer än för andra yrkesgrupper på arbetsmarknaden. Fler söker
            sig till läraryrket och färre slutar i förtid. Behörigheten till
            gymnasiet ökar i de allra flesta elevgrupperna.
          </note>
          <note>
            28 000 fler arbetar i svensk skola i dag jämfört med för fyra
            år sedan. Det betyder allt för den elev som hinner få hjälp av
            en lärare, fritidspedagog eller elevassistent när han eller hon
            räcker upp handen. I förskolan är barngrupperna de lägsta på 30
            år. Det här är en riktning, rätt väg, som vi ska vara rädda om.
          </note>
          <note>
            Regeringen lyssnade och tillsatte en skolkommission med representanter
            från forskning, profession och näringsliv. Skolkommissionen var
            ett sätt att bryta med Björklunds hafs, slarv och ideologiska
            idéer. Politiken gav profession och forskning ett mandat att hitta
            lösningar, en helhet – något för oss politiker att ta ansvar för
            och orka bära.
          </note>
          <note>
            Skolkommissionens förslag kommer från dem som kan skolan bäst
            och pekar på vad de som arbetar i och de som forskar om skolan
            förväntar sig av de politiska partierna. Skolkommissionen visar
            vägen framåt för oss politiker att långsiktigt och seriöst ta
            oss an skolans utmaningar, för detta vill jag ha sagt: Varken
            regeringen eller vi socialdemokrater är nöjda, för det finns stora
            utmaningar att ta itu med. Familjebakgrund slår igenom i hur väl
            eleverna klarar sig i skolan. Skolans kompensatoriska uppdrag
            klaras inte när socioekonomiska skillnader visar sig i skolresultaten.
          </note>
          <note>
            År 2015 kom 163 000 asylsökande till vårt land. Det har lett
            till Sveriges största humanitära insats sedan andra världskriget
            med alla de utmaningar men också möjligheter som det innebär.
            På kort sikt ska våra skolor klara av att ge de barn som får stanna
            rätten till kunskaper och skolgång precis som alla andra barn
            i Sverige. Att gruppen nyanlända elever ökar kraftigt, inte minst
            i den grupp som anlänt sent till Sverige och därmed har kort tid
            på sig att hinna gå klart grundskolan, påverkar givetvis behörigheten
            till gymnasiet för dessa elevgrupper. Men på längre sikt är det
            de här barnen och ungdomarna som vi nu välkomnar till Sverige
            som är Sveriges framtida arbetskraft – den som vi så väl behöver.
          </note>
          <note>
            Herr talman! Mer behöver alltså göras. Stora utmaningar kvarstår.
            Flera hundratals dagar av hårt arbete kommer att krävas för fler
            utbildade lärare, mer personal, upprustade skollokaler och klassrum,
            bättre elevhälsa, tydligare statlig styrning och ett aktivt arbete
            med trygghet i varje korridor, omklädningsrum, klätterställning
            och klassrum.
          </note>
          <note>
            Elever med olika behov, bakgrund och förutsättningar behöver
            mötas i skolan. Skolan är en viktig mötesplats i ett demokratiskt
            samhälle. Och vi vet att sammansättningen av elevgrupper påverkar
            skolornas förutsättningar att leva upp till skollagens mål om
            en likvärdig utbildning av hög kvalitet.
          </note>
          <note>
            Det är faktiskt så här enkelt: Om kunskapsresultaten i skolan
            ska fortsätta uppåt behöver likvärdigheten öka. Så enkelt och
            samtidigt så svårt är det. Det finns inga men. En jämlik skola
            är viktig för alla i Sverige. Ojämlikheten måste brytas.
          </note>
          <note>
            Samma analys gjorde Skolkommissionen, som tagit fram en rad förslag
            för att öka likvärdigheten. Därför blir jag såklart både arg och
            besviken över att Moderaterna, de andra borgerliga partierna och
            nu Sverigedemokraterna säger blankt nej till i princip alla förslag
            från Skolkommissionen som handlar om ökad jämlikhet.
          </note>
          <note>
            Jag vill poängtera att regeringen i budgeten, mot borgerlighetens
            vilja, har lyckats införa ett tydligare statligt ansvar med stora
            resurstillskott, mest till de skolor som behöver det bäst, precis
            som Skolkommissionen föreslog. Regeringen håller i helheten i
            Skolkommissionens förslag.
          </note>
          <note>
            Det vi nu debatterar i dag, betänkandet Samling för skolan ,
            innehåller också reformer baserade på Skolkommissionens förslag
            för högre kunskapsresultat och stärkt likvärdighet, som i sin
            tur är baserade på en tilltro till profession och forskning.
          </note>
          <note>
            Elever, lärare och svensk skola hade behövt alla de beslut som
            riksdagen hanterar i dag, för de är en viktig del i ett strategiskt
            arbete för en förbättrad svensk skola, för mer kunskap och större
            likvärdighet.
          </note>
          <note>
            Vi hade behövt föra in i skollagen att huvudmännen för förskoleklassen,
            grundskolan och gymnasieskolan aktivt ska verka för en allsidig
            social sammansättning av eleverna på sina skolenheter. Så blir
            inte fallet i dag. Men kvarstår gör ändå besluten om att huvudmännen
            ska utse en skolchef som ska tillse att de föreskrifter som gäller
            för utbildningen följs och att Skolinspektionen ska kunna ingripa
            med statliga åtgärder och rättelse mot kommuner och landsting
            under motsvarande förutsättningar som när ett godkännande av en
            enskild huvudman återkallas.
          </note>
          <note>
            Därutöver finns här ändringar som införs för att minska elevers
            upprepade längre frånvaro, och det är såklart bra. Men jag måste
            påpeka att det är märkligt att partier som annars här i kammaren
            gärna talar om tydligare statlig styrning och statligt huvudmannaskap
            konsekvent säger nej till förslag om ökad statlig styrning i enlighet
            med Skolkommissionens förslag när det gäller ökad jämlikhet. Man
            säger nej till de stora statliga resurstillskotten om 6 miljarder
            kronor per år. Man säger nej till mångmiljonsatsningen Samverkan
            för bästa skola, där staten aktivt går in och stöttar de förskolor
            och skolor som har låga kunskapsresultat. Man säger nej till regeringens
            jämlikhetspeng som fördelas till de grundskolor som har en låg
            andel elever med behörighet till gymnasiet. Och nu säger man också
            nej till ansvaret att se till att vi får den bästa sammansättningen
            av grupperna i skolan för ökade kunskapsresultat.
          </note>
          <note>
            Herr talman! Vi som minns skolans kaos för några år sedan minns
            vädjandena om långsiktighet och en skolpolitik baserad på tilltro
            till lärare, profession, vetenskap och forskning. Vi skulle ju
            kunna förledas att tro att alla partier har lärt av detta och
            samlat står upp för svensk skola och den helhet som krävs, men
            tyvärr är så inte fallet. Det visar också dagens debatt.
          </note>
          <note>
            Det oroar mig djupt och gör mig djupt sorgsen att det för svensk
            höger är så lätt att säga ja till obegränsade vinstuttag och ett
            skolval som varken är fritt eller rättvist och ja till religiösa
            friskolor, men att det är så svårt att säga ja till ökad likvärdighet
            och jämlikhet. Dels är det sorgligt, dels är det historielöst.
            Sverige hade nämligen tidigare ett av de mest jämlika och högpresterande
            skolsystemen i världen. Det skulle vi behöva i framtiden också.
            Därför har den socialdemokratiskt ledda regeringen i snart fyra
            år prioriterat investeringar i skolan framför skattesänkningar
            och nedskärningar.
          </note>
          <note>
            Herr talman! Som förälder ska man känna sig trygg med att ens
            barn får en lärorik och trygg skolgång. Det ska gälla alla föräldrar
            och alla barn. För att garantera alla en bra skolgång måste ett
            större ansvar tas för jämlikheten i skolan och mer resurser riktas
            till de skolor som behöver det bäst.
          </note>
          <note>
            Kunskapsresultaten i svensk skola ökar; barnen lär sig mer. Men
            ska utvecklingen fortsätta och gälla alla måste ojämlikheten brytas.
            Alla barn ska ges förutsättningar att nå kunskapsresultaten, oavsett
            var de bor eller vilken skola de går i.
          </note>
          <note>
            På skolans område handlar valet i september om huruvida skolorna
            ska fortsätta att få stora resurstillskott eller inte, om kunskap
            eller vinst ­ intresse ska vara syftet med svensk skola och om
            skolorna ska ha ansvar för att byggnadsarbetarens barn sitter
            i samma klassrum som läkarens barn.
          </note>
          <note>
            När det handlar om viljan att skapa en jämlik kunskapsskola är
            den politiska skiljelinjen knivskarp. Ojämlikheten i svensk skola
            verkar inte vara något problem för borgerligheten.
          </note>
          <note>
            Vi socialdemokrater lovar att fortsätta att prioritera investeringar
            i utbildning, långsiktiga reformer och en skolpolitik som litar
            på professionen och baseras på vetenskap och forskning. Det har
            gett resultat i rätt riktning.
          </note>
          <note>
            Jag yrkar bifall till utskottets förslag i UbU27 Samling för
            skolan och avslag på samtliga reservationer – för att Sverige
            är starkare när vi håller ihop. Jag hoppas att Sveriges väljare
            också kommer att rösta för det i höstens val, för vi har kommit
            en bra bit på väg. Men här kom vi inte längre eftersom en högerkoalition
            gjorde enad front mot jämlikhet. Sedan säger en del att politik
            inte spelar roll, men det är klart det spelar roll.
          </note>
          <note>
            (Applåder)
          </note>
          <note>
            I detta anförande instämde Roza Güclü Hedin (S).
          </note>
          <note type="speaker">
            Anf. 23 ROBERT STENKVIST (SD) replik:
          </note>
          <note>
            Herr talman! Jag tänkte huvudsakligen använda tiden till att
            ställa frågor.
          </note>
          <note>
            Jag kan dock inte låta bli att återkomma till det tv-program
            som gick för två dagar sedan om hur hela friskolereformen och
            fritt skolval drevs igenom av Göran Persson. Såvitt jag minns
            är han socialdemokrat, och han drev igenom det trots stort motstånd.
          </note>
          <note>
            Nej, allt blev inte rätt i denna reform. Det är jag den förste
            att påpeka. Men lite självkritik från Socialdemokraterna skulle
            vara på sin plats. Det var ni som drev igenom detta med stor kraft.
          </note>
          <note>
            Så till frågorna. Vilka fler gånger har Sverigedemokraterna ändrat
            sig på detta stadium och röstat på Alliansen? Jag kan inte minnas
            en enda gång sedan jag hamnade i utbildningsutskottet. Det var
            fråga ett.
          </note>
          <note>
            Fråga två: Tycker Matilda Ernkrans att vårt tillkännagivande
            på något sätt liknar regeringens förslag i propositionen?
          </note>
          <note>
            Fråga tre: Vad finns det för konkret i regeringens förslag om
            att öka den sociala sammansättningen, förutom detta att skolorna
            ska ändra sitt programutbud, vilket jag tror stöter på stora praktiska
            svårigheter?
          </note>
          <note type="speaker">
            Anf. 24 MATILDA ERNKRANS (S) replik:
          </note>
          <note>
            Herr talman! Det är fascinerande att Sverigedemokraterna tar
            sig rätten att ställa frågor till Socialdemokraterna i denna debatt.
            Sverigedemokraterna har haft flera chanser att räcka upp handen
            och begära ordet när utbildningsutskottet har hanterat ärendet.
            Vi har en ordning i utbildningsutskottet, som jag leder, som gör
            det enkelt att räcka upp handen, ställa frågor, yttra sig och
            ta ställning i den beredning som vi vanligtvis har i Sveriges
            riksdag.
          </note>
          <note>
            Ni har haft alla chanser, men det har inte ens ryckt lite i handen
            på Sverigedemokraterna, inte förrän ni här under pågående debatt
            yrkar bifall till en alliansreservation – som också Vänsterpartiet
            är med på, vill jag få fört till protokollet – som gör att majoriteten
            skiftar.
          </note>
          <note>
            Det är reservationen som kommer att bli riksdagens beslut. Det
            innebär ett avslag på att ge ansvar för en allsidig social sammansättning
            och ett avslag på att ett ansvar ska tas i hela Sverige och på
            alla skolor för att byggnadsarbetarens barn ska få sitta sida
            vid sida med läkarens barn, vanligt folk.
          </note>
          <note>
            Vi ska ta ansvar för att alla barn i svensk skola får rätt till
            de kunskaper de behöver och att kunskapsresultaten ökar. Men Sverigedemokraterna
            har utan minsta tillstymmelse till att avisera det i förväg nu
            beslutat, tillsammans med de borgerliga partierna och Vänsterpartiet,
            att ett avslag kommer att bli riksdagens beslut.
          </note>
          <note>
            Det är Sverigedemokraterna som ska stå för svaren i denna debatt
            och jag som ska ställa frågorna. Varför står ni inte upp för att
            byggnadsarbetarens dotter ska sitta sida vid sida med läkarens
            son i svenska klassrum?
          </note>
          <note type="speaker">
            Anf. 25 ROBERT STENKVIST (SD) replik:
          </note>
          <note>
            Herr talman! Jo, det står vi upp för genom bland annat det fria
            skolvalet, som också Socialdemokraterna var med och införde. Det
            var ju själva idén med den reformen. Jag förstår inte. Var det
            inte meningen från början att det skulle vara på det viset?
          </note>
          <note>
            Jag vet att det inte fungerar riktigt så i dag, men det fungerar
            till viss del. Det fria skolvalet gör att en del i utsatta områden
            sätter sina barn i skolor i bättre områden för att ge dem en bättre
            framtid.
          </note>
          <note>
            I den bästa av världar skulle alla skolor vara lika bra. Men
            ni socialdemokrater gick ju själva av olika skäl ifrån den grundläggande
            likvärdigheten en gång i tiden. Göran Persson gjorde det när ni
            tillsammans med nästan hela riksdagen drev igenom friskolereformen.
            Nu ser vi både negativa och positiva effekter av den.
          </note>
          <note>
            Som jag sa i mitt anförande förstår jag inte vad det finns för
            konkret i regeringens förslag. Det är otydligt och inte bra.
          </note>
          <note>
            Att vi inte aviserade detta kan bero på hur det har fungerat
            när vi har aviserat saker och ting i utskott – dock inte i utbildningsutskottet,
            vill jag understryka. Men i andra utskott det hänt konstigheter
            efter det att vi har aviserat. Därför har vi en enda gång gjort
            så här i utbildningsutskottet. Det har inte hänt flera gånger,
            som Matilda Ernkrans påstår, utan detta är första och enda gången.
            Jag vet att Ernkrans är ny i utskottet, men eftersom det var första
            gången det hände i utbildningsutskottet ska hon inte säga att
            det har hänt regelbundet. Det har det inte gjort, och det kommer
            det inte att göra heller.
          </note>
          <note type="speaker">
            Anf. 26 MATILDA ERNKRANS (S) replik:
          </note>
          <note>
            Herr talman! Jag sa att Sverigedemokraterna agerar opålitligt
            och har gjort det flera gånger. Ni har också flera gånger i Sveriges
            riksdag, sa jag, inte aviserat under beredningsarbetet utan i
            stället valt att ändra ståndpunkt här i kammaren. Det är opålitligt.
          </note>
          <note>
            Jag noterar att jag inte fick något svar från Sverigedemokraterna
            om vad ni tycker och tänker om att ni nu röstar bort förslaget
            om en allsidig social sammansättning och att vi ska ha de bästa
            elevgrupperna på våra skolor så att kunskapsresultaten kan öka
            för alla barn.
          </note>
          <note>
            Sverigedemokraterna har inte heller lagt fram något alternativt
            förslag för att öka jämlikheten i skolan.
          </note>
          <note>
            Det handlar om Sverigedemokraternas ideologiska kompass och ideologiska
            grund. Ni tycker inte att jämlikhet är viktigt. Ni tycker inte
            att det är viktigt att se till att vi har en majoritet i Sveriges
            riksdag som på allvar ser verkligheten, som ser bristerna i friskolereformen
            och som med grund i forskning och profession försöker hitta breda
            vägar framåt för att göra något åt det, som regeringen har gjort
            med Skolkommissionens förslag.
          </note>
          <note>
            Det här handlar om Sverigedemokraternas ideologiska kompass.
            Robert Stenkvist nämner flera gånger en tidigare socialdemokratisk
            statsminister, Göran Persson, och det är detta det handlar om.
            Ni vill inte ha en socialdemokratisk statsminister. Ni kommer
            aldrig att lägga er röst på en man som har varit fosterbarn, som
            har varit svetsare och som har gått hela vägen upp till att bli
            statsminister och leder detta land med ett enormt engagemang för
            vanligt folk och för hela landet. Det är honom ni vill stoppa.
            Ni kommer aldrig att rösta på Stefan Löfven som statsminister,
            och det är er ideologiska kompass.
          </note>
          <note>
            Nu har ni åter sagt att ni inte är för jämlikhet utan för ojämlikhet.
          </note>
          <note type="speaker">
            Anf. 27 DANIEL RIAZAT (V) replik:
          </note>
          <note>
            Herr talman, åhörare, kära riksdagsledamöter! Jag blir ytterst
            förvånad om socialdemokratins ideologiska kompass är så radikal.
            Då undrar jag varför det inte finns något förslag om att man ska
            förändra det fria skolvalet.
          </note>
          <note>
            Det här förslaget handlar faktiskt inte om att arbetarklassens
            söner ska kunna gå i samma skola som vd:ns dotter. Förslaget handlar
            om att, efter flera års utredningar och många rapporter om segregation,
            ta fram någonting för att göra alla i kammaren nöjda. Därmed faller
            förslaget.
          </note>
          <note>
            Jag vill bara betona att till att börja med hänger inte den här
            voteringen på Vänsterpartiets röster. Vi vet att det är ett faktum
            att Sverigedemokraterna byter åsikter lika många gånger som Svenskt
            Näringsliv bjuder dem på middagar. Men det är en annan fråga.
          </note>
          <note>
            Alliansen vill inte att alla barn ska mötas skolan och att vi
            inte ska ha en likvärdig skola. För mig råder det ingen tvekan
            om den saken. Men var är då den socialdemokratiska, ideologiska
            kompassen? Och vad är reger ­ ingens visioner om vad man vill
            med den svenska skolan? Den finns inte med i det här betänkandet.
          </note>
          <note>
            Om det hade funnits någon som helst inriktning om att man vill
            förändra skolvalssystemet – det mest extrema skolvalssystem som
            finns i världen – då hade Vänsterpartiet kunnat ställa sig bakom
            det förslaget. Vi har gjort kompromisser, till exempel när man
            genomförde olika reformer såsom gratis medicin till barn, gratis
            kollektivtrafik för skolungdomar på sommaren.
          </note>
          <note>
            Där gör vi kompromisser tillsammans, vi kommer överens och vi
            gör en budget. Men var är socialdemokratins ideologi i det här
            fallet?
          </note>
          <note type="speaker">
            Anf. 28 MATILDA ERNKRANS (S) replik:
          </note>
          <note>
            Herr talman! Också här tycker jag att Vänsterpartiet förtjänar
            att få frågorna och ge svaren. Daniel Riazat kan ju försöka sig
            på konststycket att säga att det inte är med hjälp av Vänsterpartiets
            röster som man fäller förslaget om en social allsidig sammansättning.
          </note>
          <note>
            Det är sant, men det är också lika sant att Vänsterpartiet tillsammans
            med de borgerliga partierna och nu också i dag Sverigedemokraterna
            i den här kammaren kommer att rösta på avslag för att alla skolor
            i vårt land ska ha ett ansvar för att verka för att elevsammansättningen
            får en allsidig social sammansättning, att man får elevgrupper
            som är blandade. Det grundar vi på de förslag som kommer från
            Skolkommissionen, från forskning ­ en och från professionen.
          </note>
          <note>
            Det är ju ingen som har påstått att det här är det enda allenarådande
            förslaget för att man, enligt Socialdemokraternas syn, ska kunna
            styra och reformera. Det är Socialdemokraternas syn på hur man
            ska förändra samhället steg för steg till någonting bättre.
          </note>
          <note>
            Vi lämnade den revolutionära delen genom brytningen mellan Vänsterpartiet
            och Socialdemokraterna 1917. Vänsterpartiet är fortfarande kvar
            i den revolutionära grenen. Får man inte allt kan man gå så långt
            att man är beredd att tillsammans med de borgerliga partierna
            avslå en del i en större helhet om hur det svenska skolsystemet
            kan reformeras till någonting bättre.
          </note>
          <note>
            Vi har lagt in en socioekonomisk fördelning av de pengar som
            går till skolorna. Här i dag har vi uppe en blandad elevsammansättning.
            Vi vill stoppa vinstjakten. Den debatten kommer att tas upp i
            riksdagen om ett par veckor. Vi socialdemokrater vill också ta
            bort kösystemet, reformera skolpengen och vi vill ha ett gemensamt
            ansökningssystem. Det finns massor av saker som vi skulle vilja
            sätta på plats för att man ska få ett bättre skolsystem i Sverige.
            Men ibland behöver man ta ansvar för en helhet.
          </note>
          <note type="speaker">
            Anf. 29 DANIEL RIAZAT (V) replik:
          </note>
          <note>
            Herr talman! Jag är jätteglad över att Socialdemokraterna efter
            flera år av övertalningar från Vänsterpartiet gick med på att
            ta fram förslag om att begränsa vinstjakten i välfärden. Jag är
            väldigt glad över många av de reformer som vi tillsammans har
            kommit överens om.
          </note>
          <note>
            Till skillnad från Matilda Ernkrans vill jag inte prata om 1917
            utan om 2018. Jag vill prata om den visionslösa politik som socialdemokratin
            i mångt och mycket tyvärr står för. Det märks inte minst när man
            vänder i en rad olika frågor för att närma sig Alliansen.
          </note>
          <note>
            Matilda Ernkrans kan välja att på ett retoriskt sätt försöka
            att göra den här frågan till att den handlar om ifall vi ska ha
            en skola där elever möts eller om vi inte ska ha det. Faktum är
            att det här förslaget inte gör någon skillnad i dagens läge. Varför?
            Jo, för att så länge vi har dagens skolvalssystem i grundskolan
            kommer en allsidig social sammansättning inte att gälla över huvud
            taget på grund av att det fria skolvalet alltid kommer före en
            allsidig social sammansättning.
          </note>
          <note>
            Sedan vill jag informera Matilda Ernkrans om att Vänsterpartiet
            många gånger har motionerat om det som regeringen behövde fler
            års utredning för att ta fram, att ha en sammansättning i skolan
            som utgår från att elever blandas och möts. Vi vet enligt all
            forskning att det är det bästa.
          </note>
          <note>
            Men man kan inte låtsas att föreslå förändringar som ni nu gör
            genom att lägga fram ett förslag som inte innebär någon förändring
            för dagens Skolsverige och därefter påstå att ni på något sätt
            har en ideologi. Socialdemokratin lämnade inte bara Vänsterpartiet
            1917 utan även sin ideologi. Jag menar att det här är ett bevis
            på det.
          </note>
          <note>
            Jag beklagar att socialdemokratin inte kan stå på sig och göra
            det som Palme sa en gång i tiden, nämligen att vilja förändra
            och inte bara prata om att vilja förändra.
          </note>
          <note type="speaker">
            Anf. 30 MATILDA ERNKRANS (S) replik:
          </note>
          <note>
            Herr talman! Jag vill börja med att säga att Vänsterpartiet är
            en viktig samarbetspartner, inte minst när vi lägger fram budgetar
            i den här kammaren. Men att gå därifrån till det som Daniel Riazat
            och Vänsterpartiet försöker att göra gällande, att det är Vänsterpartiet
            som styr det socialdemokratiska partiet eller den politik som
            regeringen lägger fram, är nog att göra ett ganska litet vänsterparti
            lite större än vad det är.
          </note>
          <note>
            Det socialdemokratiska partiet styr själv över sin politik. Vi
            fattar de beslut som vi vill gå fram och möta väljarna med i varje
            val, hur vi vill förändra Sverige och svenskt samhälle, hur vi
            vill förändra den svenska skolan och vad vi har lärt oss av avarterna
            i det fria skolvalet och hur vi kan se till att få ett skolsystem
            som blir bättre för alla barn.
          </note>
          <note>
            Vi valde att göra detta genom att lyssna på den starka kritik
            som fanns efter åtta år med moderatledning med Björklund som skolminister.
            Elever, lärare och människor i allmänhet ville ha en mer långsiktig
            skolpolitik. Man ville att den skulle vara baserad på professionen
            och på forskningen. Vi valde att lyssna till det och i regeringsställning
            tillsätta en skolkommission som har lagt fram förslag som är både
            bra och dåliga från ett socialdemokratiskt ideologiskt perspektiv.
          </note>
          <note>
            Om man menar allvar med att man vill förändra svensk skola, då
            måste klara av att stå upp för en helhet. Man måste stå upp för
            det som ökar jämlikheten och också annat som vi egentligen inte
            skulle velat se. Men förhoppningsvis får vi en majoritet i den
            här kammaren som kan ta svenskt skolsystem till någonting bättre
            än vad det är i dag. Det är skillnaden mellan Socialdemokraterna
            och Vänsterpartiet. Vi är beredda att göra kompromisser som tar
            Sverige i rätt riktning i stället för att stå vid sidan av.
          </note>
          <note type="speaker">
            Anf. 31 ERIK BENGTZBOE (M) replik:
          </note>
          <note>
            Herr talman! Jag vill inledningsvis konstatera: Daniel Riazat
            och Vänsterpartiet är välkomna till högeraxeln i svensk politik.
            Det var ett nytt besked från Socialdemokraterna som jag ser på
            med skräckblandad förtjusning. Det är tydligen så man ser på sin
            samarbetspartner i budgetfrågor.
          </note>
          <note>
            Herr talman! Sverige har haft fallande kunskapsresultat sedan
            1980-talet. Därutöver har vi också under en lång tid haft fallande
            kunskapsresultat och betygsresultat.
          </note>
          <note>
            Socialdemokraternas kommunalisering och därefter kraftiga bespar
            ­ ingar på skolan under hela 90-talet slog sönder den skolstruktur
            av tillit och professionalism som svensk skola hade. Därefter
            väntade tio års öken ­ vandring för svensk skolpolitik där socialdemokratisk
            regering efter reger ­ ing inte ens lyckades få en ny skollag
            på plats. Man kunde inte ens komma överens med sina koalitionspartner
            på den tiden. Miljöpartiet valde redan då att i stället göra upp
            med Alliansen.
          </note>
          <note>
            Med tanke på hur Matilda Ernkrans och Socialdemokraterna hanterade
            Vänsterpartiet som koalitionspartner förstår jag att det kanske
            är dit vägen leder.
          </note>
          <note>
            Alliansen vände utvecklingen med massiva reformer för att sätta
            kunskapen i fokus i svensk skola, vilket vi också ser i resultaten
            från de internationella mätningarna. Detta vet självfallet både
            utskottets ordförande och regeringen. Det är därför som man inte
            river upp någon av de reformer som Alliansen genomförde.
          </note>
          <note>
            Men ytterligare reformer behövs för att säkerställa att man verkligen
            nyttjar potentialen i svensk skola och mottar segregationen i
            grind. Det var därför som Skolkommissionen var ett välkommet initiativ,
            och det är därför som Skolkommissionen måste behandlas som en
            helhet.
          </note>
          <note>
            Men varför väljer då Socialdemokraterna att bryta ut det ur Skolkommissionen
            som inte passar ens egen ideologiska agenda? Varför väljer de
            att ta bort de gemensamma köerna, varför väljer de att ta bort
            det aktiva skolvalet som ju SVT med forskarstöd senast i dag konstaterade
            verkligen behövs?
          </note>
          <note>
            Socialdemokraternas försök att i en kammardebatt spela indignerade
            faller platt och framstår som ganska tomt. Alliansen och Vänsterpartiet
            har i utskottet varit tydliga varje gång vi har setts och har
            sagt att vi tänker rösta emot detta. Därmed har S + MP inte någon
            majoritet. Eller är matematikkunskaperna så dåliga i svensk skola
            i dag?
          </note>
          <note type="speaker">
            Anf. 32 MATILDA ERNKRANS (S) replik:
          </note>
          <note>
            Herr talman! Erik Bengtzboe från Moderaterna! Visst kan man förundras
            över vad som sägs i debatten. Erik Bengtzboe förundras över att
            jag säger att en högerkoalition röstar emot ökad jämlikhet i svensk
            skola och samtidigt involverar Vänsterpartiet i det. Men detta
            är ju sant. Vänsterpartiet är med i den högerkoalition som nu
            avvisar en allsidig social sammansättning. I det tidigare replikskiftet
            kunde ni dock också höra att jag sa att vi har ett gott samarbete
            med Vänsterpartiet i inte minst budgetfrågor.
          </note>
          <note>
            Man kan fundera över vad vi politiker säger och gör och så vidare.
            Låt mig citera vad Erik Bengtzboe själv sa förut, nämligen att
            Skolkommissio ­ nen är en invasiv attack på människor. Det är
            stora ord, och det är inte helt lätt att förstå Moderaternas och
            Erik Bengtzboes syn på Skolkommissio ­ nen. Hur ska Moderaterna
            klara av att stå upp för en helhet utifrån det som Skolkommissionen
            har lagt fram om de tycker att Skolkommissionen inne ­ bär en
            invasiv attack på människor?
          </note>
          <note>
            Faktum är dock att ni i Moderaterna inte står upp för någon sådan
            helhet. Ni har aktivt röstat emot alla de förslag som baseras
            på Skolkommis ­ sionens utredning. Dessa har handlat om att öka
            jämlikheten i svensk skola och att likvärdigheten behöver stärkas.
            Vi behöver göra det av hårda och tydliga skäl för vi vet att det
            är det bästa sättet att få kunskapsresultaten att fortsätta öka.
          </note>
          <note>
            I stället för att leta efter fel och brister hos regeringen tycker
            jag att Erik Bengtzboe från Moderaterna borde göra sin hemläxa.
            Vad har ni sagt och gjort här i debatten? Vilka förslag har Moderaterna
            lagt fram som stärker jämlikheten i svensk skola?
          </note>
          <note type="speaker">
            Anf. 33 ERIK BENGTZBOE (M) replik:
          </note>
          <note>
            Herr talman! Om Matilda Ernkrans ska ägna sig åt att citera ska
            hon citera rätt. Det var Skolkommissionens förslag om allsidig
            social sammansättning jag hänvisade till och ingenting annat.
            Detta är ytterligare ett exempel på hur Socialdemokraternas och
            regeringens retorik inte matchar verkligheten. Lika lite som Vänsterpartiet
            har blivit ett högerparti de senaste 20 minuterna har Moderaterna
            blivit ett parti som står upp för segregation.
          </note>
          <note>
            Matilda Ernkrans kunde kanske bemöda sig om att läsa de förslag
            som Moderaterna har lagt fram. Hon är hjärtligt välkommen att
            stödja dem. Det handlar om en skärpt skolinspektion, skärpta statliga
            sanktionsmöjligheter och faktiska garantier för att alla skolor
            i Sverige ska bli bra skolor. Detta får tydligen vänta tills vi
            får en ny regering.
          </note>
          <note>
            Detta är det tredje replikskiftet som utskottets ordförande befinner
            sig i i denna debatt med anledning av hennes eget anförande. Jag
            konstaterar att hon hittills inte har besvarat en enda fråga.
          </note>
          <note>
            Segregationen i svensk skola är allvarlig. Sättet att bryta segregationen
            i det svenska samhället handlar om att leverera goda kunskapsresultat.
            Det är bara när vi rustar barn och ungdomar med riktigt goda kunskaper
            som de kan ta sig ur det utanförskap de befinner sig i. Så möjliggör
            vi social rörlighet, så bryter vi utanförskap och så skapar vi
            integration.
          </note>
          <note>
            Det förslag som Socialdemokraterna står upp för här på plats
            om en allsidig social sammansättning handlar provocerande nog
            om att lägga över ansvaret över barns skolgång på barnen själva.
            Det är alltså inte skolan som ska leverera och inte lärarna som
            ska stå för undervisningen, utan problemet i svensk skola är,
            enligt Socialdemokraterna, att man har fel elever på fel skolor.
            Det är tydligen barnen som är ansvariga för skolgången i de svenska
            socialdemokraternas samhälle. Jag tycker att det är en beklämmande
            utveckling.
          </note>
          <note>
            Alliansen och Vänsterpartiet har varit tydliga i ärendet från
            första början. Vi har sagt att vi tänker rösta nej till förslaget.
            Sverigedemokraterna har ett tredje alternativ, som de har sagt
            att de tänker rösta på. Regeringen har aldrig haft majoritet här
            i kammaren för sitt förslag. Det är dags att den vaknar upp och
            inser det.
          </note>
          <note>
            (Applåder)
          </note>
          <note type="speaker">
            Anf. 34 MATILDA ERNKRANS (S) replik:
          </note>
          <note>
            Herr talman! Det är kanske inte bara Sverigedemokraterna utan
            även Moderaterna som behöver läsa på och lära sig hur förslag
            hanteras i Sveriges riksdag. De hanteras klokt och med en grund
            i ett parlamentariskt system, som nästan alltid producerar minoritetsregeringar.
            Även minoritetsregeringar behöver få igenom sin politik i Sveriges
            riksdags kammare. Det gör man genom samarbeten av olika slag.
            Det betyder också att vi har en ordning i Sveriges riksdag som
            innebär att man yrkar bifall till sina egna förslag, och man hittar
            en majoritet för dem.
          </note>
          <note>
            Jo, vi har haft en majoritet för vårt förslag. Det har nämligen
            inte fun ­ nits någon samlad opposition mot det här förslaget.
            Den samlade opposi ­ tionen uppstod i dag här i kammaren när Sverigedemokraterna
            valde att lämna sin politik – den som man hade aviserat i utskottet
            – och i stället haka på Alliansens och Vänsterpartiets förslag.
          </note>
          <note>
            Detta handlar inte om retorik. Jag tycker att vi ska hyfsa till
            debatten lite. Erik Bengtzboe i Moderaterna vet ju att det aktiva
            skolvalet har lyfts bort för att det av vissa, det vill säga samtliga
            borgerliga partier, sköts sönder genom att man exempelvis kallade
            det tombola. Det är inte heller att stå upp för Skolkommissionens
            förslag i dess helhet.
          </note>
          <note>
            Om vi ska hyfsa till debatten något vet vi att de utmaningar
            vi står inför när det gäller svensk skola även fanns när Erik
            Bengtzboes parti ledde regeringen. Utmaningarna består bland annat
            i att se till att kunskapsresultaten ökar, inte minst bland dem
            som är födda i Sverige men som har en förälder som kommer från
            ett annat land.
          </note>
          <note>
            Ni klarade inte av att lösa denna problematik. Den här regeringen
            har tagit ett nytt grepp genom Skolkommissionen för att hitta
            en väg framåt. Vi försöker hantera det i den här debatten. Det
            går så där, eftersom ideologi uppenbarligen är viktigare än någonting
            annat när vi går mot val.
          </note>
          <note>
            Anf. 35 ULRIKA CARLSSON i Skövde (C) replik:
          </note>
          <note>
            Herr talman! Jag vill börja med att hälsa Matilda Ernkrans välkommen
            till den utbildningspolitiska debatten. Det är ju hennes första
            debatt som utskottets ordförande.
          </note>
          <note>
            Det är viktigt att både synliggöra och tydliggöra skillnader.
            Jag vill dock hänvisa till det som Matilda Ernkrans själv sa i
            replikskiftet med Erik Bengtzboe om vikten av att ha en hyfsad
            debatt. Jag blev synnerligen förvånad över den beskrivning som
            Matilda Ernkrans inledde sitt anförande med. Hon hänvisade till
            ett antal tidningsrubriker som garant för hur den tidigare alliansregeringen
            hade ett skolutvecklingsfokus. Det handlade om på vilket sätt
            man gjorde satsningar under alliansregeringen.
          </note>
          <note>
            Jag vill därför ge en historiebeskrivning av de stora satsningar
            som gjordes på lärares kompetens. Vi har från både socialdemokrater
            och miljöpartister här i riksdagen hört att alliansregeringen
            drev en helt felaktig politik. När de sedan själva kom i regeringsställning
            har de valt att bygga vidare på inte minst de satsningar som alliansregeringen
            gjorde på till exempel lärarlöner. Vi hade karriärlöner kopplade
            till förstelärare och lektorer, medan Socialdemokraterna och Miljöpartiet
            valde ett annat koncept med ett lärarlönelyft. Likväl gjordes
            satsningar på de delar som handlar om lärares möjligheter att
            både stanna i yrket och utvecklas på olika sätt.
          </note>
          <note>
            Jag blir bedrövad över beskrivningen att vi i Alliansen skulle
            säga blankt nej till likvärdighet. Det gör vi inte alls. Vi hade
            förväntat oss ett större samlat grepp om detta. Men den största
            satsning på likvärdighet som man kan göra är att satsa på lärares
            kompetens. Jag skulle säga att det finns en stor samsyn om det.
            Varför orkar regeringen inte lägga fram ett samlat förslag utifrån
            Skolkommissionens utredning, om man nu tycker att det är ett så
            fantastiskt dokument?
          </note>
          <note type="speaker">
            Anf. 36 MATILDA ERNKRANS (S) replik:
          </note>
          <note>
            Herr talman! Jag valde att i mitt anförande hänvisa till ett
            antal tidningsrubriker. Man kan naturligtvis fundera på om det
            är rätt eller fel.
          </note>
          <note>
            Det som är rätt och fel i detta är fortfarande att det som stod
            i tidningsrubrikerna var den bild, den sanning, som rådde i Sverige
            efter åtta år med en moderatledd regering och Björklund som skolminister.
            Det var kaos. PISA-resultaten och kunskapsresultaten sjönk. Lärarna
            lämnade skolan i stor utsträckning. Det blev 10 000 färre än tidigare.
          </note>
          <note>
            Jag hade kunnat välja att beskriva det hela på ett annat sätt.
            Jag tyckte ändå att det bildmässigt var ett bra sätt att använda
            tidningsrubriker. I grunden såg det dock ut så här i svensk skola.
          </note>
          <note>
            Jag har fortfarande så svårt att se inte minst de borgerliga
            partierna indignerade över att jag säger att ni inte står upp
            för att det behövs ökad jämlikhet och mer likvärdighet i skolan.
            Just nu debatterar vi här i kammaren i Sveriges riksdag ett förslag
            där det finns verktyg för att öka likvärdigheten men som man väljer
            att inte rösta på. Dessutom har man valt att säga nej till de
            resurstillskott om 6 miljarder kronor årligen som syftar till
            att stärka likvärdigheten. Man har sagt nej till Samverkan för
            bästa skola. Man har sagt nej till regeringens jämlikhetspeng.
            Med tanke på detta är det ju inte så väsensskilt från verkligheten
            att beskriva att vi har väldigt svårt att se hur en borgerlig
            allians, nu tillsammans med Sverigedemokraterna, tar ansvar för
            de delar i Skolkommissionens förslag som handlar om att vi måste
            få en jämlikare skola, mer blandad elevsammansättning i våra klassrum
            och så vidare. Hittills har ni ju sagt nej, nej, nej.
          </note>
          <note>
            Anf. 37 ULRIKA CARLSSON i Skövde (C) replik:
          </note>
          <note>
            Herr talman! Om man som utskottets ordförande Matilda Ernkrans
            vill utmåla det som att det var totalt kaos i den svenska skolan
            under alliansre ­ geringen skulle jag vilja säga att det är ett
            oerhört aggressivt sätt att be ­ skriva den verklighet som finns
            på många skolor. Ja, det fanns skolor där det var kaos. Ja, Skolinspektionen
            fick ett tydligare uppdrag. När det gäller trygghet och studiero
            har vi också tagit gemensamma initiativ. Men jag är väldigt besviken
            över utskottsordförandens sätt att beskriva de delarna. Det finns
            utmaningar i dag, och det fanns utmaningar då. När alliansreger
            ­ ingen tillträdde fanns det 143 gemensamma punkter som man faktiskt
            ock ­ så var med och drev igenom. Det var viktiga delar. De grundade
            sig på lärares kompetens, på forskning och så vidare. Det är alldeles
            uppenbart att många av de förslagen var väldigt bra, eftersom
            de heller inte har rivits upp av nuvarande regering.
          </note>
          <note>
            Lärare lämnade skolan. Ja, det gör man ju av flera olika anledningar.
            Men en anledning till att lärarantalet har ökat är att vi har
            fler elever i den svenska skolan. En viss form av ärlighet måste
            finnas i debatten om vad som ligger bakom siffror som går åt olika
            håll. Lärartätheten har ju inte direkt påverkats, utan det är
            fler lärare i den svenska skolan. Men det är inte det utskottsordföranden
            vill ge sken av.
          </note>
          <note>
            Varför säger då regeringen nej till de satsningar som Alliansen
            har föreslagit på skolor i utanförskapsområden, till exempel när
            det gäller karriärlärartjänster? Vi har lyft fram vikten av god
            kompetens hos rektorer och lärare på de mest utsatta skolorna.
          </note>
          <note>
            Vi har ju en gemensam bild. Låt oss också beskriva de gemensamma
            lösningar som finns! Jag förstår att Socialdemokraterna känner
            en viss frustration och kanske en viss besvikelse över hur den
            här debatten utvecklade sig, men att beskriva det som att det
            var kaos tidigare tycker jag är djupt ohederligt.
          </note>
          <note>
            (Applåder)
          </note>
          <note type="speaker">
            Anf. 38 MATILDA ERNKRANS (S) replik:
          </note>
          <note>
            Herr talman! Jag som socialdemokrat känner naturligtvis en frustration
            över hur debatten utvecklade sig. Men jag känner framför allt
            frustration på grund av att jag har en ambition att vi ska fortsätta
            den utveckling av svensk skola där vi ökar kunskapsresultaten,
            där vi upprätthåller trygghet och studiero i klassrummen, i korridorerna,
            i klätterställningarna och var det nu kan vara, där vi ser till
            att lärare söker sig tillbaka till yrket, där vi ser till att
            alla barn får möta behöriga lärare och där vi tar ansvar för att
            vi har en blandad elevsammansättning i våra klassrum, vilket vi
            vet är viktigt för att höja kunskapsresultaten och viktigt i ett
            demokratiskt samhälle.
          </note>
          <note>
            I denna min första utbildningspolitiska debatt som utbildningsutskottets
            ordförande får jag mötas av ett nej till ett av de verktyg som
            den här regeringen med grund i Skolkommissionens förslag lägger
            fram i den här kammaren. Förslaget handlar om att vi ska ge ett
            ansvar till alla skolor, inte bara dem som redan går före i Sverige.
            Det finns ju en hel del skolor som gör bra saker. Till exempel
            ska jag själv besöka Vivallaskolan hemma i Örebro på fredag. Där
            har man jobbat aktivt för att se till att högstadieeleverna kan
            göra skolval på skolor i närheten, men inte på det högstadium
            som tidigare har funnits på Vivallaskolan. Syftet är att få en
            mer blandad elevsammansättning.
          </note>
          <note>
            Det vi vill är att alla skolor ska jobba på det här sättet, men
            med olika medel beroende på vad som passar bäst just i den egna
            kommunen och den egna skolan. Är det någonting jag känner frustration
            över är det inte debatten, utan att förslagen inte kommer fram
            och att en borgerlig allians med stöd av Sverigedemokraterna gång
            på gång säger nej till ökad jämlikhet i svensk skola.
          </note>
          <note type="speaker">
            Anf. 39 ELISABET KNUTSSON (MP):
          </note>
          <note>
            Herr talman! Varje dag går tiotusentals barn och ungdomar till
            skolan i vårt land. Deras skolgång har samma mål och styrs av
            samma lagar och förordningar. Skollagen föreskriver antalet skoldagar,
            antalet skolår och antalet obligatoriska ämnen. Ändå ser deras
            skolgång så olika ut beroende på var de bor och ibland beroende
            på vilka deras föräldrar är.
          </note>
          <note>
            Alla elever har rätt till en god och meningsfull skolgång. Vi
            tar nu ett samlat grepp och lägger fram ett antal förslag där
            en sammanhållen och jämlik skola är ledorden. Regeringen har lämnat
            sin proposition, och det är utifrån den som detta betänkande debatteras
            i dag.
          </note>
          <note>
            Inför valet för fyra år sedan var ett av Miljöpartiets viktigaste
            vallöften för skolan att inkalla en skolkommission. Vi såg mycket
            allvarligt på de fallande kunskapsresultaten. En kommission av
            framstående forskare och lärare var nödvändig för att ge ett välgrundat
            underlag för hur vi skulle vända Sveriges resultat i kunskapsmätningarna
            och få med alla skolor och alla elever. Alla svenska skolor måste
            vara bra skolor.
          </note>
          <note>
            Därför blev ett av våra första beslut i regering att tillsätta
            en skolkom ­ mission där forskning och profession samlades för
            att tillsammans lägga fram förslag för ett starkare och jämlikt
            skolsystem. Utifrån Skolkommis ­ sionens förslag har regeringen
            som en första åtgärd beslutat om en unik förstärkning av den statliga
            finansieringen av skolan. Fullt utbyggt mot ­ svarar den 6 miljarder
            kronor årligen. Alla får mer, men de som behöver mest får mest.
          </note>
          <note>
            Nu tar vi nästa steg utifrån Skolkommissionens slutbetänkande
            och genomför fyra reformer för att höja kvaliteten på alla Sveriges
            skolor.
          </note>
          <note>
            För det första ska kommuner och fristående skolhuvudmän aktivt
            verka för en allsidig social sammansättning. Ingen ska kunna välja
            bort att arbeta mot segregationen. De skolpolitiker som nu är
            aktiva runt om i landet kommer att planera och inviga fler skolor
            än några andra sedan folkskolans förverkligande. Då ska skolorna
            placeras så att det är naturligt för alla barn att gå i samma
            skola. Det finns många goda exempel på kommuner som arbetar så
            här redan i dag. Men med stöd i lag säkrar vi att alla huvudmän
            gör det som är möjligt för att bryta segregationen.
          </note>
          <note>
            För det andra ska tillsynen av kommunala och enskilda huvudmän
            bli mer likvärdig. Skolinspektionen ska vara tillsynsmyndighet.
          </note>
          <note>
            För det tredje skärper vi insatserna för minskad frånvaro. Frånvaro
            innebär allvarliga signaler som måste fångas upp tidigt. Ett aktivt
            elevvårdsteam ska ge stöd, så att eleven hittar tillbaka och kan
            fullfölja sina studier. Lagen tydliggör ansvaret att agera när
            eleven har omotiverad frånvaro.
          </note>
          <note>
            För det fjärde blir skolchefens roll statligt reglerad. Rektorer
            är i dag ensamma om att bära lagansvar för de statliga målen,
            samtidigt som de är anställda av en kommun eller friskola. Därför
            bör skolchefens roll och ansvar tydliggöras i lag.
          </note>
          <note>
            Efter fyra år i regering med en miljöpartistisk utbildningsminister
            har vi tagit oss an de stora utmaningar som skolan stod inför
            2014. Vi har vänt trenden med nedskärningar i skolan, och nu anställs
            i stället fler medarbetare. Lärares och elevers hårda arbete gör
            att Sveriges kunskapsresultat stiger i svenska och internationella
            mätningar, som PISA. Barnen lär sig mer.
          </note>
          <note>
            Den största utmaningen vi har framför oss är att minska ojämlikheten
            i den svenska skolan. Den ska vi aldrig acceptera. Om vi fortsatt
            ska få stigande resultat i svensk skola måste ojämlikheten brytas.
            Alla föräldrar och elever ska kunna känna tillit till att deras
            närmaste skola är en bra skola. Barn med olika bakgrund och erfarenheter
            ska mötas i samma klassrum, och skolan ska vara jämställd.
          </note>
          <note>
            Med dagens beslut når vi ytterligare en bit på vägen – tänkte
            jag. Men så blev det inte. Jag yrkar bifall till utskottets förslag
            i betänkandet och avslag på reservationen.
          </note>
          <note>
            (Applåder)
          </note>
          <note type="speaker">
            Anf. 40 CHRISTER NYLANDER (L) replik:
          </note>
          <note>
            Herr talman! Tack till Elisabet Knutsson för anförandet. Jag
            skulle vilja be henne att använda tiden till förtydligande.
          </note>
          <note>
            Vi fick tidigare höra att de som var emot förslaget om att skriva
            in att det ska finnas en allsidig social sammansättning är emot
            likvärdighet och att det nu kommer att saknas ett skarpt verktyg
            för att genomföra det som regeringen vill. Jag skulle vilja få
            några förklaringar kring hur skarpt det här verktyget egentligen
            är. Elisabet Knutsson är representant för statsrådets parti, så
            jag vill ställa ett antal frågor till henne.
          </note>
          <note>
            Hur skarpt är verktyget? Vad kan man göra med det verktyg som
            ni nu anser att vi röstar bort?
          </note>
          <note>
            Vad betyder ordet ”allsidig”? Vad innebär ”social”? Vilka faktorer
            ska vägas in? Är det föräldrars bakgrund eller ursprung? Är det
            ideologisk bakgrund?
          </note>
          <note>
            Hur ska man se till att man i kommunen och på skolnivå har reda
            på alla elevers sociala förutsättningar? Ska vi ha någon form
            av register över elevernas sociala sammansättning?
          </note>
          <note>
            Vilka åtgärder ska rektorer och andra använda sig av för att
            nå detta mål? Vilka verktyg har man till hands? Hur vet man att
            man har nått målet med en allsidig social sammansättning? Hur
            definieras detta mål? Hur vet man att man inte har nått det? Vad
            händer om man lyckas? Vad händer om man inte lyckas med detta
            flummiga mål?
          </note>
          <note type="speaker">
            Anf. 41 ELISABET KNUTSSON (MP) replik:
          </note>
          <note>
            Herr talman! ”Flummigt” är ett av Christer Nylanders absoluta
            favorit ­ ord, tror jag.
          </note>
          <note>
            Det var många frågor på en gång. När man gör den här typen av
            ganska öppna beskrivningar finns det alltid ett tolkningsutrymme.
            Det ska vara allsidigt, vilket innebär att man ska se det från
            många olika håll. Skolor är ju inte likadana, och därför kan man
            inte gå in och peta och säga att skolor ska göra precis så här.
            Men man ska ha en vision, och man ska ha en riktning. ”Allsidig”
            betyder ju att man ser det från många håll.
          </note>
          <note>
            Ordet ”social” har vi ju använt i många andra sammanhang och
            har en någorlunda gemensam syn på. Det har att göra med hur man
            lever, vad man har för inkomst och vad man över huvud taget har
            för bakgrund.
          </note>
          <note>
            Nu missade jag resten av Christer Nylanders frågor, men det är
            klart att om vi vill göra skolan bättre så måste vi se varje individ,
            och varje individ är olika. Därför kan man inte säga precis att
            så här ska man göra.
          </note>
          <note type="speaker">
            Anf. 42 CHRISTER NYLANDER (L) replik:
          </note>
          <note>
            Herr talman! Om man säger att de som röstar nej till det här
            förslaget motsätter sig likvärdighet i svensk skola och tar bort
            ett viktigt verktyg för att nå likvärdighet i svensk skola, då
            måste man ha lite mer på fötterna och en lite tydligare definition
            av vad det här förslaget egentligen innebär.
          </note>
          <note>
            Om man inte kan säga vilka sociala faktorer som ska innefattas
            i detta och hur man ska veta vilka sociala faktorer som rör olika
            elever, om man ska ha ett register över alla elever som förväntas
            gå i skolan för att se till att varje elev representerar någon
            grupp, om man tror att huvudsyftet för varje elev är att representera
            en grupp och inte att representera och utveckla sig själv, om
            man inte vet vad social sammansättning är eller när man har nått
            målet eller vilka verktyg man får lov att använda, om man inte
            vet vilka åtgärder som ska sättas in mot den som inte lyckas nå
            det som ännu inte är definierat, nämligen social sammansättning
            – då är det rätt magstarkt att säga att de som röstar nej till
            det här tar bort ett skarpt verktyg för dem som vill nå likvärdighet.
          </note>
          <note>
            Från Alliansens och Liberalernas sida har vi en lång rad konkreta,
            skarpa förslag som ökar likvärdigheten i svensk skola. Det handlar
            om att rikta resurser till dem som behöver det allra mest, och
            det handlar om att ge chansen till den som behöver eller vill
            byta skola att välja en annan skola som passar dem bättre. Det
            handlar om att höja lägstanivån på alla skolor genom att satsa
            på lärarutbildning och fortbildning. Det handlar om att ha ett
            tydligt kunskapsfokus, eftersom vi vet att höga förväntningar
            på varje elev är det som bryter den sociala snedrekryteringen.
            Det handlar om en lång rad åtgärder för att höja kvaliteten i
            varje skola och att också kunna lägga ned skolor som inte höjer
            kvaliteten.
          </note>
          <note>
            När man påstår att vi motsätter oss likvärdighet i svensk skola
            när vi har en lång rad skarpa förslag som ökar likvärdigheten
            men röstar nej till någonting som inte ens regeringens egna företrädare
            kan beskriva, då tycker jag att man tar sig lite väl mycket vatten
            över huvudet.
          </note>
          <note>
            (Applåder)
          </note>
          <note type="speaker">
            Anf. 43 ELISABET KNUTSSON (MP) replik:
          </note>
          <note>
            Herr talman! Jag tycker att Christer Nylander underskattar professio
            ­ nen. När professionen får en möjlighet att prata om allmän social
            sammansättning har de tankar om hur den sociala sammansättningen
            ser ut i deras skola. Det ser inte jag som särskilt flummigt,
            utan jag ser det som att skolan har möjlighet att ta tag i de
            problem som finns i deras skola.
          </note>
          <note>
            Att det här med att välja skola skulle vara någonting som välsignade
            de flesta elever rör i så fall dem som bor i kommuner där det
            finns många skolor att välja på. Men många elever bor i samhällen
            där det faktiskt bara finns en skola att välja på, och då får
            man välja den.
          </note>
          <note>
            Den skolan måste därför bli en bra skola som jobbar med den sociala
            sammansättningen och ser till att pinpointa så att alla ska må
            bra i den skolan, för de har ju ingenting annat att välja på.
            Därför måste alla skolor bli bra skolor.
          </note>
          <note type="speaker">
            Anf. 44 ERIK BENGTZBOE (M) replik:
          </note>
          <note>
            Herr talman! Tack så mycket, Elisabet Knutsson, för anförandet!
          </note>
          <note>
            En inledande kommentar: När vi i tolv års tid har haft en situation
            där resurserna per elev konsekvent har ökat kanske vi kan sluta
            prata strunt om att andra partier gör nedskärningar på skolan.
            Det vore väl en sak som vi skulle kunna vara överens om i svensk
            politik att när resurserna per elev ökar så pratar vi inte om
            nedskärningar på skolan.
          </note>
          <note>
            Jag har två frågor till Elisabet Knutsson, herr talman. Den första
            handlar om Skolkommissionens samlade förslag. Bägge regeringsrepresentanterna
            i debatten har framfört att Skolkommissionen behöver behandlas
            som en helhet. Ändå har man aktivt valt att lyfta bort vissa delar
            av Skolkommissionens förslag från att behandlas i kammaren. Förslag
            som har förts fram av Alliansen om aktivt skolval och gemensamma
            köer, vilket också är förslag som återfinns i Skolkommissionen,
            har man valt att inte ha med i den proposition man lägger fram.
          </note>
          <note>
            Jag förstår inte riktigt hur det kommer sig att man argumenterar
            för att det är viktigt att man har det samlat, men de saker som
            ideologiskt inte passar vänsterpartierna i Sveriges riksdag väljer
            man att lyfta ut. Det vore intressant att få ett svar på det.
          </note>
          <note>
            Jag har också en fråga beträffande detta med allsidig social
            sammansättning. Det förslaget är någonting som har fått ganska
            massiv kritik bland annat av Skolverket och IFAU. Man konstaterar
            att det leder till fel fokus, att det är otydligt vad det egentligen
            innebär och man anser också att det finns en stor risk för diskriminering
            kopplat till detta.
          </note>
          <note>
            Sko lkommissionen däremot är tydlig med att detta skulle leda
            till ett upphävande av det fria skolvalet på gymnasiet och att
            det skulle vara en av fördelarna. Då får nämligen kommunen möjlighet
            att placera ut elever på gymnasieskolor utan att de fritt får
            välja vilken gymnasieskola de ska gå på. Det är en ganska stor
            förändring som jag tror att väldigt många svenska ungdomar och
            föräldrar skulle vilja bli informerade om innan man röstar om
            någonting liknande i den här kammaren.
          </note>
          <note>
            Hur kommer det sig att regeringen inte lyfte detta som ett exempel
            när man faktiskt driver på för den här förändringen?
          </note>
          <note type="speaker">
            Anf. 45 ELISABET KNUTSSON (MP) replik:
          </note>
          <note>
            Herr talman! När man talar om Skolkommissionen som helhet – och
            det har vi också talat om – är det viktigt med breda överenskommelser.
            Därför har vi samtalat med Alliansen om många olika frågor när
            det gäller Skolkommissionens förslag.
          </note>
          <note>
            För oss är det viktigt att vi först och främst lyfter fram det
            vi är överens om och där man kan nå fram. Ingen kan mer än jag
            beklaga att vi inte har kunnat komma överens om att göra ett helt
            förslag av detta. Men det finns flera frågor som vi inte har kommit
            överens om. Därför lyfter vi fram de frågor där vi har trott oss
            ha en gemensam lösning.
          </note>
          <note>
            Förlåt, Erik Bengtzboe, men jag glömde din andra fråga.
          </note>
          <note type="speaker">
            Anf. 46 ERIK BENGTZBOE (M) replik:
          </note>
          <note>
            Herr talman! Då ska jag se till att upprepa den.
          </note>
          <note>
            Låt mig först bara vara tydlig med att det är regeringen som
            har valt att lyfta ut saker från Skolkommissionen – saker och
            ting som skulle ha haft majoritet i den här kammaren. I stället
            har man gått vidare med förslag som man inte ens har stöd av Vänsterpartiet
            för. Nu spelar man som reger ­ ingsföreträdare indignerad i den
            här kammaren och säger: Jag trodde att vi skulle få igenom det
            här, men helt plötsligt har förutsättningarna föränd ­ ra t s!
          </note>
          <note>
            Regeringen, bestående av S och MP, har ju stått ensamma mot Alliansen
            och Vänsterpartiet hela tiden. Då har det de facto aldrig någonsin
            funnits någon majoritet för detta. Jag förstår inte riktigt var
            man har trott att man skulle få en majoritet någonstans, om man
            inte under hand har räknat med att Sverigedemokraterna när deras
            förslag har fallit skulle rösta på regeringens förslag trots att
            de alltså hade ett eget förslag. Men Matilda Ernkrans, som är
            utskottets ordförande, redogjorde för att man absolut inte gör
            så i den här kammaren och att det inte är en acceptabel arbetsgång.
          </note>
          <note>
            Min andra fråga rörde just detta med en allsidig social sammansättning.
            Skolkommissionen konstaterar att detta ger möjligheten för kommuner
            att helt upphäva det fria skolvalet på gymnasiet och att detta
            också är en av tankarna bakom förslaget. Varför stoltserar inte
            regeringen med och står upp för att man lägger fram ett förslag
            som leder till att man upphäver det fria skolvalet på gymnasiet
            om det de facto är detta man föreslår? Då får man väl åtminstone
            stå för det och argumentera för saken och inte låtsas som att
            så inte är fallet.
          </note>
          <note type="speaker">
            Anf. 47 ELISABET KNUTSSON (MP) replik :
          </note>
          <note>
            Herr talman! När det gäller att inte få göra sina val på gymnasiet
            kan jag säga att alla kommuner inte har alla gymnasieprogram,
            och där har man möjlighet att välja var man vill gå.
          </note>
          <note>
            Jag kan inte tänka mig att kommunerna kommer att ställa några
            hårda krav på att alla elever måste välja kommunens gymnasieskola.
          </note>
          <note>
            Anf. 48 ULRIKA CARLSSON i Skövde (C) replik:
          </note>
          <note>
            Herr talman! Tack, Elisabet Knutsson, för anförandet! Jag har
            ett par frågor som jag skulle vilja ställa med anledning av det.
          </note>
          <note>
            Som jag förstod det, och om jag hörde rätt, sa Elisabet Knutsson
            att ett av de viktigaste vallöftena var att tillsätta en skolkommission.
            Jag tänker att det rimmar ganska dåligt med de hundra dagarna.
            Jag menar inte att raljera när jag säger att Fridolin lovade att
            vända utvecklingen på hundra dagar, utan jag skulle vilja höra
            vilka reformer Elisabet Knutsson nu efter fyra år tycker har varit
            de viktigaste och vad man skulle behöva göra.
          </note>
          <note>
            Jag beklagar att den nuvarande regeringen inte har kommit fram
            med någonting kopplat till skolvalet. I ett tidigare replikskifte
            var Elisabet Knutsson tydlig med att man behöver flera olika skolor
            för att kunna välja. Ibland har det framställts som att om det
            bara finns en skola att välja är det inte så mycket att välja.
            Men när det gäller de kommuner som har provat aktivt skolval –
            både storstadskommuner och landsbygdskommuner – är min erfarenhet
            från den skaraborgska landsbygden att det till och med finns skolor
            på landsbygden som attraherar stadens elever. Det gör att man
            också kan ta skolbussen ut till skolan på landet.
          </note>
          <note>
            Det förvånar mig att detta område inte lyfts fram mer eftersom
            statsrådet tillhör Miljöpartiet, och jag skulle säga att det finns
            en stor majoritet för att valfrihet i den svenska skolan är en
            viktig del. Varför blir det då inte en prioriterad fråga?
          </note>
          <note>
            Man väljer i stället social sammansättning. Både Elisabet Knutsson
            och jag har lång erfarenhet av den svenska skolan. Vi vet om hur
            det går till när man sätter samman klasser på olika sätt. Man
            känner många gånger eleverna, och man gör sammansättningar som
            man tror ska funka. Det handlar inte alltid bara om att öka jämställdheten
            utan om att öka elevernas lärande så mycket som möjligt. För nog
            måste det vara den största utmaningen – att alla elever får chansen
            att nå så långt som möjligt?
          </note>
          <note type="speaker">
            Anf. 49 ELISABET KNUTSSON (MP) replik:
          </note>
          <note>
            Herr talman! På många ställen gör man verkligen ett allmänt socialt
            sammansättningsuttag. Låt oss ta högstadieskolan i Nyköping som
            ett exempel. Där finns bara en enda högstadieskola, och de kvotar
            in i varje klass så att varje klass blir ett Mininyköping. Det
            tycker jag är intressant.
          </note>
          <note>
            Där har man verkligen en allmän social sammansättning med ungdo
            ­ mar från hela staden som träffas i varje klass. Det har inneburit
            att hög ­ stadiet i Nyköping har ökat sina meritpoäng och fått
            ett mycket lugnare klimat på skolan. Ungdomar träffas över gränserna.
          </note>
          <note>
            Vi går inte fram med något förslag vad gäller valsystemet för
            de olika skolorna. Det beror på att det är en så otroligt komplex
            fråga. Den har diskuterats, och vi har också diskuterat den med
            er i Alliansen. Men det är svårt att hitta ett riktigt bra system
            som gynnar alla ungdomar och som får alla att kunna göra ett val.
            Jag menar att det är bättre att lägga fram ett väl genomtänkt
            förslag än att bara hasta fram något.
          </note>
          <note>
            Anf. 50 ULRIKA CARLSSON i Skövde (C) replik:
          </note>
          <note>
            Herr talman! Tack, Elisabet Knutsson, för svaret! Låt mig kommentera
            ett par saker.
          </note>
          <note>
            Elisabet Knutsson talar om att man blandar hela staden – förhoppningsvis
            också landsbygden – i Nyköping i en enda skola. Det känns inte
            som ett ideal för mig. Möjligheten att välja handlar ju också
            om annat. IFAU har gjort undersökningar där man ser att det på
            lång sikt inte gynnar kunskapsutvecklingen när kommunen enbart
            har en enda skola som alla ska gå i. Det är bättre när det finns
            en valmöjlighet och flera olika skolor. Det är inte alltid så
            att den stora skolan är den som passar alla elever och får dem
            att trivas på olika sätt. Det är bättre att det finns en valmöjlighet;
            det ser jag som centerpartist som en oerhört viktig del.
          </note>
          <note>
            Jag tycker mig tyvärr höra en osäkerhet kopplad till den politiska
            kompassen, där Elisabet Knutsson menar att det inte går att hitta
            ett förslag som är det bästa förslaget och att det därför inte
            kommer något förslag alls. Denna logik tenderar att leda till
            att det bästa blir det godas fiende.
          </note>
          <note>
            Vi ser nu att aktivt skolval verkligen är positivt i så många
            kommuner. Ändå vågar ni inte gå vidare utan säger bara: Vi har
            samtalat med partierna i Alliansen. Det hade varit bra om det
            från regeringssidans partier och givetvis även från regeringsföreträdarna
            hade funnits en ambition till mer än samtal. Det hade varit bra
            om ni hade presenterat konkreta förslag så att vi haft någonting
            att ta ställning till. Då hade det funnits en större chans att
            nå en större samsyn. Vi kunde ha fört en diskussion som leder
            någon vart i stället för detta samtalande, som i och för sig är
            trevligt men som inte kanske leder till något tydligt.
          </note>
          <note>
            Varför orkar inte regeringen lägga fram ett förslag som ytterligare
            skulle främja kvaliteten? I stället lägger ni fram ett förslag
            som faktiskt inte innebär någon skillnad i verkligheten.
          </note>
          <note type="speaker">
            Anf. 51 ELISABET KNUTSSON (MP) replik:
          </note>
          <note>
            Herr talman! Om ni anser att det här är ett förslag som inte
            gör någon skillnad i verkligheten förstår jag inte varför ni gör
            så mycket väsen av det. Det är i och för sig sorgligt om ni anser
            det.
          </note>
          <note>
            När det gäller valmöjligheterna i Nyköping finns det visst sådana.
            Det finns ju andra skolor än bara den här högstadieskolan, men
            det finns bara en högstadieskola som är kommunalt driven, och
            det är med den som man har gjort på detta vis.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 15 .)
          </note>
          <note>
            § 8 Karensavdrag – en mer rättvis självrisk
          </note>
          <note>
            Socialförsäkringsutskottets betänkande 2017/18:SfU24
          </note>
          <note>
            Karensavdrag – en mer rättvis självrisk (prop. 2017/18:96)
          </note>
          <note>
            föredrogs.
          </note>
          <note type="speaker">
            Anf. 52 JULIA KRONLID (SD):
          </note>
          <note>
            Herr talman! Vi ska nu övergå till att debattera betänkande SfU24,
            Karensavdrag – en mer rättvis självrisk . Jag vill börja med att
            säga att vi står bakom båda våra reservationer i det här betänkandet,
            men för tids vinnande vid voteringen väljer jag att yrka bifall
            endast till reservation 2.
          </note>
          <note>
            Sverigedemokraterna anser att det i grunden är ett bra förslag
            att ersätta karensdagen med ett lagstadgat karensavdrag. Det kommer
            att innebära ett mer rättvist system och inte drabba personer
            olika exempelvis beroende på längden på arbetsdagen. Jag tänker
            inte gå in i detaljerna i förslaget, utan de finns att läsa i
            betänkandet. Kanske nästa talare kommer att gå in mer på detaljerna.
          </note>
          <note>
            Vi står i grunden bakom propositionen, men vi har två reservationer.
            En av dem handlar om att Sverigedemokraterna under lång tid har
            haft inställningen att den tidigare karensdagen helt ska slopas
            för särskilt utsatt vårdpersonal, anställda inom förskolan samt
            vissa lärare och fritidspedagoger inom grundskolan. Vi står fast
            vid den linjen samtidigt som vi står bakom regeringens förslag
            att gå från karensdag till karensavdrag för alla yrkesgrupper
            utom egenföretagare.
          </note>
          <note>
            Herr talman! Vi menar att på arbetsplatser där det konstant föreligger
            en risk för vårdtagarens, barnens och personalens hälsa och välbefinnande
            i det dagliga arbetet och där det inte går att undvika återkommande
            smittsjukdomar ska personalen inte drabbas ekonomiskt vid sjukfrånvaro.
            Tanken med vårt förslag är också att förebygga smittspridning
            från personal till känsliga vårdtagare och barn inom skola och
            barnomsorg. Detta berör dels anställd sjukvårdspersonal som arbetar
            med särskilt känsliga vårdtagare, till exempel mycket känsliga
            äldre personer, dels vårdpersonal på arbetsplatser med hög smittrisk
            såsom infektionskliniker och akutmottagningar. Anställda inom
            skola och barnomsorg inom vissa åldersgrupper och avdelningar
            löper också större risk att bli sjuka än övrig skolpersonal.
          </note>
          <note>
            Sverigedemokraterna menar därför att regeringen bör utreda och
            återkomma med förslag på hur bestämmelser kring karensavdrag ska
            utformas för att dessa yrkeskategorier i bästa fall inte ska få
            något karensavdrag alls eller åtminstone få förmånligare bestämmelser
            oavsett om det finns kollektivavtal på plats eller inte.
          </note>
          <note>
            Socialförsäkringsutskottet menar i det här betänkandet att särskilda
            bestämmelser för vissa yrkeskategorier skulle innebära ett orättvist
            system. Jag anser dock att dessa yrkesgrupper i sitt yrke utsätter
            sig för risker som man inte gör i andra yrken, och därför menar
            jag att det snarare skulle innebära orättvisa att inte ha de här
            särskilda bestämmelserna eftersom det ingår i deras jobb att utsätta
            sig för risker vad gäller smitta.
          </note>
          <note>
            Vinsterna med att låta personal vara hemma utan karensavdrag
            eller med förmånligare bestämmelser efter smitta är flera, inte
            minst ur ett patientsäkerhetsperspektiv eftersom patienterna ska
            kunna vara säkra på att bli mottagna av frisk personal. Det är
            också förödande om just risken att smittas och då drabbas personligt
            rent ekonomiskt för sjukvårdspersonal gör att det blir ännu svårare
            att rekrytera personal inom sjukvården. Vi har ju redan en stor
            vårdkris i Sverige, och sjuksköterskor jobbar inom andra branscher
            på grund av låga löner och andra ofördelaktiga förutsättningar.
          </note>
          <note>
            Det här är alltså jätteviktigt. Om inte den här personalen finns
            där och tar risken att bli utsatt för smitta, vem ska göra det
            då? Vi politiker måste skapa de bästa förutsättningarna för personalen
            inom de här yrkeskategorierna.
          </note>
          <note>
            Herr talman! Alla som har barn i förskoleåldern, vilket också
            jag har, känner säkert igen en vardag som med jämna mellanrum
            är kantad av förkylningar och influensor. Förskolan, där många
            barn finns samlade på liten yta, är en känd riskzon för smittspridning.
            Precis som det är en självklarhet att förskolan inte accepterar
            att man låter sjuka barn delta i verksamheten – vi föräldrar har
            givetvis ett ansvar att inte skicka våra sjuka barn till förskolan
            – är det för oss också en självklarhet att barn inte ska behöva
            befinna sig på en förskola där pedagogerna är sjuka för att det
            innebär en så stor ekonomisk risk för dem att vara hemma med karensavdrag
            på karensavdrag , som det nu blir .
          </note>
          <note>
            Vi anser att det är orimligt att förskolepersonal ska drabbas
            ekonomiskt negativt för att de tar det stora ansvaret att ta hand
            om våra barn på förskolan för att vi ska kunna jobba, till exempel
            som jag gör när jag står här i dag och talar trots att jag har
            barn hemma. De tar det här stora ansvaret och utsätter sig då
            också för risk för smitta, och då tycker jag inte att det är orättvist
            att de får särskilda bestämmelser. Det förtjänar de.
          </note>
          <note>
            Detta kommer naturligtvis att innebära en ökad kostnad för kommuner
            och landsting – de är redan lite oroade för ökade kostnader i
            och med den här propositionen. För att tillgodose det föreslår
            vi också ett tillkännagivande om ett stimulansbidrag till kommuner
            och landsting.
          </note>
          <note>
            Vi har även vissa frågeställningar och farhågor kring hur karensavdraget
            ska räknas ut på ett rättvist sätt vid oregelbunden arbetstid
            och vill se en ordentlig uppföljning av detta efter två år. Det
            är bra att även utskottet ser riskerna, och vi förutsätter att
            en sådan uppföljning kommer att göras. Jag hoppas verkligen att
            det kommer att bli så.
          </note>
          <note>
            I detta anförande instämde Robert Stenkvist (SD).
          </note>
          <note type="speaker">
            Anf. 53 KERSTIN NILSSON (S):
          </note>
          <note>
            Herr talman! Jag vill börja med att yrka bifall till förslaget
            i betänkandet Karensavdrag – en mer rättvis självrisk .
          </note>
          <note>
            Det här förslaget innebär en ändring genom att vi tar bort nuvarande
            karensdag och ersätter den med karensavdrag i stället. I medierna
            har man i rubriker gett bilden av att karensen ska tas bort, men
            så är inte fallet. Nuvarande system med självrisk i form av en
            karensdag har vi haft sedan 1993. Sedan dess har vi sett att bestämmelsen
            har fått alltmer olika och orättvisa effekter för olika människor.
            Frågan belyses också i den parlamentariska socialförsäkringsutredningen.
            Remissrundan gällande det här ärendet visade också att förslaget
            tas emot väl av både arbetstagarorganisationer och arbetsgivarorganisationer.
            Det är ett välkommet förslag.
          </note>
          <note>
            Många kommer inte att märka någon skillnad ekonomiskt. För majoriteten
            av arbetstagarna kommer karensavdraget att bli samma som dagens
            karensdag. De som berörs av de föreslagna ändringarna är flera
            olika yrkesgrupper som har det geme nsamma att de inte har ett
            åtta-till- fem-jobb. Några har väldigt långa arbetspass, några
            jobbar dygn, några jobbar bara natt och andra jobbar skift. Det
            handlar om ojämnt fördelade arbetspass, obekväma arbetstider och
            nattarbete. De här personerna finns inom trygghet och säkerhet,
            till exempel all vår blåljuspersonal. De finns inom bevakning
            på industrier och på många andra arbetsplatser. En stor del finns
            naturligtvis inom sjukvården, inom äldrevården och inom handikappomsorgen.
            Därför är det också många kvinnor som berörs.
          </note>
          <note>
            Det rör alltså alla dem som får vårt samhälle att gå runt, även
            under nattens mörka timmar. Dagens konstruktion med en karensdag
            har för dem som arbetar i dessa dygnetruntbranscher inneburit
            ett orättvist stort avdrag, beroende på vilket schema de haft
            när de insjuknat.
          </note>
          <note>
            Förslaget går ut på att karensavdraget ska motsvara ungefär 20
            procent av en sjuklön om man räknar ut det på en genomsnittlig
            vecka. En närmare beräkning av karensavdragets storlek ska bestämmas
            genom kollektivavtal. Vi kommer säkert att se olika konstruktioner
            framöver eftersom det gäller alla möjliga arbetstider och scheman.
            Men det gemensamma ska vara att karensavdraget ska bli mer rättvist.
          </note>
          <note>
            Jag är glad över att det finns en enighet om förslaget. Det kommer
            nämligen att göra stor skillnad för de här yrkesgrupperna.
          </note>
          <note>
            Herr talman! Det här anförandet blir ganska kort, men jag tror
            att det har framgått klart att en ändring från karensdag till
            karensavdrag kommer att leda till att det blir mer rättvist mellan
            yrkesgrupper, mellan dem som ständigt jobbar dag och dem som jobbar
            på obekväma och konstiga arbetstider.
          </note>
          <note>
            Förslaget föreslås träda i kraft den 1 januari 2019. Det ger
            parterna tid att förhandla fram kollektivavtal på området.
          </note>
          <note>
            Försäkringskassan och Tillväxtverket har i uppdrag att informera
            om det nya regelverket. Men de ska också följa upp konsekvenser
            av förslaget. Det ligger också i sakens natur att arbetstagarorganisationer
            och arbetsgivarorganisationer kommer att följa upp. Och de kommer
            att påtala eventuella problem med systemet för oss.
          </note>
          <note type="speaker">
            Anf. 54 JAN ERICSON (M):
          </note>
          <note>
            Herr talman! Detta är ett ärende som ligger mig lite extra varmt
            om hjärtat. Redan 2011 skrev jag om det här problemet på min egen
            blogg, om orättvisan mellan dem som kanske jobbar 15 arbetspass
            på en månad och dem som har normal arbetstid med 22 arbetsdagar.
          </note>
          <note>
            Bakgrunden var att jag hade talat med personer som arbetade till
            exempel natt inom vården, och jag såg att de drabbades hårt ekonomiskt
            av karensdagen vid sjukdom. Flera fackliga organisationer har
            också drivit den här frågan genom åren.
          </note>
          <note>
            I oktober 2012 blev jag ledamot av den då pågående Parlamentariska
            socialförsäkringsutredningen, som tillsattes av Alliansen. En
            av de frågor jag drev var just att byta karensdag mot karensavdrag.
            Och eftersom det fanns fler röster för att ändra enades utredningen
            till slut om detta. D et blev också ett av förslagen i vårt slutbetänkande,
            som vi överlämnade till reger ­ ingen redan i januari 2015.
          </note>
          <note>
            Sedan utredningen presenterades har Moderaterna drivit frågan
            om karensavdrag. Men regeringen har tyvärr inte gjort särskilt
            mycket åt vare sig detta eller alla andra kloka förslag i den
            stora socialförsäkringsutredningen.
          </note>
          <note>
            Först den 1 mars i år, mer än tre år efter att utredningen presenterades,
            fick riksdagen propositionen från regeringen. Den innehåller ett
            förslag som är identiskt med utredningens förslag om karensavdrag.
            Det är lite märkligt att det skulle ta sådan tid. Det är som sagt
            också konstigt att formuleringen är identisk med den som fanns
            i utredningens förslag.
          </note>
          <note>
            Men det är i alla fall en välkommen förändring för dem som exempelvis
            arbetar natt inom sjukvården eller inom andra yrken där man arbetar
            längre men färre arbetspass. Det är kanske också en liten pusselbit
            för att göra de yrkena aningen mer attraktiva.
          </note>
          <note>
            Jag blir dock lite förvånad när jag läser både propositionen
            och betänkandet. Det står nämligen att ”förslaget om ett karensavdrag
            grundar sig på en överenskommelse mellan regeringen och Vänsterpartiet.
            En arbetsgrupp inom Socialdepartementet har sett över karensdagens
            konstruktion” och i stället föreslagit karensavdrag. Det är en
            märklig historieskrivning. Det här förslaget grundas alltså helt
            på en enig socialförsäkringsutredning där samtliga åtta riksdagspartier
            ingick.
          </note>
          <note>
            Det är dessutom märkligt att regeringen tillsatte ännu en utredning
            som tittade på exakt samma sak som Socialförsäkringsutredningen
            precis hade tittat på. Sedan föreslog man exakt samma lösning,
            ordagrant, som i utredningens förslag. Det fördröjde alltså förslaget
            i tre år.
          </note>
          <note>
            När jag hör Kerstin Nilsson från Socialdemokraterna tala förstår
            jag att vi är helt överens i sak. Hon talar om hur viktigt detta
            är, framför allt för kvinnor som arbetar inom vården.
          </note>
          <note>
            Det tog alltså tre år från det att vi överlämnade utredningens
            slutbetänkande till ansvarig minister tills regeringen lade fram
            ett förslag, som var färdigt, serverat och klart i utredningen.
            Det är faktiskt lite märkligt.
          </note>
          <note>
            Det tog sju år från att jag själv tog upp den här frågan i sociala
            medier första gången tills förslaget blev verklighet och kom till
            riksdagen för behandling. Man får inte ha bråttom som politiker.
          </note>
          <note>
            Det känns ändå bra att ha varit en del av förändringen, hela
            vägen från utredningen fram till i dag.
          </note>
          <note>
            Jag yrkar för Moderaternas räkning bifall till förslaget i betänkandet.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 15.)
          </note>
          <note>
            § 9 En kommunal kulturskola för framtiden
          </note>
          <note>
            Kulturutskottets betänkande 2017/18:KrU9
          </note>
          <note>
            En kommunal kulturskola för framtiden (prop. 2017/18:164)
          </note>
          <note>
            föredrogs.
          </note>
          <note type="speaker">
            Anf. 55 CECILIA MAGNUSSON (M):
          </note>
          <note>
            Herr talman! Vi ska nu debattera betänkande KrU9 En kommunal
            kulturskola för framtiden .
          </note>
          <note>
            Jag står bakom alla reservationer från Moderaterna, men för tids
            vinnande yrkar jag bifall endast till reservation 5.
          </note>
          <note>
            Det här är en viktig fråga. Det handlar om alla barns och ungas
            rätt till kultur. Det var och är Alliansens främsta kulturpolitiska
            prioritering. Vi införde Skapande skola för att inspirera och
            stödja skolorna att ta till kultur för att stimulera elevernas
            lärande. Vi byggde successivt ut det till flera stadier i skolan,
            och vi önskar att utveckla det vidare.
          </note>
          <note>
            Vi såg till att museerna hade fri entré för alla upp till 18
            år, stärkte museernas möjligheter att ta emot fler barn och såg
            till att de barn som kom till museerna fick ett bättre mottagande
            i verksamheten. När Kultursamverkansmodellen infördes var alliansregeringen
            i diskussionen om vart pengarna skulle gå angelägen om att man
            skulle prioritera barn och unga.
          </note>
          <note>
            Herr talman! Med detta sagt tror jag inte att den nuvarande regeringen
            inte vill se till barns och ungas bästa, men man kan inte prioritera
            allt till alla hela tiden och dessutom styra över sådant som man
            inte kan och ska styra över.
          </note>
          <note>
            Jag skulle gärna hälsa kulturministern välkommen till debatten.
            Hon är anmäld. Men vi får se om hon dyker upp och prioriterar
            barn och unga i kulturen. Ifall hon deltar i debatten kommer vi
            säkert att få höra henne berätta om alla de instrument som hon
            fick spela i den kulturskola hon gick i när hon var ung. Och det
            är väl bra att hon fick tillfälle till det.
          </note>
          <note>
            Problemet i dag är att det finns alltför många barn som inte
            får spela ett enda instrument i den kommunala kulturskolan eller
            gå en enda dans ­ klass, då köerna i de allra flesta kommuner
            är alldeles för långa. Åtgärder för att korta köer kommer vi nog
            tyvärr inte att få höra kulturministern eller någon annan representant
            för regeringen ta upp i debatten. Det stora problemet med den
            kommunala kulturskolan är ju den dåliga tillgänglighe ­ ten.
          </note>
          <note>
            Man skulle mycket lätt kunna ta hjälp av andra anordnare av kulturaktiviteter
            för att komma till rätta med det problemet.
          </note>
          <note>
            Det finns goda exempel på detta, men de är alldeles för få. Det
            finns ju så många anordnare i det civila samhället. Det handlar
            om kyrkor, som anordnar sång- och instrumentundervisning, teaterensembler
            och inte minst dansstudior, som har många elever men inte räknas
            med enligt reger ­ ingens sätt att se det. Det var det ena problemet,
            herr talman.
          </note>
          <note>
            Det andra problemet som måste lösas för kulturskolan handlar
            om de barn vars föräldrar inte har råd med terminsavgiften. Några
            förslag på lösningar på det problemet skulle jag gärna vilja att
            kulturministern kom med i sitt anförande. Jag hoppas att hon inte
            gör oss besvikna.
          </note>
          <note>
            I stället för att lösa de stora problemen med kulturskolan väljer
            dock regeringen att försvåra ytterligare för den frivilliga kommunala
            kulturskolan. Man föreslår nationella mål, och i stället för att
            underlätta och öka tillgängligheten styr man upp kommunernas verksamheter,
            även för de kommuner som inte har någon kulturskola. Hur ska det
            gå för dem? Vad kommer de nationella målen att innebära för de
            kommuner som inte har någon kommunal kulturskola? Det skulle jag
            gärna vilja att kulturminis ­ tern svarade på.
          </note>
          <note>
            Vi i Alliansen och jag som moderat anser att dagens modell där
            kulturskolan är kommunernas frivilliga ansvar ska vara kvar ograverad.
            Statliga mål är en styrning, och vi anser inte att denna styrning
            är till hjälp för kommunerna utan tvärtom.
          </note>
          <note>
            Dessutom är detta inte den enda styrande åtgärd som regeringen
            ägnar sig åt på området. Man har redan rundat kultursamverkansmodellen
            och skapat ett statligt bidrag till kulturskolor med styrande
            direktiv.
          </note>
          <note>
            Kulturutskottet hörde i går, då vi hade besök av den nationella
            samordnaren på biblioteksområdet, att det riktade bidraget till
            bibliotek har inneburit att kommuner numera ansöker hos Statens
            kulturråd om bidrag till att köpa bokhyllor. Det är ju helt galet!
            Lika galet är det som det direkta bidraget till kulturskolan.
          </note>
          <note>
            I regeringens första utkast sa man att bidraget skulle gå till
            att sänka avgifterna, vilket innebar att kommuner med de högsta
            avgifterna – däribland rika kommuner i Stockholmsområdet – kunde
            ta del av bidraget, medan kommuner som redan tagit bort avgiften
            blev utan stöd. Om reger ­ ingen vill stödja kommunerna och kulturskolan
            för att förbättra för barn och unga har jag redan nämnt två åtgärder
            som man kan vidta, och jag kommer nu till den tredje åtgärden,
            nämligen det föreslagna kulturskolecentrumet. Då skulle man kunna
            ge Kulturskolerådet i uppdrag att utforma stöd som gör nytta för
            kommunerna.
          </note>
          <note>
            Forskning och utveckling när det gäller barns och ungas tillgång
            till kultur på fritiden är viktigt. Det finns goda exempel på
            branschorganisatio ­ ner som tar ett sådant uppdrag på största
            allvar och gör det på bästa sätt, till exempel Riksidrottsförbundet
            och Friluftsfrämjandet. Varför litar inte regeringen på branschen
            utan lägger uppdraget på diversehandeln Kultur ­ rådet?
          </note>
          <note>
            Herr talman! Jag har ställt tre frågor i mitt anförande: Hur
            ska vi lösa köerna till kulturskolan? Hur ska alla barn få råd
            att gå i kulturskolan? Varför litar inte regeringen på Kulturskolerådet?
          </note>
          <note>
            (Applåder)
          </note>
          <note type="speaker">
            Anf. 56 ARON EMILSSON (SD):
          </note>
          <note>
            Herr talman! Det var sommar och läger, och det låg en särskild
            stämning och varm gemenskap i luften. Det var ett program med
            både övningspass och umgänge, musicerande i grupp och i helklass,
            med konsert i sikte. Det var övning efter skola och läxläsning,
            finslipning av det där stråktaget och tragglande av det där stycket.
            Lektionen närmade sig när man äntligen fick klistra en guldstjärna
            framför första notraden som bevis på att man lärt sig stycket
            och kunde närma sig nästa stycke i boken. Det var det tummade
            häftet med julsånger som årligen plockades fram inför julkonserten
            i kyrkan. Det var glädje, prövning och utbildning. Detta sammantaget
            var musikskolan för en person som i dag är kulturpolitisk talesperson.
            Sådan är kulturskolan fortfarande för nya generationer runt om
            i vårt land.
          </note>
          <note>
            En kulturskola för framtiden kräver självkänsla på egen grund,
            armlängds avstånd och en bildningstradition i fokus. Organisation
            ska byggas av en kompetensutvecklande infrastruktur. Musik ska
            byggas utav glädje, som i sin tur byggs av pedagoger i en omsorgsfull
            arbetsmiljö, vilken i sin tur odlas av en gedigen lärarutbildning.
            En kulturskola för framtiden kräver således reservationerna 1
            och 4 i betänkandet, till vilka jag yrkar bifall. Vi sverigedemokrater
            står bakom samtliga våra reservationer, men för tids vinnande
            yrkar jag bifall enbart till dessa.
          </note>
          <note>
            Vad är då Sveriges musik- och kulturskolor, och mot vilket mål
            ska de utvecklas? Jag menar först och främst att det är viktigt
            att slå fast att de är och ska vara en kommunal angelägenhet.
            Detta konstaterar förvisso också regeringen, men i nästa penndrag
            skisserar man mål utifrån de nationella kulturpolitiska målen
            och upprättar en enhet vid den statliga myndigheten Statens kulturråd
            för att distribuera ett statligt bidrag som ska gå till av staten
            bestämda åtgärder och följas upp av staten. Staten ska också fungera
            som forsknings- och nätverkscentrum för utvecklingen av landets
            kultur ­ skolor. Hur kommunal frågan slutligen är tål att diskuteras.
          </note>
          <note>
            Frågan är däremot av nationellt intresse. Musik- och kulturskolan
            är folkligt förankrad och spelar en roll i det svenska musikundret
            och för generationsskiften i orkesterlivet. Det finns därför ett
            värde i någon form av nationella riktlinjer och mål för att uppnå
            en högre likvärdighet och kvalitet också där verksamhet saknas
            eller behöver utvecklas. Samtidigt kan vi konstatera att regeringens
            förslag till nationellt mål för musik- och kulturskolan tar sitt
            avstamp i de nationella kulturpolitiska målen, vilka SD inte står
            bakom utan har föreslagit nya och mer ambitiösa mål för . Vi noterar
            också att vi inte är ensamma om detta, utan flera remissinstanser
            har lämnat förslag till alternativa målformuleringar.
          </note>
          <note>
            Herr talman! Ska staten finansiera de kommunala musik- och kulturskolorna
            med medel för bidrag och utveckling, och i så fall hur? Vi anser
            att detta bör grundas på två avgöranden. Det första är en översyn
            som identifierar vilka statliga bidrag som långsiktigt är motiverade
            och hur bidragsfördelningen i så fall ska se ut och administreras.
            Det andra är behov och beprövad erfarenhet; det handlar om öronmärkning
            till eftersatta, kostsamma och av kommunerna underprioriterade
            områden.
          </note>
          <note>
            Regeringen öser ut 100 miljoner kronor över landet utan att ange
            någon riktning. Bland annat ska de användas för att sänka avgifter.
            Höga avgifter är inte ett generellt tillgänglighetsproblem, men
            bristande lokaler, bristan ­ de tillgång till låneinstrument och
            bristande arbetsmiljö är problem. Behov måste värderas och styra.
            Generella medel utan mål och riktning är enligt vår mening missriktade.
          </note>
          <note>
            Sverigedemokraterna skriver under på att nätverk kan förstärkas
            och att statistikinsamling och forskning kan förfinas och utvecklas.
            Musik- och kulturskolorna runt om i landet kan samordnas och stärkas
            gemensamt genom detta. Däremot skriver vi inte under på regeringens
            sätt att hantera det hela genom att uppfinna hjulet en andra gång
            och delvis rycka undan mattan för en fungerande aktör.
          </note>
          <note>
            Vi föreslår att det nationella kulturskolecentrum som Statens
            kulturråd fått i uppdrag att inrätta endast ska fördela de statliga
            bidragen och stöden och att Sveriges kulturskoleråd, som redan
            har en inarbetad nätverksfunk ­ tion och infrastruktur för detta,
            ska få axla resterande uppdrag och utveckla sin verksamhet och
            roll. Det är bättre att bygga vidare på beprövad grund och välsmorda
            mekanismer än att stapla nya utan mening.
          </note>
          <note>
            Det är inte tu tal om att regeringen genom sina ideologiska glasögon
            vill växla om musik- och kulturskolan från undervisningsinstitution
            till sysselsättningsarena. Det anses kanske tillgängliggöra och,
            som det så vackert uttrycks, inkludera.
          </note>
          <note>
            Barn och ungdomar som på sin fritid vill utveckla sina färdigheter
            ytterligare inom olika kulturella uttrycksformer har en fantastisk
            möjlighet att göra det inom den kommunala musik- och kulturskolan.
            Fokus när det gäller musik- och kulturskolan bör enligt oss vara
            just undervisning och utveckling framför en strävan att söka involvera
            så många som möjligt för sakens skull och för att öka, som man
            då menar, sammanhållningen i samhället i stort. Det sistnämnda
            är per definition primärt en uppgift för den obligatoriska skolan,
            där alla går och där vi vill se ett ökat ansvarstagande för sammanhållningen.
          </note>
          <note>
            Det är viktigt att ha i huvudet att vissa går i musik- och kulturskolor
            och att alla går i den obligatoriska skolan. Många studerar enskilt
            i musi k ‑ och kulturskolor. I den obligatoriska skolan studerar
            man i grupp. Musik- och kulturskolan är frivillig och ska så vara.
            Den obligatoriska skolan är just obligatorisk. Det är viktiga
            och avgörande skillnader.
          </note>
          <note>
            Även om intentionen är god och den på lokal nivå i viss mån kan
            uppnås måste det uppdrag som regeringen vill åt åläggas den obligatoriska
            skolan, som når alla. Musik- och kulturskolan måste få behålla
            sin egen själ och identitet och vara en plats där egenvärdet inte
            ligger i att för sakens skull locka så många som det bara går
            genom att i alla lägen sänka trösklar och tona ned verksamhetens
            inriktning och prioritet. Det ska vara just en oas för dem som
            vill lära sig och för dem som vill utveckla sin musikaliska förmåga
            eller andra kulturella förmågor. Det ska däremot vara lika möjligheter
            och förutsättningar när man väl söker sig dit.
          </note>
          <note>
            Herr talman! Vi sverigedemokrater bevisar återigen i vår följdmotion
            när det gäller detta betänkande att vi är partiet med förståelse
            och respekt för hävdvunna och etablerade kultur- och utbildningsinstitutioner.
            Vi förädlar och förfinar där regeringen demonterar och stöper
            om. Konservatism möter socialism, och förvaltarskap står emot
            statligt dirigerad förvandling.
          </note>
          <note type="speaker">
            Anf. 57 PER LODENIUS (C):
          </note>
          <note>
            Herr talman! Jag vill berätta om en pojke som när han gick på
            mellanstadiet inte trivdes i sin skola. Han hade lätt för att
            lära sig, men det var ingen merit bland klasskompisarna. Nej,
            att vara en plugghäst var inte så populärt.
          </note>
          <note>
            Men något han trivdes med var när han fick gå ifrån klassen under
            en halvtimme för att spela med sin lärare från kulturskolan. Då
            han bodde på landet och gick i en mindre skola i grannbyn var
            det den enda möjligheten att få tillgång till kulturskolans utbud.
            Att ta sig till huvudorten några mil bort fungerade inte. Att
            spela efter skoltid var inte heller ett alternativ, då skolbussen
            redan skulle ha gått hem.
          </note>
          <note>
            Kommunen, som har många landsbygdsskolor, valde då i stället
            att erbjuda kulturskoleverksamhet under skoltid, så att alla elever
            i kommunens skolor kunde få chansen att ta del av kulturskolans
            utbud.
          </note>
          <note>
            Hur som helst såg läraren från kulturskolan pojkens potential
            och uppmuntrade honom att till högstadiet söka till en musikklass
            på en skola som låg i kommunens huvudort. Det var inget som vare
            sig pojken själv eller hans föräldrar hade tänkt på. Men, sagt
            och gjort, ansökan skickades in, praktiska prov gjordes och han
            fick börja i musikklassen.
          </note>
          <note>
            Snabbt fick han vänner i den nya klassen. De hade ju ett gemensamt
            intresse i musiken. Och det var inte heller längre utpekande eller
            skamligt att vara duktig också i de andra ämnena. Pojken trivdes,
            fick bra betyg och gick vidare till gymnasiestudier. Det blev
            inte fortsatta musikstudier, som man kanske hade kunnat tro. Nej,
            naturkunskap och sedan universitetsutbildning inom ekonomi och
            ingenjörsvetenskap blev vägen.
          </note>
          <note>
            Men musiken fanns med också på universitetet. Nya vänner och
            bekantskaper hittades i olika band och orkestrar som var knutna
            till universitetet. Musiken och den kreativitet den skapar har
            hjälpt pojken, som nu blivit en ung man, genom livsvalen så här
            långt i livet och kommer säkert också att göra det framöver.
          </note>
          <note>
            Vad kan vi då lära av denna berättelse ur det verkliga livet?
            Ja, en sak är att man inte behöver ha ambitioner eller drömmar
            om en professionell karriär inom musiken för att ha nytta av tiden
            i kulturskolan eller förmågan att spela ett instrument.
          </note>
          <note>
            Det är viktigt att ge utrymme för den som har talangen och entusiasmen
            för att satsa mot en professionell karriär. Men lika viktig är
            den som kommer att ha musiken med sig vidare genom livet vid sidan
            av andra val för framtiden. Och det gäller inte bara musiken.
            Det gäller kulturyttringar i stort. Därför är just kulturskolornas
            bredd så viktig, inte minst för individ ­ ers men också för samhällets
            kreativitet på så många plan.
          </note>
          <note>
            Det finns inget motsatsförhållande mellan spets och bredd. De
            är snarare varandras förutsättningar. Hade inte pojken i min berättelse
            fått möjligheten att spetsa sin musikaliska kompetens under högstadiet
            hade han kanske inte heller gått vidare med sina andra drömmar.
            Och bland klasskompisarna från högstadiets musikklass finns det
            de som i dag satsar på en professionell karriär – inom både musiken
            och dansen.
          </note>
          <note>
            En viktig slutsats blir också: När det gäller att tidigt lära
            barn och unga att skapandekraften i dem är viktig är kulturskolan
            en värdefull resurs. Det är en resurs som måste kunna göras tillgänglig
            utifrån de lokala förutsättningarna. Från Centerpartiet vill vi
            därför trycka på att kulturskoleverksamhet för barn och unga ska
            finnas i alla kommuner. Hur verksamheten läggs upp, hur den drivs
            och vad den ska innehålla måste däremot avgöras utifrån de lokala
            förutsättningarna. Det är självklart viktigt att tillgängligheten
            blir god och att hänsyn tas till att alla barn inte har ekonomiskt
            resursstarka föräldrar.
          </note>
          <note>
            Herr talman! Tillgång till ett brett kulturliv i hela landet
            är mycket vik ­ tigt för oss i Centerpartiet – ja, det är helt
            väsentligt. Det är också i kom ­ munerna man bäst vet hur man
            utvecklar det nära och lokala kulturlivet, som exempelvis kulturskolan.
            Men med riktade statliga bidrag, som reger ­ ingen förespråkar,
            följer också mer statlig styrning. För oss i Centerpartiet är
            det i stället uppenbart att det är kommunerna själva som bäst
            vet hur verksamheten ska drivas, inte staten eller Alice Bah Kuhnke.
            Hon hade kanske kunnat svara på detta om hon hade varit i kammaren
            i dag. Hon finns ju anmäld på talarlistan.
          </note>
          <note>
            Kulturskolan är en kommunal verksamhet. Vi vill då inte ha en
            statlig politik som riskerar att slå ut exempelvis bra föreningsverksamhet
            lokalt eller en politik som inte är anpassad efter förutsättningarna
            även på mindre orter.
          </note>
          <note>
            Regeringen föreslår i propositionen visserligen inte något förstatligan
            ­ de av de kommunala kulturskolorna men väl ett statligt mål och
            fyra undermål för verksamheten. Det är kopplat till riktade statliga
            bidrag.
          </note>
          <note>
            Regeringens förslag till mål och statsbidrag riskerar att flytta
            makt över kulturskolornas verksamhet från kommunerna till en myndighet
            och reger ­ ingsbeslut i Stockholm. Ett stort antal remissinstanser
            har också uttryckt oro för ökad detaljstyrning av verksamheten.
            Det är en oro som jag delar.
          </note>
          <note>
            Att staten däremot kan erbjuda stöd till forskning kring kulturskoleverksamheten
            är inte orimligt. Det är en övergripande fråga där staten bör
            ta en del av ansvaret. Men det är ett uppdrag som skulle kunna
            ges till exempelvis Kulturskolerådet, som är en politiskt obunden
            samverkansorganisation på kommunal nivå. Kulturskolerådet gör
            redan i dag delvis det som regeringen föreslår att ett kulturskolecentrum
            hos Kulturrådet skulle göra.
          </note>
          <note>
            Herr talman! Kulturskolan är en kommunal verksamhet och bör så
            förbli. Från Centerpartiets sida vill vi inte ha en statlig politik
            som riskerar att slå ut bra verksamheter lokalt eller som inte
            är anpassad efter förutsättningarna även på mindre orter. Jag
            vill trycka på det.
          </note>
          <note>
            Hur verksamheten läggs upp måste få avgöras utifrån de lokala
            förutsättningarna. De svenska kommunerna är olika och har valt
            olika lösningar för sina kulturskolor. Olikheterna är i grunden
            en rikedom och inte ett problem. Kulturskolans decentralisering
            är också dess styrka.
          </note>
          <note>
            Centerpartiet arbetar för att alla ska ha tillgång till ett brett
            kulturliv oavsett var i landet de bor och vilken bakgrund och
            ekonomisk situation de har och oberoende av vilka funktionsförutsättningar
            de har. Kulturen är omistlig och ska vara tillgänglig för alla,
            så också den kommunala kulturskolan.
          </note>
          <note>
            Med det, herr talman, vill jag avsluta med att säga att jag står
            bakom samtliga av Centerpartiet stödda reservationer, men jag
            väljer här att yrka bifall endast till reservation 1 och att hänvisa
            till det särskilda yttrande som vi står bakom.
          </note>
          <note>
            (Applåder)
          </note>
          <note type="speaker">
            Anf. 58 VASILIKI TSOUPLAKI (V):
          </note>
          <note>
            Herr talman! Det känns verkligen bra att få vara med här i dag
            och fatta beslut om en nationell strategi för kulturskolan. Det
            är en av de största verksamheterna för kultur riktad särskilt
            mot barn och ungdomar i vårt land. Många av dem som i dag försörjer
            sig professionellt inom kultursektorn har på senare år startat
            sin bana i den kommunala kulturskolan, eller i den kommunala musikskolan
            som det ofta hette tidigare. Ännu fler är de som under några år
            fick en relation till musiken, som lärde sig att framträda framför
            publik och som upptäckte att träning ger färdighet. Det är erfarenheter
            som utvecklat dem som personer och gett dem lärdomar för livet.
          </note>
          <note>
            I en debatt om kulturskolan för några veckor sedan , som vi var
            inbjudna till av Kulturskolerådet , framkom det att alla åtta
            partirepresentanterna hade varit elever inom musikskolan vid någon
            tid i livet. Om det har gjort oss till bättre kulturpolitiker
            låter jag vara osagt, men alla kunde i varje fall vittna om att
            det varit väldigt givande för dem på olika sätt.
          </note>
          <note>
            Jag är som vänsterpartist trygg med att kommuner runt om i landet
            gör sitt bästa för att hålla en god kvalitet på kulturskolan och
            att det finns ett stort engagemang hos lärare i verksamheterna.
            Dagens debatt om ett natio ­ nellt stödsystem för kulturskolan
            ska på intet sätt tolkas som att det finns ett missnöje med kommunerna
            som huvudmän, inte från Vänsterpartiets sida i varje fall.
          </note>
          <note>
            Det är snarare vetskapen om hur viktig kulturskolan är både för
            indi ­ viden och för det nationella kulturlivet som gör att det
            är på sin plats att riksdag och regering intresserar sig för frågan.
            Under den här mandatperio ­ den har Vänsterpartiet tillsammans
            med regeringen skjutit till pengar för att kommunerna ska kunna
            sänka sina avgifter och på andra sätt möjlig ­ göra för fler unga
            att ta del av verksamheten. På sikt strävar Vänsterpartiet efter
            att vi ska ha en helt avgiftsfri kulturskola i hela landet.
          </note>
          <note>
            Vi har också tillsammans med regeringen fattat beslut om ett
            kulturskolekliv som ska ge fler utbildade lärare, fortbildning
            till verksamma och större kunskap i samhället om möjligheten att
            bli kulturskolepedagog. Nästa år är det tänkt att 40 miljoner
            ska gå till den satsningen.
          </note>
          <note>
            Nu ser vi att det är dags för nästa steg i den här utvecklingen
            som vi har dragit igång under mandatperioden. Det är viktigt att
            vi får ett mål för den nationella kulturskolepolitiken. Det förtydligar
            det jag sa om att vi inte är ute efter att ta ansvar och befogenheter
            från kommunerna utan vara ännu tydligare med vad statens roll
            ska vara, nämligen främjande och stöttande.
          </note>
          <note>
            Staten ska hjälpa till att sprida forskningsresultat, samla in
            statistik, ansvara för möjligheter till personalförsörjning och
            ha ekonomiska resurser för de kommuner som ytterligare vill öka
            tillgängligheten och kvaliteten i sin verksamhet. Det är väldigt
            tydligt avgränsat.
          </note>
          <note>
            Ett nationellt kulturskolecentrum kan vara det nav som många
            kulturskolor efterfrågar. Därför blir jag aningen förvånad när
            flera av de borgerliga partierna vill att en del av de här uppgifterna
            ska utföras av den sammanslutning av kulturskolor som heter Kulturskolerådet.
          </note>
          <note>
            Tanken är kanske god om det rör sig om en vilja till ökat inflytande
            och självstyre, men desto tråkigare om det ses som ett sätt att
            spara pengar. Men den viktigaste invändningen mot förslaget från
            de borgerliga partierna är att det inte finns någon önskan från
            själva organisationen. Det är inget de har framfört i remissomgång
            eller på annat sätt.
          </note>
          <note>
            Snarare ser representanter jag har mött det som ett problem om
            de skulle bli ansvariga särskilt för att fördela statliga medel
            till sina medlemsorganisationer. Det bäddar för missnöje och splittring
            om man får de dubbla rollerna, menar man. Jag tror också att det
            är bra att organisationen kan behålla en fri roll som opinionsbildare
            och påtryckare i kulturskolefrågor gentemot riksdag och regering.
          </note>
          <note>
            En annan invändning som presenteras i några av de borgerliga
            partiernas motion är att ett nationellt mål skulle hota mångfalden
            bland kulturskolorna. Jag har väldigt svårt att se det om det
            finns en vilja från staten, som det står i propositionen, ”att
            främja kulturskolans möjligheter att erbjuda barn och unga undervisning
            av hög kvalitet i kulturella och konstnärliga uttryckssätt, liksom
            möjligheterna till såväl fördjupning som bredd i undervisningen
            med utgångspunkt i vars och ens särskilda förutsättningar”.
          </note>
          <note>
            Jag tycker att det är ett rimligt mål att ställa upp. Om det
            finns någon endaste kulturskola som har en verksamhet som inte
            handlar om de sakerna kommer inte det här målet att på något sätt
            styra dem. De har sina helt andra mål, vad det nu skulle kunna
            vara, fastslagna av sina kommunpolitiker. Då bryr de sig troligtvis
            inte heller om att söka statliga bidrag som syftar till de målen.
          </note>
          <note>
            Är då jag och Vänsterpartiet helt nöjda med regeringens proposition?
            Nja, vi har skrivit en motion som vi gärna vill att riksdagen
            säger ja till i dag. Det rör en chefsutbildning. Vi skulle vilja
            att staten på ett tydligare sätt tar ansvar för att det finns
            en chefsutbildning för kulturskolan.
          </note>
          <note>
            I svaret från kulturutskottet lyfts fram att det pågår en kartläggning
            av behovet av högskoleutbildning med relevans för den kommunala
            kultur ­ skolan. Den startade i februari och ska pågå i nästan
            tre år. Det känns inte helt tillfredsställande, måste jag säga.
            Redan när regeringen och Vänster ­ partiet enades om pengarna
            till Kulturskoleklivet för 2018 slogs det fast att det fanns ett
            stort behov av fortbildning, kompletterande utbildningar och riktade
            utbildningar för kulturskolan. I vissa fall är det bra att skynda
            långsamt. Men här är det tänkt att det ska kunna bli verkstad
            för pengarna relativt snabbt, och då får vi inte lämna chefsledet
            vid sidan av, menar Vänsterpartiet.
          </note>
          <note>
            Herr talman! I helgen firade Riksförbundet Unga Musikanter sin
            festival Musikrum i Västerås. Den festivalen hade nu tioårsjubileum
            i Västerås, och man firade 40 år som organisation. Jag var som
            lokalpolitiker med när det diskuterades huruvida vi skulle stötta
            föreningens ambitiösa arrangemang och få det till Västerås, och
            då kunde både majoritet och opposition enas om att hälsa dem välkomna.
            Jag kan konstatera att det har blivit ett mycket kärt inslag i
            stadsbilden när de på vårkanten fyller gatorna med sina instrument.
          </note>
          <note>
            I fredags hade jag förmånen att möta föreningens representanter
            och höra både orkestrar och körer. Många kom just från kulturskolor
            i hela landet. Under några dagar får de möjlighet att tävla, träna
            och umgås med varandra. Det var verkligen glada och spralliga
            ungdomar som jag mötte.
          </note>
          <note>
            Jag hoppas av vi med de satsningar som gjorts den här mandatperioden
            tillsammans med regeringen och den stöttande nationella politiken
            som vi ska besluta om här i dag kommer att kunna ge fler unga
            den där sprudlande känslan jag fick se i helgen.
          </note>
          <note>
            Det handlar om att fler får uppleva spelglädje och gemenskap
            och får känna stoltheten i att behärska ett instrument, sin sångröst
            eller ett konstnärligt uttryck inom till exempel film, teater,
            dans eller bild. Därför vill jag yrka bifall till utskottets förslag
            i alla delar utom under punkt 3, där jag ställer mig bakom vår
            reservation, nr 3.
          </note>
          <note type="speaker">
            Anf. 59 ROLAND UTBULT (KD):
          </note>
          <note>
            Herr talman! Jag ställer mig bakom alla Kristdemokraternas reservatio
            ­ ner, men för tids vinnande yrkar jag bifall endast till reservation
            nr 7.
          </note>
          <note>
            Den svenska kulturskolan är unik i sitt slag. Det har den varit
            under många år, och den har fostrat ett stort antal alldeles fantastiska
            musiker. En av dem, Karl Martin Sandberg, alias Max Martin, började
            i tioårsåldern spela valthorn och trumpet på den kommunala musikskolan
            efter att ha sett skolorkestern uppträda. Han tyckte att blås
            instrumenten blänkte så fint. I dag är Max Martin en av världens
            mest kända och etablerade musiker och låtskrivare.
          </note>
          <note>
            Någonstans har de stora svenska musikerna börjat. De allra flesta
            har börjat i den kommunala musikskolan, som det hette tidigare.
            Många har gått igenom den och utvecklats från en trevande start
            till att bli duktiga instrumentalister. De har också glatt många
            föräldrar och andra som varit med på olika uppspelningar och konserter.
            För kommunerna är det en stolthet att ha en riktigt bra och fungerande
            kulturskola.
          </note>
          <note>
            Det är ju också en kommunal angelägenhet. Det är där som regeringens
            förslag att införa statliga mål riskerar att långsiktigt öka den
            statliga styr ­ ningen av kulturskolornas verksamhet. Regeringen
            menar bland annat att ett nationellt mål understryker kulturskolans
            förankring i såväl kultur ­ politiken som utbildningspolitiken.
            Ett statligt mål är per definition styran ­ de. Armlängds avstånd
            ska gälla mellan politik och verksamhet, men här flyttas mycket
            av makten från kommunerna över till Stockholm. Det inne ­ bär
            vissa risker, även om staten inte ska frånsäga sig sitt ansvar.
          </note>
          <note>
            Man kan lätt se att de 100 miljoner kronor som årligen går till
            kulturskolorna hänger intimt ihop med att regeringen verkligen
            vill öka sin styrning. Regeringens uppfattning är nämligen att
            det är rimligt att staten, som sedan 2016 lämnat bidrag på 100
            miljoner varje år till kulturskolorna, har rätten att ange mål
            för vad man vill uppnå med sin bidragsgivning till kulturskolan.
            Vem som helst blir glad för en påse pengar på 100 miljoner, men
            nu ska de fördelas på 290 kommuner eller på dem som söker bidrag
            hos Statens kulturråd.
          </note>
          <note>
            Kristdemokraterna har ett förslag om en fritidspeng – jag har
            nämnt det tidigare. Många familjer har inte pengar och har därmed
            inte råd att skicka sina barn till kulturskolan. Den genomsnittliga
            terminsavgiften är 650 kronor. Det kan för vissa låta som en struntsumma,
            men för andra är det en mycket hög summa. De har helt enkelt inte
            råd. Det kan vara så att föräldrar öppnar kuvertet men när de
            läser vad brevet handlar om inte visar det för barnen. De har
            en så pass svag ekonomisk situation.
          </note>
          <note>
            Kristdemokraterna införde tillsammans med Alliansen fritidspengen.
            Förslaget innebar att familjer som levt med försörjningsstöd under
            sex månader den senaste tolvmånadersperioden kan söka stöd. Barnet
            får gå i årskurserna 4–9. Ansökan sker inom socialtjänsten, men
            det är inget som är utpekande. Man kan få 3 000 kronor till te
            rminsavgiften, som kan vara 650 kronor. Pengarna kan användas
            till medlemsavgift i idrottsföreningen eller till relevant utrustning
            i olika sammanhang.
          </note>
          <note>
            De som inte tycker om förslaget från regeringssidan, från vänstersidan,
            talar om den generella välfärden. Om jag skulle ha ett replikskifte
            med någon från regeringssidan skulle jag få höra om den generella
            välfärden, att alla ska med, att alla ska få del av välfärden.
            Det är jättebra – eller hur? Dessa personer som lever under svaga
            ekonomiska förhållanden kommer inte till kulturskolorna på det
            sätt vi skulle önska. Därför är fritidspengen på 3 000 kronor
            träffsäker. Vi kristdemokrater kommer att arbeta för att fritidspengen
            införs vid en eventuell ny borgerlig regering från september.
          </note>
          <note>
            Herr talman! Vi kristdemokrater stöder idén om ett nationellt
            kulturskolecentrum med uppdrag att sprida forskning och stötta
            kommunerna i deras utbildnings- och utvecklingsbehov. Men vi är
            inte säkra på att Statens kulturråd är den optimala placeringen.
          </note>
          <note>
            Kulturskolerådet är en politiskt obunden samverkansorganisation
            på kommunal nivå. Det kan vara ett alternativ, och vi kristdemokrater
            vill att man tittar på den frågan.
          </note>
          <note>
            Det är positivt att regeringen lyfter fram samverkan mellan kulturskolan
            och andra aktörer, men vi tycker att regeringen kunde vara tydligare.
            Det finns exempel från trossamfund, folkbildning och privata företag
            som kan vara med.
          </note>
          <note>
            Herr talman! Det görs fantastiska insatser runt om i landets
            kulturskolor av hängivna lärare men också av föräldrar som stöttar
            och uppmuntrar sina barn att fortsätta spela, dansa eller syssla
            med teater. I de bästa kommunerna har man förstått värdet av att
            elever ska kunna få undervisning på till exempel ett instrument
            när det bäst passar dem. Det är inte rimligt som det stod i k
            ulturskoleutredningen att en kommunal kulturskola ska bedrivas
            på barns och ungas fria tid. Barn som har flera mil till skolan
            ska först åka hem och sedan ta sig tillbaka till skolan igen.
            Jag skulle kunna nämna exempel. Om man bor två och en halv mil
            från skolan åker man inte först hem för att sedan åka tillbaka
            för att spela på ett instrument. Det fungerar inte så. Men med
            k ulturskoleutredningen i ryggen har en del kommuner bestämt att
            det ska vara så – man ska spela på fritiden. Men i de bästa kommunerna
            – och det finns ett stort antal sådana – kan man gå ifrån 20 eller
            30 minuter, som Per Lodenius var inne på, för att spela eller
            syssla med någonting inom det estetiska området.
          </note>
          <note>
            Det finns en oro i Kulturskolesverige över vad som hittas på
            från reger ­ ingshåll, och den oron ska tas på allvar.
          </note>
          <note>
            Det är bra med kompetenshöjning bland lärarna så att de, om behovet
            finns, kan få en ännu större insikt i hur man arbetar med olika
            barn och ungdomar. De elever med funktionsnedsättning som kommer
            till kultur ­ skolan behöver speciell kompetens från lärarens
            sida för att förstå och upp ­ muntra på rätt sätt. Kompetenshöjning
            är bra.
          </note>
          <note>
            Jag vill gärna avsluta med Västerviks kulturskolas vision. Jag
            är själv inte från det området, men när jag såg den tyckte jag
            att den var så bra. Jag tyckte att visionen var fin:
          </note>
          <note>
            ”’Vi ska vara ett fönster i tiden’ – En plats där Västerviks
            kommuns unga kan upptäcka sin egen och andras talang och utveckla
            den på bästa sätt. Detta sker i en rik växelverkan mellan upplevelse,
            eget skapande, möten med andra i olika estetiska uttrycksformer!”
          </note>
          <note>
            Det är vackert, och det är kommunalt!
          </note>
          <note>
            (Applåder)
          </note>
          <note type="speaker">
            Anf. 60 VASILIKI TSOUPLAKI (V) replik:
          </note>
          <note>
            Herr talman! Roland Utbult från Kristdemokraterna lyfter ofta
            upp frågan om fritidspengen. Jag tänkte att vi därför kan ta en
            diskussion om den. Jag tycker inte att fritidspengen är en helt
            dålig idé. Den fanns i en variant i den kommun jag själv var verksam
            i som kommunpolitiker. Men jag vill invända mot att den skulle
            vara träffsäker. Tyvärr är den inte det, och därför finns det
            stor anledning att göra den omprioritering som Vänsterpartiet
            och regeringen har gjort i frågorna.
          </note>
          <note>
            Låt oss titta på den organisation som jobbar mycket med att kartlägga
            barnfattigdom och barn som lever i ekonomisk utsatthet. Rädda
            Barnen menar att många barn inte finns inom socialtjänstens verksamheter.
            Föräldrarna har inte försörjningsstöd, men familjen har mycket
            låga inkomster. De klarar sig precis, just för att de inte har
            extra aktiviteter för barnen och verkligen håller ekonomin till
            ett minimum. De barnen hamnar helt utanför fritidspengsreformen
            som Roland Utbult talar sig varm för.
          </note>
          <note>
            Jag hör Roland Utbults engagemang för de barn som inte får ta
            del av fritidsverksamhet. Vare sig det är idrottsfrågor eller
            kulturfrågor som vi diskuterar kommer denna fråga upp. Jag känner
            att du har en genuin vilja att nå dessa barn, men jag tycker att
            du ska fundera över det vi talade om i fråga om en generell satsning.
            Det är förstås bättre för självkänslan att anmäla sitt barn till
            en gratis verksamhet än att behöva be socialtjänsten om en summa
            pengar.
          </note>
          <note>
            Är det inte bra som vi gör? Vänsterpartiet och regeringen säger
            att vi ska jobba för att få bort avgifterna så att det blir gratis
            för alla barn att anmäla sig till kulturskolan. Är det inte mycket
            bättre än att bara se till att de som lever på försörjningsstöd
            kan få ett bidrag till avgiften genom fritidspengen?
          </note>
          <note>
            (Applåder)
          </note>
          <note type="speaker">
            Anf. 61 ROLAND UTBULT (KD) replik:
          </note>
          <note>
            Herr talman! Tack, Vasiliki Tsouplaki, för att du ställde frågan!
            Jag har känt när vi har diskuterat frågan tidigare att vi är on
            speaking terms. Det är ingen dålig idé, säger du. Du kanske till
            och med skulle kunna säga att det är en bra idé, det här med fritidspengen.
          </note>
          <note>
            När det gäller träffsäkerheten ser jag att det vi föreslår, det
            vill säga att det ska vara inom socialtjänstens ram, är en träff
            på just de barn och de familjer som har levt med försörjningsstöd
            – eller socialbidrag, som det hette tidigare – i sex månader under
            den senaste tolvmånadersperioden. Den träffsäkerheten tycker jag
            är försvarbar. Det är någonting som sker just inom socialtjänstens
            ram, så det finns inget utpekande i det. Ni brukar ofta lyfta
            fram att man pekar ut och stigmatiserar de här personerna. Det
            skulle man göra mer om det allmänt var personer eller familjer
            med riktigt dålig ekonomi.
          </note>
          <note>
            Vänsterpartiet vill få bort avgiften helt och hållet. Det får
            man nog fundera lite extra på. I Örebro gjorde man så, men det
            betydde inte att det kom många fler till kulturskolan. Avgiften
            hade väldigt liten betydelse just där. Jag tror att det handlar
            om andra insatser för att nå de barn som lever under väldigt svåra
            förhållanden, även socialt, och inte ens får information om kulturskolan.
            Att det inte kostar något behöver alltså inte betyda att de kommer
            springande till kulturskolan.
          </note>
          <note>
            (Applåder)
          </note>
          <note type="speaker">
            Anf. 62 VASILIKI TSOUPLAKI (V) replik:
          </note>
          <note>
            Herr talman! Tack, Roland Utbult, för diskussionen!
          </note>
          <note>
            Jag tycker inte att utpekandet är det stora problemet i det här
            sammanhanget. Det är träffsäkerheten som är det stora problemet.
            Vill vi nå så många barn som möjligt – särskilt de barn som du
            talar om, Roland, de som lever i ekonomisk utsatthet – är det
            bättre att vi jobbar för att få ned avgifterna så mycket som möjligt
            och till och med få bort dem helt. I dagsläget är det 16 kommuner
            som har tagit bort dem, tyckte jag att det stod i underlaget,
            och de senaste åren har många tagit chansen att sänka avgifterna
            med hjälp av det bidrag som vi har tagit fram till kommunerna.
          </note>
          <note>
            I politiken måste vi prioritera. Om jag får möjlighet att välja
            mellan att lägga pengar på fritidspengen, som når en liten grupp,
            eller på att sänka avgifterna rejält landet över tycker jag att
            det är senare är en bättre generell satsning.
          </note>
          <note>
            När det gäller utpekandet handlar det snarare om känslan som
            jag lyfte fram – att som förälder ha möjlighet att på egen hand,
            efter en diskussion i familjen, anmäla sitt barn till kulturskolan
            i stället för att säga: Nej, jag måste prata med min socialsekreterare
            först och se till att det här täcks av ett bidrag från kommunen
            eller staten. Oavsett vem det är som betalar är det en viss skillnad
            i känslan man har som förälder mellan vad man själv kan ge sitt
            barn och vad man är tvungen att be om från en tjänsteman. Det
            tycker jag är en viktig fråga.
          </note>
          <note>
            Du nämner andra insatser. Det tycker jag är en jätteviktig poäng,
            för det måste vi också ha. Vi kan inte bara säga att nu är det
            gratis, nu kommer alla att komma och det blir jättebra. Man måste
            göra kulturskolan känd, man måste bjuda in och man måste jobba
            utåtriktat på ett annat sätt. Man måste berätta om verksamheten,
            vara ute och möta föräldrar, finnas ute i grundskolan och informera
            och se till att informationen når föräldrarna om vad det här är
            och hur man kan ta del av det. Man måste öppna upp verksamheten,
            och då är det jättebra om man kan finnas i skolans lokaler. Där
            tycker jag att du blåser upp en onödig oro för att kommunerna
            inte ska kunna organisera sig som de vill. Självklart ska man
            ha verksamheten tillsammans med grundskolan.
          </note>
          <note type="speaker">
            Anf. 63 ROLAND UTBULT (KD) replik:
          </note>
          <note>
            Herr talman! Tack, Vasiliki! Vi måste ju inte vara överens om
            allting, du och jag. Hade vi varit det hade vi varit med i samma
            parti. Det vill vi ju inte, eller hur? Vi har lite skillnader.
          </note>
          <note>
            Jag jobbade tio år i Göteborgs Räddningsmission med familjer.
            Det handlade egentligen om hemlöshet, och det var rejält utsatta
            familjer och framför allt barn. Vi hade ett arbete som hette Solrosen,
            som var väldigt fint, där man tog sig an barn vars föräldrar satt
            i fängelse.
          </note>
          <note>
            Det här har kanske präglat min syn på allt detta när jag säger
            att det är träffsäkert. Förslaget är ju som det är, och då får
            man titta på det. Men jag vill försvara fritidspengen därför att
            jag tror att de barn som lever så här – och de är många – kan
            få möjligheter genom 3 000 kronor. Det skulle öppna vissa möjligheter,
            till exempel att betala avgift till kulturskolan – om det nu finns
            någon avgift, men det gör det ju fortfarande på de flesta håll.
            Jag vill alltså försvara den.
          </note>
          <note>
            Vi kommer kanske inte så mycket längre. Vi är i alla fall överens
            om att vi har en gemensam vilja att förändra för att stötta de
            barn och familjer som har det svårt. Det är jag tacksam för.
          </note>
          <note type="speaker">
            Anf. 64 ANNA WALLENTHEIM (S):
          </note>
          <note>
            Herr talman! I dag är det äntligen den 23 maj, och vi befinner
            oss i kammaren för att debattera kulturutskottets betänkande KrU9
            En kommunal kulturskola för framtiden .
          </note>
          <note>
            Låt mig vara oerhört tydlig med att jag har längtat efter den
            här dagen. Jag har väntat på att få stå här i talarstolen och
            debattera det här förslaget, som grundar sig i den proposition
            regeringen lagt fram som heter En kommunal kulturskola för framtiden
            – en strategi för de statliga insatserna .
          </note>
          <note>
            Varför har jag det? Jo, därför att den kommunala musik ‑ och
            kultursko ­ lan är en grundbult i den socialdemokratiska kulturpolitiken
            och för vår regering. Den är ett praktexempel på den socialdemokratiska
            kulturpoliti ­ kens arbete för att det ska finnas kultur i hela
            landet för att kunna nå fram ­ för allt våra barn och unga. Därför
            har jag längtat efter att få stå här i dag. Framför allt har jag
            längtat efter att i eftermiddag få trycka på ja-knappen och göra
            verklighet av regeringens proposition.
          </note>
          <note>
            Herr talman! Jag minns än i dag första gången jag kom i kontakt
            med kulturskolan i min hemkommun Hässleholm. Jag var tio år och
            gick på Vittsjö skola. Jag och mina klasskamrater skulle besöka
            biblioteket, för där skulle vi få testa de instrument som vi hade
            möjlighet att senare prova på. Det var ett magiskt ögonblick därför
            att där inne, just då, var vi alla lika. Det spelade ingen roll
            om det var klassens bästa fotbollsspelare, mattegeniet eller den
            blygaste i klassen – när vi fick en blockflöjt eller en fiol i
            handen kunde vi alla skratta åt våra taffliga försök att få fram
            en ren ton. Det är ett minne som får mig att le än i dag. Där
            inne spelade det ingen roll att vi var olika.
          </note>
          <note>
            Det besöket innebar att jag som tioåring valde att börja spela
            cello. Se framför er en tanig liten flicka som fram och tillbaka
            till skolan släpar ett instrument som är nästan lika stort som
            hon själv. Än i dag kan det minnet få mig att skratta. Resulterade
            detta i att jag i dag kan spela cello? Nej. Jag skulle antagligen
            inte kunna spela en enda ton rätt. Men det spelar ingen roll,
            för det här är något jag minns med glädje.
          </note>
          <note>
            Herr talman! En annan sak som gläder mig är propositionens innehåll.
            Regeringen lyfter tydligt fram vilken betydelse kulturskolan har
            för våra barn och unga, för vårt samhälle och för Sveriges kulturliv.
            Därför är kulturskolan en verksamhet av stor betydelse och därmed
            av nationellt intresse, och d ärför kan jag lova att den kommunala
            kulturskolan är och kommer att förbli en kommunal verksamhet.
            Men precis som propositio ­ nen beskriver är dess verksamhet av
            sådan betydelse att den är av nationellt intresse.
          </note>
          <note>
            När jag stod i valstugorna 2014, innan jag ens hade fått den
            stora äran att vara en del av riksdagens kulturutskott, pratade
            jag med väljarna om musik ‑ och kulturskolan. Jag lovade att om
            vi hamnade i regering skulle vi se till att utöka dess budget
            för att bland annat sänka avgifterna men också höja kvaliteten.
          </note>
          <note>
            Som ni säkert anar var jag därför oerhört glad när regeringen
            2016 införde ett årligt bidrag på 100 miljoner kronor för att
            genomföra just detta. Men vi var inte nöjda där, trots att vi
            genomfört ett vallöfte. Innan dess hade regeringen tillsatt en
            utredning, som nu har resulterat i en proposition med ett övergripande
            nationellt mål som utgår från att staten ska verka för
          </note>
          <note>
             att tillgänglighet och jämlikhet främjas
          </note>
          <note>
             ett brett och angeläget utbud av kulturella och konstnärliga
            uttryck
          </note>
          <note>
             hög kvalitet såväl i den breda som i den fördjupade undervisningen
          </note>
          <note>
             god kompetensförsörjning.
          </note>
          <note>
            För att nå det nationella målet har regeringen presenterat flera
            satsningar. Bland annat inför man ett nationellt kulturskolecentrum
            som ska fördela statliga bidrag, hjälpa till att ansvara för statistik,
            följa och sprida forskning och främja samverkan mellan kommuner
            men också med andra aktörer.
          </note>
          <note>
            Just samverkan mellan kommuner och kulturskolor eller med andra
            aktörer ser vi som något väldigt spännande. Redan i dag ser vi
            fantastiska exempel på hur man tillsammans med till exempel El
            Sistema och studieförbund kan nå nya grupper. Detta är samarbeten
            som vi socialdemokrater ser väldigt positivt på och som vi hoppas
            kan utvecklas ytterligare.
          </note>
          <note>
            När det sedan gäller det årliga bidraget på 100 miljoner görs
            det nu om till ett utvecklingsbidrag därför att regeringen har
            lyssnat på vad kulturskolorna säger och tagit hänsyn till deras
            behov av att bredda bidraget så att de kan fortsätta sin utveckling.
          </note>
          <note>
            Bidraget kan bland annat användas till att vidga utbudet för
            att nå nya grupper. Det kan också användas till insatser för att
            nå barn och unga med funktionsnedsättning eller särskilda insatser
            för att nå barn från en socio ­ ekonomiskt utsatt bakgrund, men
            även till spetsutbildning. Detta är en viktig utveckling av bidraget
            för den kommunala kulturskolan, för att man ska kunna nå alla
            barn och unga och för att vi ska få både bredd och spets inom
            verksamheten.
          </note>
          <note>
            När det sedan gäller utmaningar finns det tyvärr vissa akuta
            sådana som vi måste lösa. Ett problem som kulturskolan står inför
            är personalförsörjningen. Omfattande pensionsavgångar väntar,
            samtidigt som man har behov av att utveckla undervisningen och
            bredda rekryteringen.
          </note>
          <note>
            Regeringen föreslår därför ett stöd till förbättrad kompetensförsörjning,
            ett så kallat kulturskolekliv. Redan i år satsar vi 25 miljoner
            kronor för att nästa år utöka till 40 miljoner. Med dessa förslag
            tar den socialdemokratiskt ledda regeringen ett stort steg framåt
            för en inkluderande musik- och kulturskola.
          </note>
          <note>
            Fru talman! Som jag nämnde i min inledning är musik- och kulturskolan
            en oerhört viktig verksamhet för oss socialdemokrater och för
            reger ­ ingen. Det är en verksamhet som är ett resultat av att
            man redan på 40-talet ansåg att det var viktigt att ge alla barn
            möjlighet att till låg kostnad spela ett instrument. Därmed var
            musikskolorna en del av det svenska välfärdsbygget.
          </note>
          <note>
            Sedan de första kommunala musikskolorna startade har verksamheten
            vuxit och breddats till andra konstuttryck, såsom dans, teater
            och bildkonst. Jag har besökt många fantastiska kulturskolor under
            min tid i riksdagen. Jag har träffat lärare, rektorer och elever
            som alla med stor entusiasm vill berätta om sitt arbete och sin
            verksamhet. Det handlar om orkesterverksamhet, körsång, modern
            dans, balett, filmskapande med mera.
          </note>
          <note>
            Något som har genomsyrat alla mina besök sedan utredningens start
            är att alla skolor jag har besökt efterfrågar nationell stöttning.
            Inte en enda lärare, rektor eller skola har nämnt att det skulle
            vara problematiskt för dem som kommunal verksamhet att ha nationella
            mål. Inte en enda gång har jag fått höra att regeringen är ute
            och cyklar i denna fråga.
          </note>
          <note>
            I stället efterfrågar man just detta stöd, både från verksamheten
            själv och från kommunala kulturpolitiker som vill driva sin kommunala
            kulturskola framåt och inte vill riskera budgetnedskärningar.
            Därför är det för mig konstigt att vissa partier i dag har talat
            om att de nationella målen skulle verka för styrning, när vi så
            tydligt menar att detta ska vara stöttning.
          </note>
          <note>
            Det nationella målet är inte till för att styra kulturskolan
            eller för att vi vill att alla kulturskolor ska vara stöpta i
            samma form. Har man den inställningen har man nog inte lyssnat
            på de musik- och kulturskolor man besökt, eller på Kulturskolerådet,
            Lärarförbundet eller SKL. Alla dessa ställer sig nämligen bakom
            propositionen.
          </note>
          <note>
            Fru talman! För mig är dagens debatt och votering väldigt enkel.
            Vi har inga tankar eller planer på detaljstyrning. Vår ambition
            är att stödja musik- och kulturskolan och se till att alla ni
            som brinner för musik- och kulturskolan ska kunna fortsätta att
            utveckla den verksamheten.
          </note>
          <note>
            Målet vi finner i propositionen är ett resultat av det lärare,
            rektorer och lokala kommunpolitiker själva efterfrågar. Det är
            deras önskemål. Låt nu oss göra dem till verklighet.
          </note>
          <note>
            Med de orden, fru talman, yrkar jag bifall till kulturutskottets
            förslag i betänkande KrU9 och avslag på samtliga reservationer.
          </note>
          <note>
            (Applåder)
          </note>
          <note type="speaker">
            Anf. 65 CECILIA MAGNUSSON (M) replik:
          </note>
          <note>
            Fru talman! Det är härligt att höra Anna Wallentheim brodera
            ut det man gärna skulle vilja att den kommunala kulturskolan skulle
            vara. Men det finns faktiskt många kommuner som inte ens har en
            kommunal kulturskola, och de allra flesta av de kommunerna är
            styrda av socialdemokrater.
          </note>
          <note>
            Varför nämner inte Anna Wallentheim detta i sitt anförande? Hur
            ska man få möjlighet för alla barn i hela landet att få tillgång
            till kommunal kulturskola, även i de kommuner som är styrda av
            socialdemokrater och som valt bort kommunal kulturskola? Det är
            en fråga som jag gärna skulle vilja att Anna Wallentheim svarade
            på.
          </note>
          <note>
            En annan fråga gäller spetsutbildning. Anna Wallentheim säger
            att de statliga bidragen ska räcka till mycket, till och med spetsutbildning.
            Är det verkligen så att till exempel Vänersborg ska kunna söka
            bidrag för sin spetsutbildning för de elever som är talanger?
            Stämmer detta? Det skulle jag vilja ha besked om.
          </note>
          <note>
            Kulturministern var inte här i kammaren när vi började debatten.
            Jag skulle också gärna vilja ha Socialdemokraternas syn på detta
            med köerna. Det allra största problemet med den komm unala kulturskolan
            är köerna. I er proposition, som egentligen skulle vara en skrivelse
            och inte är mycket mer än det, har ni inte ett enda förslag till
            hur vi ska få bort köerna så att alla barn får tillgång till kulturskolan.
          </note>
          <note type="speaker">
            Anf. 66 ANNA WALLENTHEIM (S) replik:
          </note>
          <note>
            Fru talman! Tack, Cecilia Magnusson, för frågorna!
          </note>
          <note>
            Om vi börjar bakifrån, med köerna, finns det tyvärr, precis som
            du säger, Cecilia Magnusson, vissa kommuner där detta är ett jätteproblem.
            Och vi bygger inte bort köerna genom att sänka avgifterna. Det
            ligger mycket i det du säger, men vi menar att satsningen med
            dessa 100 miljoner, som vi gör till ett utvecklingsbidrag så att
            kommunerna nu kan ansöka om de här medlen för att göra en breddning
            och utöka sin verksamhet, också i slutändan innebär att man kommer
            att anställa mer personal.
          </note>
          <note>
            De kommuner som i dag har köer och som jag har talat med pekar
            just på att ett av de stora problemen är att man inte får tag
            på lärare. Därför blir nu Kulturskoleklivet extremt viktigt. Vi
            behöver nå fler lärare, bredda och se till att de lärare som finns
            i kulturskolan också når den nya verksamheten. Musikskolan har
            nämligen förändrats till att bli mycket av en kulturskola. Att
            få bort köerna är alltså väldigt viktigt, och då behövs det fler
            lärare. Men man behöver också kunna bredda sitt utbud för att
            nå nya grupper, så att vissa av dem som står i kö kan finna andra
            verksamheter intressanta.
          </note>
          <note>
            När det gäller spetsutbildningen har jag faktiskt talat med departementet
            om just detta, till exempel om Vänersborg. Vi vill såklart att
            den kommunala kulturskolan ska ha både bredd och spets. Alla kommuner
            kan inte erbjuda spetsutbildning, men vi har fantastiska verksamheter
            runt om i hela vårt land som kan erbjuda det, bland annat i Vänersborg.
            Genom att göra de 100 miljonerna till ett utvecklingsbidrag ger
            vi också Vänersborg eller andra spetsutbildningar möjlighet att
            ansöka om dessa medel.
          </note>
          <note>
            Det sista jag ska nämna är att det faktiskt finns kommuner som
            saknar kulturskola. Är detta extremt tråkigt? Ja. Tillhör dessa
            kommuner de kommuner som är väldigt små och har det svårt ekonomiskt?
            Ja, tyvärr, Cecilia Magnusson. Då behöver man bland annat det
            här nya nationella stödet, som innebär att kommunpolitikerna kan
            säga: Nu finns det nationella mål.
          </note>
          <note>
            (Applåder)
          </note>
          <note type="speaker">
            Anf. 67 CECILIA MAGNUSSON (M) replik:
          </note>
          <note>
            Fru talman! Vi brukar ju vända oss till talmannen i replikerna
            och inte använda ”du” och andra tilltal.
          </note>
          <note>
            Men jag återvänder till vår diskussion. Anna Wallentheim säger
            att många kommuner har spetsutbildningar. Vänersborg är den kommun
            i landet som har den högsta spetsutbildningen. Ingen annan kan
            jämföras med den. Vilka andra spetsutbildningar finns det? Det
            skulle jag vilja att Anna Wallentheim preciserar.
          </note>
          <note>
            Utvecklingsbidraget verkar kunna gå till alla sorters möjligheter.
            Man kan tro att det inte är 100 miljoner kronor utan 100 miljarder
            kronor, så som Anna Wallentheim målar upp det.
          </note>
          <note>
            Anna Wallentheim uttrycker sig som att hon har pratat med många
            kommuner som har köer, men det har nästan alla kommuner. Anna
            Wallentheim måtte inte ägna sig åt mycket annat än att prata med
            kommuner, eftersom nästan alla har köer. Det är oerhört allvarligt
            att Anna Wallentheim inte har svar på de frågor som är oerhört
            viktiga både för den kommunala kulturskolan och för hur barn och
            unga ska få tillgång till kultur i sitt lärande men också på sin
            fritid och för sin egen utveckling.
          </note>
          <note>
            Man kommer inte att klara av att hålla alla barn inom den kommunala
            kulturskolan. Det finns många andra utövare som är fantastiskt
            duktiga på att ge barn möjlighet till kulturell bildning. Varför
            öppnar ni inte upp för det, Anna Wallentheim?
          </note>
          <note type="speaker">
            Anf. 68 ANNA WALLENTHEIM (S) replik:
          </note>
          <note>
            Fru talman! Cecilia Magnusson nämner ännu en gång spetsutbildning
            och Vänersborg. Precis som hon säger ligger Vänersborg verkligen
            i framkant när det gäller spetsutbildning. Men när jag har pratat
            med representanter från Skåne och Stockholm har de pekat på att
            de gärna skulle vilja vara en del av denna spetsutbildning och
            bredda sig. Detta har man nu möjlighet till, då det ska kunna
            sökas inom de 100 miljonerna.
          </note>
          <note>
            När det gäller utvecklingsbidraget och att det inte kan räcka
            till alla och så vidare har vi ambitionen att ge dessa pengar
            och att se över möjligheten och om pengarna räcker. Om de inte
            räcker är det klart att regeringen ger en möjlighet att se över
            bidraget om det behöver utvecklas ytterligare.
          </note>
          <note>
            Ni vill ju ta bort dessa pengar helt, Cecilia Magnusson. Hur
            ska vi då kunna nå alla barn och unga runt om i vårt land som
            just nu har kulturskolor som söker dessa pengar? Det är ett eftertraktat
            bidrag, men ni vill kapa det helt. Hur ska vi då utveckla musik-
            och kulturskolan?
          </note>
          <note>
            När det gäller att det finns mer än musik i kulturskolan har
            Cecilia Magnusson helt rätt. Därför satsar regeringen 250 miljoner
            på idrotten. Vi satsar 100 miljoner på musik- och kulturskolan
            årligen. Vi har infört fri entré på statliga museer, vilket gör
            att barn kan ta med sig sina föräldrar eller mor- och farföräldrar
            och gå och uppleva vårt kulturarv. Vi har ökat anslagen till kultursamverkansmodellen,
            som når hela landet. Vi har också sett till att Skapande skola
            når förskolan. Vi vill återinföra estetiska ämnen på gymnasiet.
            Vi för en politik som innebär att barn och unga i hela vårt land
            ska få en meningsfull fritid.
          </note>
          <note>
            Vad gör ni?
          </note>
          <note>
            (Applåder)
          </note>
          <note type="speaker">
            Anf. 69 NICLAS MALMBERG (MP):
          </note>
          <note>
            Fru talman! Bland det roligaste man kan göra i politiken är att
            komma ut på studiebesök och se effekterna av de beslut som vi
            har fattat här i riksdagens kammare.
          </note>
          <note>
            Jag har under våren haft förmånen att besöka kulturskolor och
            prata med kulturskolechefer och se barn och ungdomar i verksamheten.
            Det är ofta ren och skär glädje som strålar ut från dessa barn.
            Det är helt omöjligt att inte bli berörd.
          </note>
          <note>
            Det är inte utan att jag känner mig väldigt stolt över resultaten
            av den rödgröna kulturpolitiken. Denna mandatperiod är första
            gången i Sverige som vi har ett nationellt stöd till kulturskolorna
            utifrån en ambition att alla barn och unga, oavsett uppväxtkommun,
            ska ha tillgång till en kulturskola. Vi ser att vi inte är riktigt
            där än, men sakta men säkert närmar vi oss den visionen.
          </note>
          <note>
            Det tydliga budskapet från kulturskolorna är samtidigt att de
            inte känner sig styrda eller begränsade uppifrån. De har fortfarande
            möjlighet att utveckla verksamheten på det sätt som passar dem
            själva.
          </note>
          <note>
            Ja, det är fortfarande kommunerna som står för nästan hela finansieringen
            av kulturskolan, och ja, det statliga stödet är ett stöd på marginalen.
            Men det är ett stöd som har gjort att många kommuner nu har torts
            utveckla verksamheten, bygga ut den tidigare klassiska instrumentundervisningen
            med dans och teater och bli en mer komplett kulturskola och på
            det sättet få in fler barn och unga i verksamheten och rikta sig
            till fler barns och ungas intresseområden.
          </note>
          <note>
            Nu är det dags för nästa steg. Nu inrättar vi ett nationellt
            kulturskolecentrum. Här vill jag rikta ett varmt tack till Liberalerna,
            som står upp för propositionen och sätter barns och ungdomars
            tillgång till kulturskola framför möjligheten att hålla ihop Alliansen
            och framför möjligheten att gemensamt med Sverigedemokraterna
            fälla en proposition. Jag måste säga att det är starkt gjort av
            Liberalerna att göra detta, utifrån den extremt aggressiva retorik
            vi får höra från Moderaterna. Cecilia Magnusson försöker trolla
            denna debatt genom att föra upp fullständigt verklighetsfrånvända
            argument.
          </note>
          <note>
            För det första säger Cecilia Magnusson att det statliga stödet
            till kulturskolan innebär en styrning och att det i praktiken
            enbart handlar om att det ska gå till att sänka taxorna, fast
            vi hör klart och tydligt från kulturskolorna att de inte känner
            det som en statlig styrning utan som att de har det stöd som de
            så länge har efterfrågat.
          </note>
          <note>
            Vi ser svart på vitt att resurserna har använts till en mångfald
            av olika åtgärder utifrån vad som har befunnits lämpligt i den
            enskilda kommunen och de önskemål och behov de har där. Det vi
            däremot gör från statligt håll är att med ett kulturskolekliv
            skapa förutsättningar för att få fram de kulturskolepedagoger
            som behövs när verksamheten byggs ut.
          </note>
          <note>
            För det andra säger Cecilia Magnusson att man skulle vilja att
            den verksamhet som nu etableras med ett kulturskolecentrum ska
            finnas på Kulturskolerådet, trots att rådet inte vill det och
            trots att det i stadgarna inte skapas förutsättningar för detta.
            Ni har tagit upp i kulturutskottet, Cecilia Magnusson, att om
            man ska gå fram med ett sådant förslag måste i man första hand
            ha en dialog med Kulturskolerådet. Men Moderaterna är inte ens
            intresserade av det, utan de vill gå fram och lägga en uppgift
            på en tredje part utan att ens föra en dialog med denna part.
            Detta är inte ett seriöst sätt att bedriva politik.
          </note>
          <note>
            Avslutningsvis säger Cecilia Magnusson att blotta förekomsten
            av ett nationellt mål innebär någon sorts styrning över kommunerna.
            Den som tar del av målet finner det helt klart att detta är ett
            mål som riktas till den nationella nivån, inte den kommunala.
            Självfallet är det så att vi, när en verksamhet etableras på statlig
            nivå, måste ha en idé om vad den ska handla om och en målsättning
            för vad statens insats ska innefatta. Det handlar inte om att
            styra kommunerna.
          </note>
          <note>
            Vi har talat om att vi har skapat förutsättningar för att bredda
            verksamheten, men det som också är nyckelord i målsättningen är
            kvalitet och fördjupning. Det är fantastiskt viktigt att vi kan
            möta de elever som snabbt kommer vidare i instrumentundervisningen
            och kanske till och med växer ur den lokala undervisningen och
            ge dessa elever förutsättningar för fördjupade studier så att
            de kan förbereda sig för eventuella musikhögskolestudier framöver
            och att vi på detta sätt kan trygga återväxten för Sveriges musikliv
            framöver.
          </note>
          <note>
            Med detta vill jag yrka bifall till utskottets förslag och avslag
            på samtliga reservationer.
          </note>
          <note>
            Jag noterar att Cecilia Magnusson hukar i bänken som vanligt
            och inte vill begära replik. Jag vet inte om vi ska tolka det
            som att hon håller med om det jag säger eller att hon inte törs
            begära replik. Jag hade trott att Cecilia Magnusson skulle ha
            en lite annan inställning i debatten i dag. Hon har fört fram
            dessa åsikter tidigare och då bemötts i debatten inte bara på
            politisk nivå utan också från branschen.
          </note>
          <note>
            Jag har tagit med en debattartikel som är undertecknad av rektorn
            för Stockholms Musikpedagogiska Institut och som fullständigt
            avfärdar allt det Cecilia Magnusson har sagt. Det vore kanske
            bra om Cecilia Magnusson tar del av vad man har för kunskap i
            branschen i stället för att försöka trolla debatten och få den
            att handla om något annat än vad den handlar om.
          </note>
          <note>
            Vi ska veta att bakgrunden till Moderaternas agerande här – att
            de inte vill tala klartext – i grund och botten handlar om att
            de inte vill lägga resurser på kulturskolan. De har inte de resurserna
            i sin budget, de vill inte tala om det och därför försöker de
            få debatten att handla om något annat.
          </note>
          <note>
            Jag ska dock kommentera några av de saker som Cecilia Magnusson
            har sagt här i debatten och som är väldigt märkliga. Hon pratade
            om att alliansregeringen införde fri entré för barn och unga på
            museer. Nej, vad alliansregeringen gjorde var att införa entré
            för föräldrar och på det sättet göra det svårare för barn och
            unga att komma till museerna.
          </note>
          <note>
            Cecilia Magnusson ställer här frågor om hur man ska hantera detta
            – korta köer och så vidare – samtidigt som man inte vill ha några
            nationella mål. Det som är viktigt här är att vi inte bara direkt
            stärker anslaget till kulturskolorna. Vi har också starkare generella
            bidrag till kommunerna. På det sättet skapar vi också bättre förutsättningar
            för kommunerna.
          </note>
          <note>
            Avslutningsvis vill jag säga att jag har noterat att det sitter
            representanter från RUM, Riksförbundet Unga Musikanter, på läktaren.
            Och jag vill tacka för den fantastiskt fina jubileumskonserten
            förra helgen.
          </note>
          <note>
            (Applåder)
          </note>
          <note type="speaker">
            Anf. 70 CHRISTINA ÖRNEBJÄR (L):
          </note>
          <note>
            Fru talman! I helgen satt jag på altanen där hemma. Ute på gräsmattan
            låg min dotters kompis på rygg med slutna ögon. Bredvid i skräddarställning
            satt min tolvåriga dotter och spelade gitarr. Gitarr är ett av
            de absolut mest populära instrumenten, följt av piano, på kulturskolan.
            Det var år av längtan efter att få börja på kulturskolan för min
            dotter, och lyckan över att behärska instrumentet är total. Nu
            vill hon gå vidare och spela elgitarr också. Som förälder med
            trumhinnor är jag lite mer tveksam. Men det ska bli spännande
            att se vad som händer.
          </note>
          <note>
            Kulturskolan finansieras främst genom kommunala bidrag och genom
            avgifter. Det finns också statliga pengar. Vi liberaler har lagt
            pengar främst på ett nationellt kompetenscentrum.
          </note>
          <note>
            I dag debatterar vi huruvida det ska finnas nationella mål för
            kultursko ­ lan. De nationella målen är bland annat till för att
            rikta insatserna dit där man från statligt håll stöder kulturskolan
            utan att för den skull styra hur verksamheten ska utformas.
          </note>
          <note>
            Kulturskolan är, som har sagts här flera gånger, inte en obligatorisk
            verksamhet och ska inte heller bli det. Det innebär att kommunerna
            även fortsättningsvis ska bestämma över om de vill ha en kulturskola
            över huvud taget och hur den ska utformas. Den kan drivas av kommunerna
            själva i samarbete med andra kommuner eller läggas ut på andra
            aktörer, exempelvis studieförbunden.
          </note>
          <note>
            Redan i dag har 283 av landets 290 kommuner en kulturskola. Laxå,
            i mitt eget hemlän Örebro, är en av de sju kommuner som inte har
            en kulturskola. Men vi har ändå sett en förbättring i länet. År
            2014 var det bara två kommuner i vårt län som inte hade en kulturskola.
            Samtidigt fanns en av länets kommuner på topp tio-listan över
            bästa kulturskolekommuner. Lilla Hällefors låg 2014 på plats åtta.
            År 2016 låg man på plats tre. Vi har ytterligare en kommun som
            har tagit sig in på topp tio-listan – Degerfors, som också är
            en liten kommun.
          </note>
          <note>
            Detta om något säger att kommuners storlek inte är det avgörande
            för om det finns en kulturskola och för kvaliteten på den, utan
            det handlar om politisk vilja, styrning, hur mycket medel man
            får och vad den ska innehålla.
          </note>
          <note>
            År 2014 skrev Örebro Läns landsting, som nu är Region Örebro,
            en rapport. Där tog man bland annat upp bristen på regler och
            mål.
          </note>
          <note>
            Det är omkring 5 000 lärare och pedagoger som arbetar i kulturskolan.
            Många delar jobbet i kulturskolan med en tjänst i grundskolan
            eller i gymnasieskolan, eftersom det är svårt att försörja sig
            på en heltid i kulturskolan. Jag hade mycket gärna sett att det
            fanns fler lärare som var utbildade att jobba i kulturskolan och
            som också kunde göra det på heltid. Vi vet att det är fler flickor
            än pojkar som deltar i kulturskolan, och vi har svårt att nå elever
            med en svagare socioekonomisk bakgrund.
          </note>
          <note>
            Det står tiotusentals barn i kö till kulturskolan. Det är ett
            problem att köerna är så långa. Men det är också positivt att
            så många söker sig till kulturskolan, för det är en populär verksamhet.
            Men den behöver bli bättre på att nå alla barn. Alla barn känner
            inte i dag att kulturskolan är för dem, och alla barn känner inte
            i dag över huvud taget till kulturskolan.
          </note>
          <note>
            Jag och Liberalerna, inte bara här i riksdagen utan naturligtvis
            runt omkring i kommunerna där man styr kulturskolan, vet och ser
            vikten av kulturen på olika sätt. Vi vet att estetiska lärprocesser
            är positiva för eleverna. Vi vet att kulturen på olika sätt ökar
            inlärningen. Dessutom är kultur roligt. Vi har i dag talat väldigt
            lite om att kultur är kul.
          </note>
          <note>
            Det vore fint om regeringen också ville återinföra denna fritidspeng
            för att nå en del av de familjer som inte har de ekonomiska förutsättningar
            som krävs i vissa kommuner för att låta sina barn söka till kulturskolan.
          </note>
          <note>
            Jag tror att alla här inne vet om och är överens om att det behövs
            fler och andra insatser för att nå alla barn och unga, oavsett
            bakgrund och förutsättningar. Jag vill att fler barn ska få möjlighet
            att testa om teater är roligt, om cirkus är något för dem eller
            bara få känna känslan av att sjunga i kör, oavsett om man sjunger
            bra eller inte. Kulturskolan ska ha hög kvalitet, och den ska
            ställa höga krav på sina lärare eftersom det gagnar alla elever.
            Bland alla dem som får möjlighet att testa och pröva sig fram
            och som får möjlighet att ha roligt kommer också morgondagens
            konstnärer, morgondagens dansare och morgondagens musiker som
            tar plats på våra världsscener att finnas.
          </note>
          <note>
            Jag vill att alla barn ska kunna få längta efter att få spela
            gitarr. Jag vill att fler barn ska få ligga på rygg i gräset och
            bara njuta av att kompisen spelar. Därför ställer vi liberaler
            oss bakom detta betänkande, eftersom vi tror att dessa nationella
            mål kommer att kunna leda till att fler kan nås av mer.
          </note>
          <note>
            Jag yrkar bifall till förslaget i betänkandet.
          </note>
          <note>
            (Applåder)
          </note>
          <note type="speaker">
            Anf. 71 Kultur- och demokratiminister ALICE BAH KUHNKE (MP):
          </note>
          <note>
            Fru talman! Kulturskolan är en av vårt lands mest betydelsefulla
            institutioner. Den kan till och med vara avgörande för om barn
            och unga får möjlighet att pröva på kultur, utvecklas och bildas
            kulturellt.
          </note>
          <note>
            Kulturskolan har en unik möjlighet att vara en samlingsplats
            för barn och unga från olika delar av samhället. Det ger en chans
            till gemenskap för barn och unga från olika delar av samhället
            att mötas och ha en plattform i ett helt nytt sammanhang, där
            man kan bygga en gemensam bild och utvecklas tillsammans.
          </note>
          <note>
            Det finns väldigt många skäl till att försvara, värna och samtidigt
            utveckla kulturskolan.
          </note>
          <note>
            Fru talman! I dag finns det tyvärr dock stora skillnader i tillgången
            till kulturskolans verksamhet beroende på var i landet man bor
            och beroende på vilka föräldrar man har. Barn med en privilegierad
            socioekonomisk bakgrund deltar i större utsträckning i kulturskolans
            verksamhet. Flickor deltar mer än pojkar. Och barn med funktionsvariationer
            har ofta särskilt svårt att få tillgång till kultur på lika villkor
            som andra. Allt det kan vi förändra. Vi ska förändra allt detta.
            Därför ligger nu, för första gången, en proposition på riksdagens
            bord med en samlad politik för kulturskolan.
          </note>
          <note>
            Fru talman! Det stöd till kommunerna som denna regering, med
            start från 2016, ger görs nu mer flexibelt. Vi vidgar dess användningsområde,
            så att det kan användas ännu bättre utifrån våra många kommuners
            många olika behov och önskemål. Det handlar om 100 miljoner kronor
            per år som kommunerna kan söka. Bara under 2016 gav detta över
            5 000 unika nya elevplatser i kulturskolan – alltså fler än 5
            000 nya platser i kulturskolan bara under ett år. Pengarna har
            använts. Och de kan användas till ett breddat utbud, till särskilda
            satsningar för att nå barn och unga med funktionsvariationer,
            till insatser för undervisning på distans, till satsningar på
            fördjupade insatser för elever som visar särskild talang och stort
            intresse och till många andra ändamål. Det är kommunernas identifierade
            behov för de barn som de har ansvar för som står i centrum för
            de investeringar och satsningar som regeringen gör.
          </note>
          <note>
            Just i detta nu inrättar vi ett nationellt kulturskolecentrum
            i Kulturrådet. Förutom att fördela stöd till kommunerna kommer
            detta centrum att följa och sprida forskning, identifiera utvecklings-
            och utbildningsbehov och främja samverkan mellan kommunerna, något
            som kommunerna efterfrågar, ropar efter och vill se. De vill samverka
            mer, de vill ha bättre goda idéer och förslag på hur man kan utveckla
            sin kulturskola. Med tio särskilda miljoner kronor per år kommer
            kulturskolecentrumet att kunna bidra just till att goda exempel
            kan spridas.
          </note>
          <note>
            Kärnan och motorn i kulturskolan är dock lärarna. I den satsning
            vi gör, Kulturskoleklivet, investerar vi för att säkra att det
            finns välutbildade lärare som kan arbeta i kulturskolan. I år
            satsar vi hela 25 miljoner kronor och kommande år 40 miljoner
            kronor på just dessa lärarutbildningar. Inom några år väntas stora
            pensionsavgångar samtidigt som kulturskolans utbud ska breddas.
            Därför behövs fler utbildningsplatser, fortbildningsinsatser och
            utvecklingsmedel till lärosäten för att de ska kunna ta fram nya
            utbildningar med relevans för just kulturskolan.
          </note>
          <note>
            Regeringens proposition, som nu ligger på riksdagens bord, innehåller
            en bred palett av åtgärder som skapar förutsättningar för att
            fler barn och unga ska få möjlighet att ta del av ett mångfasetterat
            utbud inom den kommunala kulturskolans hägn. Detta ramas in av
            ett nationellt mål som ska fungera som ett riktmärke för vad statens
            insatser ska leda till.
          </note>
          <note>
            Fru talman! Mot regeringens politik för en starkare kulturskola
            med bättre förutsättningar står delar av oppositionen – kvartetten
            Moderaterna, Centerpartiet, Kristdemokraterna och Sverigedemokraterna.
            De larmar och gör sig till om det mål som föreslås bli riktmärke
            för statens insatser för kulturskolan. De kraxar i kör, i samklang
            med dysterkvistarnas deppiga symfoni, om det hemska i att regeringen
            faktiskt vill ta ansvar för de statliga pengar som investeras
            i kulturskolan. Statliga mål, menar de, är styrande.
          </note>
          <note>
            Låt mig därför upprepa det jag har såväl skrivit i propositionen
            som framfört i många, många artiklar och tal: Det statliga målet
            är ett riktmärke för de statliga insatserna och inget annat. Det
            är inte styrande för kommunernas verksamhet. Vi värnar det kommunala
            självstyret. Kommunerna ska fortsatt lämnas i full frihet att
            fortsätta utveckla kulturskolan i den framgångsrika anda de redan
            arbetar i. Men det vi som regering gör, till skillnad från oppositionen,
            är att lyssna till kommunerna. Vi har lyssnat noga. Vi har lyssnat
            till kommunernas tydliga behov av hjälp och stöttning till sina
            verksamheter, och nu kommer äntligen stöttningen.
          </note>
          <note>
            Det har Liberalerna insett, och jag hoppas att Liberalerna vågar
            stå kvar vid sin idé och röstar igenom propositionen i eftermiddag.
            Jag vädjar till er att inte låta er skrämmas av Moderaterna och
            hoppas att ni fortsatt visar Sveriges kommuner och Sveriges kulturskolor
            att man kan lita på er, så att vi får propositionen genom riksdagen.
          </note>
          <note>
            Det är nämligen så att de som berörs av den politik vi nu har
            lagt fram – kommunerna, kulturskolorna, barnen och föräldrarna
            – har välkomnat den politik vi har lagt fram. Det har varit fantastiskt
            att få arbeta fram en politik under lång tid och sedan möta det
            enorma och varma mottagandet – åka runt i landet och vara del
            av många samtal och få ett så oerhört positivt gensvar på det
            vi nu vill göra. Man vill ha stöttning. Man ställer sig bakom
            politiken och målen. Man ser att man fortsatt ska kunna utveckla
            sin verksamhet utifrån den frihet man har som kommun men att man
            behöver hjälp att nå fler barn och unga. Man välkomnar därför
            särskilt att det statliga stödet ska bli än mer generellt och
            flexibelt.
          </note>
          <note>
            Fru talman! Under åren som kulturminister har jag förstås besökt
            kulturskolor i hela landet. Jag har lyssnat till sång och musik,
            sett dansuppvisningar och besökt kostymförråd. Framför allt har
            jag, likt många andra talare, sett den sprudlande glädjen och
            hur barn och unga – både i sig själva och i samtalen efteråt –
            vittnar om hur de har utvecklats och hur stor betydelse kulturskolan
            har för deras liv, fritid och verklighet. Jag hoppas och tror
            att vi nu står inför en ny gyllene era när det gäller vår kommunala
            kulturskola. Det finns nämligen en oerhörd potential för kulturskolan
            att få en än större betydelse, och det ska denna riksdag besluta
            om i eftermiddag.
          </note>
          <note>
            (Applåder)
          </note>
          <note type="speaker">
            Anf. 72 CECILIA MAGNUSSON (M) replik:
          </note>
          <note>
            Fru talman! Det verkar som att kulturministern är skrämd av oppositio
            ­ nen eftersom hon är så angelägen om att klamra sig fast vid
            Liberalernas ståndpunkt. Det behöver hon dock inte vara. Vi riktar
            inte våra insatser mot att krossa kulturministern, utan vi riktar
            våra insatser mot att alla barn och unga ska få möjlighet till
            kultur i sin utveckling och bildning. Det är vår prioritering.
          </note>
          <note>
            Jag hälsar också kulturministern välkommen till debatten. Hon
            var ju inte här när den började och kunde inte höra alla inlägg,
            men det är kul att hon är här nu. Jag ska väl ta en liten stund
            och svara hennes partikamrat Niclas Malmberg. Han säger att det
            är första gången man skapar ett natio ­ nellt stöd, men det har
            funnits ett nationellt stöd i många år – bland annat genom kultursamverkansmodellen.
            Detta är alltså inget nytt utan bara ett kringgående av kultursamverkansmodellen
            och hur vi brukar arbeta i den här kammaren.
          </note>
          <note>
            I mitt anförande ställde jag tre frågor till kulturministern
            om sådant hon måste ha märkt när hon har rest runt i landet.
          </note>
          <note>
            Den första frågan är: Hur ska vi få bort köerna? Det finns inte
            ett enda förslag om det i den här propositionen, som egentligen
            är en skrivelse med bara ett förslag.
          </note>
          <note>
            Den andra frågan är: Hur ska de föräldrar som inte har råd att
            låta barnen gå i kulturskolan göra?
          </note>
          <note>
            Den tredje frågan är: Varför litar inte regeringen på Kulturskolerådet,
            deras verksamhet och deras möjlighet att ha kulturskolecentrumet?
            Varför utreder man inte ens detta utan lägger det på diversehandeln
            Kulturrådet?
          </note>
          <note>
            (Applåder)
          </note>
          <note type="speaker">
            Anf. 73 Kultur- och demokratiminister ALICE BAH KUHNKE (MP) replik:
          </note>
          <note>
            Fru talman! Om det är någon organisation och verksamhet jag som
            miljöpartist och engagerad i Kultursverige känner till väl är
            det Kulturskolerådet, kulturskolorna och våra kommuner, Cecilia
            Magnusson. Jag vet mycket väl vilka behov de har, och det är just
            därför vi har kunnat arbeta fram en politik som har mottagits
            med sådan glädje och fått sådan respekt.
          </note>
          <note>
            Som jag sa alldeles nyss i talarstolen har det varit oerhört
            glädjande att känna det stödet. Det har varit glädjande att ha
            samtal med SKL, som är en paraplyorganisation som samlar våra
            kommuner och regioner, och att resa runt i landet och tala både
            med kommunalråd och med kulturskolechefer. De har sagt: Äntligen!
            Det är det här vi vill. Vi vill ha den här stöttningen och hjälpen.
          </note>
          <note>
            Det vill de därför att – och då kommer jag till dina andra två
            frågor, Cecilia Magnusson – de förstås känner sig frustrerade
            över köerna. De vill kunna erbjuda alla barn möjligheten att utöva
            kultur och konst, och de känner sig också frustrerade över att
            det finns avgifter som står i vägen. De ser att avgiften ibland
            behöver sänkas, och ibland har de identifierat andra behov som
            är större. Det är därför den här politiken välkomnas av Sveriges
            kulturskolor, av Kulturskolerådet, av våra kommuner och av många
            föräldrar och barn.
          </note>
          <note type="speaker">
            Anf. 74 CECILIA MAGNUSSON (M) replik:
          </note>
          <note>
            Fru talman! I går hade kulturutskottet besök av den nationella
            samordnaren för biblioteken. Där berättade man att det riktade
            bidraget till biblioteken, som är precis som det riktade bidraget
            till kulturskolor, har inneburit att biblioteken söker bidrag
            för nya bokhyllor. Är det meningen att det ska bli likadant med
            det här bidraget – att kommunala kulturskolor ska söka bidrag
            för notställ? Kan kulturministern instämma i det?
          </note>
          <note>
            När kultursamverkansmodellen infördes innebar det att kulturfrågorna
            och kulturskolorna lyftes upp, fru talman, inte bara från kulturnämnden
            utan till kommunstyrelserna. Vad regeringen, med socialdemokrater
            och miljöpartister och med stöd från Vänsterpartiet, nu gör är
            att urgröpa kultursamverkansmodellen och det sätt på vilket staten
            styr och diskuterar medel till kommuner och regioner. Först var
            det biblioteksstödet; nu är det kulturskolestödet. Det stödet
            går till allt. Hur ska det räcka till?
          </note>
          <note>
            Kulturministern svarade inte på en enda av mina frågor. Hur ska
            köerna komma bort? Hur ska de barn vars föräldrar inte har råd
            med kulturskola komma till? Och varför kan inte Kulturskolerådet
            få uppgiften att sköta detta nya kulturskolecentrum, precis som
            Riksidrottsförbundet styr över sina medel och friluftsrörelsen
            styr över de pengar som staten ger ut?
          </note>
          <note type="speaker">
            Anf. 75 Kultur- och demokratiminister ALICE BAH KUHNKE (MP) replik:
          </note>
          <note>
            Fru talman! Kulturskolerådet har välkomnat politiken och har
            välkomnat att stödet ska fördelas via Statens kulturråd. Detta
            välkomnas av Kulturskolerådet. Hela den politik som vi nu lägger
            fram efter att ha lyssnat noga på Sveriges kommuner och kulturskolor
            och på chefer, ledare, elever och barn är välkomnad.
          </note>
          <note>
            Jag vet inte vad strategin är bakom Moderaternas retorik, men
            den oroar stora delar av Kultursverige. Den oroar definitivt stora
            delar av Kulturskolesverige, inklusive många föräldrar och barn.
          </note>
          <note>
            Jag får bara hoppas att den politik som du, Cecilia Magnusson,
            representerar och står för inte får genomslag utan att vi får
            fortsätta att utveckla landets kulturskolor och att driva en politik
            som ger mer kultur för fler och som skapar möjligheter för många
            barn och unga som i dag tyvärr har hinder i vägen för att utvecklas,
            lära sig och utöva kultur.
          </note>
          <note type="speaker">
            Anf. 76 ARON EMILSSON (SD) replik:
          </note>
          <note>
            Fru talman! Tack, ministern, för att du deltar i denna debatt!
            Jag tror att den är viktig för hela Kultursverige och för hela
            kulturutskottet.
          </note>
          <note>
            Det var intressant att lyssna till kulturministerns anförande
            och hennes anklagelser mot oppositionen för att vara något av
            dystergökarnas kör, eller hur det nu lät. Kulturministern skulle
            ha lyssnat till mitt tidigare anfö ­ rande. Jag talade väldigt
            varmt och kärleksfullt om vad musik- och kultur ­ skolan gör.
            Jag talade om oss som har formats av den och gått i den men också
            om hur Kulturskolesverige ser på delar av regeringens politik.
          </note>
          <note>
            Man kan vara en varm vän av musik- och kulturskolans verksamhet
            utan att för den skull vara en vän av den politik som regeringen
            nu lägger fram. Just för att jag är en vän av musik- och kulturskolan
            är jag kritisk till vissa delar av den politik som regeringen
            presenterar.
          </note>
          <note>
            Jag kan börja med att ge beröm vad gäller Kulturskoleklivet.
            Alla åtta partier är överens om – och har också konstaterat i
            dag – att det är ett viktigt steg mot att säkra kompetensförsörjningen.
            Samtidigt blir jag lite bekymrad när både Niclas Malmberg och
            kulturministern återkommer till att man har satt örat mot marken
            och lyssnat till kulturskolechefer och barn och när de talar om
            att innehållet i propositionen är efterlängtat.
          </note>
          <note>
            Många av de oroliga röster som jag hör tillhör kanske inte kulturskolechefer
            men väl lärare och pedagoger. De ser att kulturskolan radikalt
            ändrar riktning och att deras mångåriga kompetens inte längre
            räknas i undervisningen och i bildningsfokuset. Det styrs i stället
            om till en arena för någon allmän form av fritidssysselsättning,
            där samverkan med skolan inte fungerar som tänkt och planerat
            i de mål som regeringen presenterar.
          </note>
          <note>
            Jag skulle vilja fråga kulturministern hur hon ser på problematiken
            att både utredningen och propositionen varit normerande.
          </note>
          <note type="speaker">
            Anf. 77 Kultur- och demokratiminister ALICE BAH KUHNKE (MP) replik:
          </note>
          <note>
            Fru talman! Tack, Aron Emilsson, för frågan!
          </note>
          <note>
            Jag delar den oro som många kulturskolelärare har gett uttryck
            för. De oroar sig för återväxten; detta är något som jag också
            har mött. Hur ska vi kunna säkerställa att det finns duktiga,
            utbildade och kompetenta lärare som kan fortsätta att utveckla
            kulturskolan?
          </note>
          <note>
            De oroar sig även för att man inte ska kunna jobba med både bredden
            och spetsen och faktiskt bottna i konstnärliga kvaliteter i utvecklingen
            av sin kulturskola.
          </note>
          <note>
            Jag har hört precis samma berättelser, vittnesmål och tunga tankar
            som riksdagsledamoten ger uttryck för. Det är just därför vi har
            lagt mycket energi och kraft på att arbeta fram den politik som
            i dag ligger på riksdagens bord.
          </note>
          <note>
            Det är också anledningen till både de 100 miljoner kronorna om
            året och Kulturskoleklivet, med de utbildningsplatser som ingår
            där. Vi kommer att kunna säkerställa att det finns kompetenta
            lärare som kan fylla platserna och vidareutveckla kulturskolan.
            Vi har också det kulturskolecentrum som ska bedriva forskning,
            sprida goda idéer och på olika sätt stötta kommunerna och deras
            kulturskolor.
          </note>
          <note>
            Det är just därför vi har formulerat politiken så som den ligger
            på bordet. Vi har tagit del av samma saker som riksdagsledamoten.
          </note>
          <note type="speaker">
            Anf. 78 ARON EMILSSON (SD) replik:
          </note>
          <note>
            Fru talman! Just därför undrar jag hur man tänker sig att uppnå
            balansen mellan att å ena sidan säkra musik- och kulturskolans
            själva essens och, en gång, syfte att vara lite av en utbildningsinstitution
            som låter fler upptäcka och även försörja orkesterlivet samt att
            bidra till det svenska musikundret med nya förmågor och att å
            andra sidan ha ett utbud som ska vara brett och angeläget för
            alla, som det står propositionen, med en stark tillgänglighet.
          </note>
          <note>
            Parallellt med detta öppnar man i propositionen för att det ska
            kunna utövas på fritiden etcetera. Men om man ska kunna stärka
            både tillgängligheten och jämlikheten, som man är noga med i det
            nya målet för landets musik- och kulturskolor, går det stick i
            stäv med den ambition som har varit normerande både från utredningen
            och i delar av den signalpolitik som regeringen har presenterat,
            nämligen att det försvåras att göra detta under skoltid. Man driver
            det i, och ställer upp på, en riktning där alltmer placeras utanför
            skoltid.
          </note>
          <note>
            Detta är också en riktning där alltmer går mot gruppundervisning
            i stället för enskild undervisning, vilket i sin kärna har förmågan
            att i förlängningen leverera till exempel duktiga musiker eller
            dansare.
          </note>
          <note>
            Möjligheten att få enskild, fördjupad undervisning, som kulturministern
            lyfter fram, tror jag begränsas av att man i stället för att låta
            detta vara en oas för dem som vill utvecklas och lära sig mer
            inom detta fält vill sänka trösklarna och försöka att vara tillgänglig
            för alla.
          </note>
          <note>
            Man hade i stället kunnat uppvärdera skolans roll i att bygga
            samman ­ hållning och anamma frågor om kulturlots eller kulturkanon,
            som Sverige ­ demokraterna har presenterat, för att skolan ska
            kunna vara en arena för sammanhållning medan musik- och kulturskolan
            får vara en arena för dem som söker fördjupad kunskap.
          </note>
          <note type="speaker">
            Anf. 79 Kultur- och demokratiminister ALICE BAH KUHNKE (MP) replik:
          </note>
          <note>
            Fru talman! Tack, Aron Emilsson, för den fortsatta frågan!
          </note>
          <note>
            Vi gör både och – det är detta som är så bra med denna proposition
            och med den politik som vi lägger fram. Vi vill ha fokus både
            på bredden och på spetsen. Det är detta som är uttalat. Vi har
            inte gått åt det ena eller andra hållet, utan vi ser att bredd
            ger spets. Detta visar också all forskning och alla studier.
          </note>
          <note>
            Zlatan är väl en favorit? Man får inte fram sådana som Zlatan
            hur enkelt som helst, utan man måste satsa på bredden. Detta är
            en del av idrottsundret i Sverige. Vi har fantastiska toppidrottsmän
            därför att vi har gett många barn och unga möjligheten. Samma
            sak gäller för musiken, och det kan bli det med bildformen och
            allt annat som ryms inom kulturskolans verksamhet.
          </note>
          <note>
            Vi satsar på bredden, men vi skriver tydligt i propositionen
            att också spetsutbildningen ska kunna erbjudas de unga. Som jag
            tog upp i mitt anförande: De unga som har ett särskilt intresse
            och som vill mer ska också kunna ha kulturskolan som en plattform
            för att kunna ta nästa kliv och kanske odla sin talang och utveckla
            ett så djupt intresse att de sedan söker högre utbildningar.
          </note>
          <note>
            Med den här politiken, som förhoppningsvis går igenom i eftermiddag,
            som en grund ger vi faktiskt kulturskolorna och våra kommuner
            den stöttning som de vill ha. Sedan får vi bygga vidare, precis
            som tidigare talare sa, och det är det som denna regering som
            jag representerar är beredd att fortsätta investera i.
          </note>
          <note>
            Vi kommer att fortsätta prioritera mer kultur till fler. Det
            är någonting som vi har bestämt oss för, och från detta kommer
            vi inte att vika.
          </note>
          <note>
            (Applåder)
          </note>
          <note type="speaker">
            Anf. 80 NICLAS MALMBERG (MP):
          </note>
          <note>
            Fru talman! Helt kort: Utifrån att ett av Cecilia Magnussons
            påpekanden blev hängande i luften, nämligen att vi rundar kultursamverkansmodellen,
            är det två saker man måste ha helt klart för sig.
          </note>
          <note>
            För det första är det inte så att Moderaterna har några resurser
            för detta inom kultursamverkansmodellen. Moderaterna finansierar
            det inte på ett annat sätt, utan man skär ned resurserna direkt
            till kulturskolan och har inte resurser för detta inom kultursamverkansmodellen.
            Man har också lägre generella bidrag till kommunerna än vad regeringen
            har i budgetpropositionen.
          </note>
          <note>
            För det andra är det dessutom så att om vi gick via kultursamverkansmodellen
            skulle vi inte nå samtliga kommuner i landet, för Stockholms län
            är inte med i kultursamverkansmodellen. Moderaterna kanske inte
            tycker att Stockholms stad behöver de här resurserna. Men om man
            gick via kultursamverkansmodellen skulle inte någon annan kommun
            i Stockholms län heller kunna ta del av resurserna till kulturskolan.
          </note>
          <note>
            Varför förmenar Moderaterna Stockholms läns kommuner förstärkta
            resurser till kulturskolan?
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 15.)
          </note>
          <note>
            § 10 Effektivare sanktioner i livsmedelskedjan
          </note>
          <note>
            Miljö- och jordbruksutskottets betänkande 2017/18:MJU20
          </note>
          <note>
            Effektivare sanktioner i livsmedelskedjan (prop. 2017/18:165)
          </note>
          <note>
            föredrogs.
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades under § 15.)
          </note>
          <note>
            § 11 Yrkestrafik och beställaransvar
          </note>
          <note>
            Trafikutskottets betänkande 2017/18:TU14
          </note>
          <note>
            Yrkestrafik och beställaransvar (prop. 2017/18:198 och prop.
            2017/18:209)
          </note>
          <note>
            föredrogs.
          </note>
          <note type="speaker">
            Anf. 81 STEN BERGHEDEN (M):
          </note>
          <note>
            Fru talman! Först vill jag passa på att yrka bifall till reservation
            1 i betänkandet.
          </note>
          <note>
            Situationen för den svenska åkerinäringen har inte förbättrats
            på fyra år. Det finns fortfarande inte tillräckligt med trafikpoliser.
            Avgifterna för Transportstyrelsen har man sett över, men det är
            absolut inte tillräckligt. Det finns för få poliser och med för
            få resurser ute på våra vägar. Alkobommarna är fortfarande inte
            uppsatta vid våra gränsstationer. Det saknas fungerande rastplatser.
            Kontrollen av lastbilar som kör över gränsen är nästan obefintlig.
            Man smiter från avgifter, böter och straff. Rättssystemet prioriterar
            inte de olagliga transporterna och brotten tillräckligt högt,
            utan de blir ofta i stället nedlagda eller avskrivna. Allt detta
            har regeringen ett stort ansvar för, men tyvärr händer ingenting.
          </note>
          <note>
            Fru talman! Vi moderater vill satsa på fler poliser, och en gps-övervakning
            av utländska lastbilar och satsa mer pengar till vägarna och underhållet.
            Vi vill också att alkobommarna omgående sätts upp för att stoppa
            berusade chaufförer från att komma ut på våra vägar.
          </note>
          <note>
            Fru talman! Sverige är beroende av fungerande transporter för
            att företag och jobb ska växa och bli fler. Sveriges åkerier gör
            ett stort arbete för att lösa detta, men vi har en regering som
            enbart ser svensk åkerinäring och företagsamhet som en kassako.
            Man höjer ständigt skatterna och försämrar konkurrenskraften för
            svensk åkerinäring. Det är landsbygden, våra företag och våra
            jobb som hotas av denna lastbils- och landsbygdsfientliga regering.
          </note>
          <note>
            Fru talman! Dessa fyra S-ledda år är fyra förlorade år för åkerinär
            ­ ingen. Fortfarande finns inget utökat beställaransvar på plats.
            Fortfarande finns inga alkobommar i våra hamnar och gränsstationer.
            Fortfarande drabbas svensk åkerinäring av en hårdare tolkning
            av reglerna för kör- och vilotider än åkerinäringen i till exempel
            Danmark. I Danmark har man möjlighet att avvika från kör- och
            vilotider med upp till 5 procent utan att straffas. Detta borde
            också vara möjligt i Sverige.
          </note>
          <note>
            Fortfarande klampas inte olagliga lastbilar på riktigt, utan
            allt reger ­ ingen lyckats åstadkomma efter tre och ett halvt
            års utredningar och fyra förlorade år är att man nu utökar klampning
            en med 12 timmar till totalt 36 timmar.
          </note>
          <note>
            Fru talman! Ska det behöva ta tre och ett halvt år att utreda
            en förlängning av klampningstiden med endast 12 timmar?
          </note>
          <note>
            Fru talman! Annat ljud var det i skällan i valrörelsen för fyra
            år sedan. Då var det många handlingskraftiga S-politiker som skrek
            sig hesa om att om de bara kom till makten skulle det bli klampning
            på riktigt. Nu vet vi svaret. Efter dessa fyra år innebär att
            klampa på riktigt, enligt Socialdemokraterna, alltså 36 timmar.
          </note>
          <note>
            Sveriges åkerier har en tuffare konkurrenssituation än sina kollegor
            i Europa. Vi har Europas högsta dieselskatt. Det gör att en åkare
            i Sverige får betala uppemot två kronor mer för dieseln än sina
            konkurrenter. Om en lastbil går 20 000 mil och drar cirka tre
            liter diesel per mil innebär det att den svenska åkeriföretagaren
            får betala ca 120 000 kronor mer än sina utländska konkurrenter
            för dieseln. Självklart påverkar detta konkurrenskraften och riskerar
            att vi förlorar jobb i Sverige.
          </note>
          <note>
            Fru talman! Vi i Alliansen begärde för drygt ett år sedan att
            man skulle se över konkurrenssituationen och då tydligt jämföra
            konkurrenssituatio ­ nen för svenska åkerier med de utländska.
            Riksdagen ställde sig bakom förslaget, men regeringen struntar
            i detta och tycker tydligen inte att det är så viktigt att se
            över konkurrenssituationen för svensk åkerinäring.
          </note>
          <note>
            Därför är min fråga i dag till Socialdemokraterna: När kommer
            konkurrenskraftsutredningen, som trafikutskottet och riksdagen
            har beställt, om svensk åkerinärings konkurrenskraft? Tänker ni
            följa riksdagens beslut och uppmaning i frågan?
          </note>
          <note>
            Fru talman! I stället för att stärka konkurrenskraften ägnar
            sig reger ­ ingen åt att höja bränsleskatterna och planerar att
            införa ännu fler lastbilsskatter för svensk åkerinäring.
          </note>
          <note>
            Man utredde klampningen i tre och ett halvt år, men man bryr
            sig inte om att utreda och jämföra konkurrenssituationen för svensk
            åkerinäring. Varför prioriterar inte S-regeringen en konkurrenskraftig
            åkerinäring?
          </note>
          <note>
            Fru talman! I stället för att ta tag i problemen och göra de
            utredningar som verkligen behöver göras för att lösa problemen
            ägnar sig den socialdemokratiska regeringen åt att utreda och
            planera för olönsamma höghastighetståg. Lägg ned de planerna och
            se i stället till att befintliga järnvägar och vägar fungerar
            i landet!
          </note>
          <note>
            Fru talman! Svensk åkerinäring behöver inga högre dieselskatter
            eller nya lastbilsskatter. Svensk åkerinäring behöver bättre konkurrenskraft.
            Sverige behöver inga olönsamma höghastighetståg. Däremot behöver
            vi fungerande järnvägar, farbara vägar och ett flyg som fungerar
            i hela landet. Men i stället för att rusta upp våra vägar och
            järnvägar satsar den här företagsfientliga regeringen på att subventionera
            elcyklar.
          </note>
          <note>
            Fru talman! En annan sak som lyfts fram i propositionen är smitning
            från brott. Regeringen har inte heller löst den frågan. I dag
            smiter många personer från sina böter och avgifter och får sedan
            inte något straff. Vi moderater har länge har påpekat att vi behöver
            skärpa gränskontrollerna. Det kan inte vara rimligt att en person
            kan komma in här i landet, begå brott och sedan lämna landet utan
            att få någon straffpåföljd.
          </note>
          <note>
            Vi moderater vill ha en bättre övervakning genom ett gps-system
            för att kontrollera att de utländska åkerierna verkligen gör rätt
            för sig i landet och följer de lagar som gäller enligt cabotagereglerna
            och kombitrafikreglerna.
          </note>
          <note>
            Fru talman! Svensk åkerinäring slåss dagligen mot olaglig åkeriverksamhet
            på våra vägar, men ingenting har ännu hänt från regeringens sida.
          </note>
          <note>
            Fru talman! Sverige saknar alkobommar vid våra gränser. Sverige
            saknar fler trafikpoliser. Sverige saknar en bättre konkurrenskraft
            för vår åkerinäring. Sverige saknar ordentliga kontroller vid
            våra gränser. Sverige saknar en handlingskraftig regering som
            tar tag i problemen. Allt detta kan vi rätta till efter den 9
            september i år. Låt oss verkligen göra det.
          </note>
          <note>
            Det är bra att det utökade beställaransvaret nu genomförs, och
            det är vi överens om. Men lika viktigt är det att vi verkligen
            ser till att det efterlevs. Lagen kommer att bli uddlös om man
            inte följer upp detta så att de som begår brotten verkligen blir
            avslöjade och lagförda. Det räcker nämligen inte bara att införa
            lagar, utan man måste också ha en uppföljning och en kontroll
            därute som fungerar. Där finns ännu mycket att önska.
          </note>
          <note>
            Fru talman! Den socialdemokratiska regeringen har infört en flygskatt
            som hotar flyget och jobben i Sverige. Den socialdemokratiska
            regeringen tänker försämra konkurrenskraften för landets företag
            och åkerinäring med en ny lastbilsskatt. Den socialdemokratiska
            regeringen har höjt bränsle ­ skatterna så att priset nu är över
            16 kronor litern. Människor på landsbygden får betala för regeringens
            elcyklar till storstadsborna.
          </note>
          <note>
            Byt ut denna landsbygdsfientliga regering den 9 september!
          </note>
          <note>
            (Applåder)
          </note>
          <note type="speaker">
            Anf. 82 JIMMY STÅHL (SD):
          </note>
          <note>
            Fru talman! Jag yrkar bifall till Sverigedemokraternas reservationer,
            nr 2 och 6.
          </note>
          <note>
            Sverigedemokraterna ser allvarligt på att det är svårt för svenska
            åkare att bedriva åkeriverksamhet. Det transporteras enorma mängder
            gods på lastbil genom Sverige. Precis innan jag ställde mig i
            talarstolen var jag på ett seminarium med Ystad Hamn, Polferries
            och Unity Line. Alla siffror pekar på att godstransporterna kommer
            att öka. Fartygen blir allt längre, och transportbehovet blir
            bara större. Med andra ord borde svensk åkerinäring blomstra som
            den skönaste sommaräng, men tyvärr är det inte så.
          </note>
          <note>
            Hur ser det då ut? När man åker längs de större vägarna ser man
            mängder med lastbilar, och de är inte alltför sällan utlandsregistrerade.
            Konkurrensen är stenhård, och priser dumpas. Inte sällan är priserna
            så låga att de knappt täcker bränslekostnaden för själva transporten.
          </note>
          <note>
            Låt mig ta ett exempel. När jag var aktiv hamnarbetare var jag
            på besök i Lysekils hamn. De berättade att en av deras linjer
            till Polen hade försvunnit. Hur kan det vara möjligt, tänkte jag.
            Jo, priserna för lastbilstransporter är så låga att lastbilarna
            konkurrerar ut fartygen. Ett fartyg kan frakta oerhörda mängder
            gods men blir ändå utkonkurrerat av lastbilar. Det är helt otroligt.
          </note>
          <note>
            Fru talman! Vi har i stort sett ingen kontroll över de transporter
            som sker i Sverige. Antalet trafikpoliser är ca 200, och de ska
            kontrollera alla vägar i Sverige. På 80-talet fanns det ca 1 500
            poliser, och då var kontrollerna mycket bättre. Dessutom var det
            mindre trafik då än i dag. Det borde givetvis finnas minst 1 500
            trafikpoliser och gärna 2 000 eller fler för att vi ska kunna
            ta tag i det utbredda fusket.
          </note>
          <note>
            Med en trafikpolisstyrka på ca 200 poliser förstår man att det
            är få som stoppas och kontrolleras. Utländska chaufförer arbetar
            ofta under usla förhållanden. Många bor i sina lastbilar månader
            i sträck och lagar mat på spritkök vid vägkanten. Ser man inga
            poliser och aldrig blir stoppad och kontrollerad blir troligtvis
            frestelsen att tjäna några kronor extra genom att fuska ganska
            stor.
          </note>
          <note>
            Vi måste vara tydliga. Det ska inte löna sig att fuska.
          </note>
          <note>
            Ett sätt att tjäna pengar och tid är att strunta i att lastsäkra
            eller att bara kasta på ett litet surrningsband för att det ska
            se snyggt ut. Det är ändå ingen som ser genom skynkena på en trailer
            vad som finns där. En illa lastad trailer kan välta i en av de
            många rondeller den passerar på sin väg. Ännu värre är om lasten
            far ut ur trailern. Det har jag själv upplevt, men jag hade tur
            och hann stanna. Det var en lastpall som flög av lastbilen, och
            det kunde gått riktigt illa. Jag kan inte föreställa mig hur många
            sådana här olyckor som sker.
          </note>
          <note>
            En annan gång körde jag bakom en lastbil i just en rondell. Chauffören
            hade inte lyckats fästa kingpin i dragbilen, vilket innebar att
            trailern var lös under hela färden. När chauffören svängde precis
            utanför hamnområdet lossade hela trailern från dragbilen.
          </note>
          <note>
            När jag var på lastsäkringskurs i hamnen fick vi följa med tullen
            och se hur det ser ut i verkligheten. Vi inspekterade trailrar
            som skulle vidare med rorofartyg till Immingham. Det är lite hårdare
            regler för last som åker med fartyg än för last som går på väg.
            Vi öppnade många trailrar, och det var inte många som höll måttet
            ens för att gå på väg. Det är speciellt viktigt på sjön att godset
            är rätt surrat, för blir det hårt väder och fartyget gungar är
            risken stor att lasten sliter sig och att det blir snedlast. Båten
            kan dess ­ utom sjunka. Det är riktigt illa ställt i dag.
          </note>
          <note>
            Fru talman! Vi måste få kontroll på transporterna som sker på
            vägarna. Redan 2015 kom rapporter om att fler än 1 000 utländska
            dragbilar aldrig ens lämnar Sverige – detta trots att vi har regler
            som säger att de får göra tre inrikestransporter under sju dagar.
            Men dessa lämnar aldrig Sverige.
          </note>
          <note>
            Lastbilarna bör registreras så fort de kör över gränsen till
            Sverige, och med hjälp av gps-system ska vi kunna följa transporterna
            och se till att lagarna efterlevs.
          </note>
          <note>
            Det fuskas mycket med kör- och vilotider genom att man väljer
            att manipulera färdskrivaren. Det måste kännas som en hopplös
            kamp för dem som försöker bygga säkra och trygga färdskrivare
            när vissa gör allt för att fuska.
          </note>
          <note>
            Det måste bli tydligt att om man bryter mot reglerna ska det
            vara dyrt. Att chansa ska inte vara ett alternativ. Det måste
            sändas ut en kraftig signal att i Sverige är det inte lönsamt
            att fuska.
          </note>
          <note>
            Polisen måste få en rimlig chans att kunna beivra fusket. Man
            kan få 40 000 kronor i sanktionsavgift om man bryter mot cabotagereglerna,
            och man kan få sitt fordon fastlåst i högst ett dygn om man inte
            betalar sank ­ tionsavgiften, vilket få väljer att göra.
          </note>
          <note>
            Vi borde se över möjligheten att höja sanktionsavgiften och givetvis
            även tiden för klampning. Regeringen fick ett tillkännagivande
            2014 om att förlänga tiden för klampning, som då var just högst
            ett dygn. Mer än tre år senare föreslås nu i en proposition att
            klampning kan bestå i upp till högst 36 timmar.
          </note>
          <note>
            Hur tänkte man här? Om polis eller tull v äljer att klampa ett
            fordon kl. 15.00 måste de komma tillbaka natten därpå kl. 03.00
            och lossa klampningen för ett fordon vars sanktionsavgift inte
            är betald. Det är inte rimligt.
          </note>
          <note>
            Sverigedemokraterna tycker att utredningen har tagit på tok för
            lång tid och att klampningstiden är på tok för kort. Klampningen
            bör självfallet kvarstå till dess att sanktionsavgiften är betald.
            Annars kan den korta klampningen utnyttjas som veckovila för chauffören.
          </note>
          <note>
            Tyvärr är det endast Sverigedemokraterna som har skrivit en följd
            ­ motion på regeringens proposition om förlängd klampning eftersom
            vi vill se längre klampning än 36 timmar. Vi hade gärna sett att
            även de andra partierna hade yrkat bifall till denna motion, men
            nej, det gör bara Sverige ­ demokraterna.
          </note>
          <note>
            I detta anförande instämde Per Klarberg (SD).
          </note>
          <note type="speaker">
            Anf. 83 ANDERS ÅKESSON (C):
          </note>
          <note>
            Fru talman! Jag tror inte att någon här i kammaren kommer att
            hävda någon annan uppfattning än att det ska vara ordning och
            reda på våra vägar. Åkeriföretag, oaktat nationalitet, ska följa
            de regler som gäller för tunga och yrkesmässiga godstransporter.
            Allt annat är oacceptabelt.
          </note>
          <note>
            Självklart ska nollvisionen, som är väl känd i trafiksammanhang
            och som innebär att ingen ska dödas eller skadas allvarligt i
            svensk vägtrafik, omfatta även yrkesmässiga godstransporter. Allt
            annat är oacceptabelt.
          </note>
          <note>
            Fru talman! Syftet med hela den här diskussionen och den lagstiftning
            som nu ska komma på plats är just att det ska vara ordning och
            reda och trafiksäkerhet på våra vägar. Osund konkurrens och fuskande
            mellan seriösa och oseriösa företag genom att de senare genar
            över regelverket ska alltid förhindras.
          </note>
          <note>
            I den kampen, mot den osunda brottsliga konkurrensen, måste olika
            vapen användas. Ett av dem diskuterar vi här och nu i dag. Det
            är klampning eller fasthållning av fordon.
          </note>
          <note>
            Andra verktyg är självklart effektivare tillsyn till exempel
            genom Skatteverket eller genom att beställaren av transporten
            får ett ansvar att ha koll på att den gått sjyst till.
          </note>
          <note>
            Det handlar också om tekniska hjälpmedel som visa r att kör-
            och vilotider följs och att man inte bryter mot cabotageregelverket
            , som i grunden är vettigt och som syftar till en ökad transporteffektivitet.
            Det anger också hur många inrikes transporter en utrikes förare,
            oavsett vilket land det handlar om, får ta på väg tillbaka till
            sin destinationsort.
          </note>
          <note>
            Centerpartiet och alliansregeringen lämnade hösten 2014 en proposi
            ­ tion, ett lagförslag, till riksdagen om åtgärder vid hindrande
            av fortsatt färd. Det var alltså klampningslagstiftningen som
            gjorde sin entré i Sve ­ rige. Lagförslaget fastställdes av riksdagen
            samma höst.
          </note>
          <note>
            Efter det beslutet finns det därför sedan i mars 2015 en möjlighet
            att klampa, låsa fast, fordon i upp till 24 timmar – detta för
            att kunna säkra böter, för att hindra fortsatta lagöverträdelser
            eller för att hindra trafik med fordon vars förare utgör en fara
            för säkerheten.
          </note>
          <note>
            När det däremot handlar om att förhindra trafik med ett fordon
            som är trafikfarligt kan fastlåsningen bestå till dess att det
            inte längre finns skäl för den. Den skillnaden finns i lagstiftningen.
          </note>
          <note>
            Klampningen, fastlåsningen, var ett nytt verktyg i kampen mot
            olagligheter i yrkesmässig trafik på våra vägar. Sådant är rättsläget
            här och nu.
          </note>
          <note>
            I samband med riksdagsdebatten under hösten 2014 om att tillåta
            klampning passade också riksdagen på att rikta ett tillkännagivande
            till den nuvarande regeringen om att utreda möjligheterna att
            klampa, låsa fast, fordon under längre tid än dagens 24 timmar.
            Det fanns nog en känsla och en misstanke om att 24-timmarslåsningen
            kanske inte i alla lägen var tillräcklig för att avskräcka från
            lockelsen att fuska sig fram.
          </note>
          <note>
            Och då står vi här i dag, tre och ett halvt år senare, och kan
            konstatera att det förslag som regeringen presenterar innebär
            att tidsfristen för klampning får uppgå till högst 36 timmar förutom
            i de fall då klampning beslutas för att hindra trafik med fordon
            som utgör en fara för trafiksäkerheten. Där får åtgärden liksom
            tidigare pågå till dess att den inte behövs.
          </note>
          <note>
            När man läser propositionen, lagförslaget, ser man att det saknas
            garantier för eller kunskap om ifall detta hjälper. Är 36 timmar
            den tidsfrist för klampning som kommer att vara tillräckligt effektiv
            för att säkra att brister åtgärdas och att böter och att sanktionsavgifter
            betalas?
          </note>
          <note>
            Jag och Centerpartiet förutsätter därför att regeringen mycket
            noga kommer att följa upp effekterna av de nya bestämmelserna
            för att klarlägga om de nya tidsfristerna för klampning är tillräckligt
            verkningsfulla eller om det behövs ytterligare skärpningar.
          </note>
          <note>
            Risken är annars att en klampning på maximalt 36 timmar inte
            får den betydelse som vi önskar för att minska problemet med de
            notoriska regel ­ överträdarna som kanske kan tänka sig att vänta
            ut tidsfristen som nu blir 36 timmar och sedan kunna rulla vidare.
            Det krävs alltså en noggrann upp ­ följning.
          </note>
          <note>
            Fru talman! Ytterst handlar allt detta ju om att kunna upprätthålla
            en god regelefterlevnad, ordning och reda för de tunga godstransporterna.
            För att det ska fungera i verkligheten ute på vägar – oavsett
            vilken lagstiftning vi har i Sverige – och för att man ska kunna
            klampa, kunna avläsa kör- och vilotider, kunna borra i olagligt
            cabotage, kunna kolla att lasten är säkrad, kunna kolla att fordonet
            är säkert fordras duktiga poliser och duktiga trafikinspektörer
            som kan både upptäcka och förhindra brott och som också upplever
            det meningsfullt att lagföra den som man anser har begått ett
            brott.
          </note>
          <note>
            Det är därför en oroande utveckling som man har kunnat se under
            senare år där antalet poliser med trafikpoliskompetens för att
            genomföra kontroller av tunga godstransporter blir allt färre.
            Detta beror på många saker, men pensionsavgångar i kombination
            med en marginell nyrekrytering är givetvis en orsak.
          </note>
          <note>
            Tunga transporter, regelefterlevnad, trafiksäkerhet är lika mycket
            en fråga för justitieutskottet som det är för trafikutskottet.
          </note>
          <note>
            Fru talman! Avslutningsvis: Att det förekommer olika typer av
            fusk får stora negativa konsekvenser ekonomiskt, miljömässigt
            och socialt. Människor utnyttjas. Jag och Centerpartiet anser
            därför att oavsett vem som fuskar och med vad man fuskar kan det
            aldrig accepteras. Därför måste arbetet för att minska fusket
            prioriteras högre än i dag.
          </note>
          <note>
            Det finns anledning att gå vidare med andra förslag, metoder
            och fler verktyg för att minska fusket. Ett sådant skulle kunna
            vara att införa krav på avläsbar, men icke manipulerbar, gps-utrustning
            för de yrkesfordon som rullar in och ut över landets gränser.
            Det är bevisbördan och bevismängden som gör att det skulle vara
            meningsfullt att väcka åtal.
          </note>
          <note>
            Sedan måste samordningen mellan olika myndigheter, polis, tull,
            Skatteverket med flera, öka för att på olika håll och med olika
            metoder motverka den brottslighet inom transportsektorn som bidrar
            till en sämre ekonomi, socialt utnyttjande och en sämre miljö.
          </note>
          <note>
            Fru talman! Det var vad jag tänkte säga , och därtill yrkar jag
            bifall till reservation nr 3 i detta betänkande.
          </note>
          <note>
            (Applåder)
          </note>
          <note type="speaker">
            Anf. 84 NINA LUNDSTRÖM (L):
          </note>
          <note>
            Fru talman! För tids vinnande yrkar jag bifall endast till Liberalernas
            reservation nr 5.
          </note>
          <note>
            Det ska råda konkurrens på lika villkor för de tunga godstransporter
            som utförs på våra vägar och inom EU. Tunga godstransporter på
            väg är i många fall också av gränsöverskridande karaktär. Det
            innebär att det krävs åtgärder inom EU-samarbetet. Det är viktigt
            att den svenska regeringen fortsätter att vara pådrivande.
          </note>
          <note>
            Jag vill börja med att ta upp klampning. Som tidigare talare
            har varit inne på handlar klampning om en fysisk åtgärd som innebär
            att fordonet inte kan fortsätta sin färd. Sedan den 1 mars 2015
            gäller det i 24 timmar.
          </note>
          <note>
            För att förhindra trafik med fordon som utgör en påtaglig fara
            för trafiksäkerheten kan klampningen bestå till dess att det inte
            längre finns skäl för den. I samband med beslutet att tillåta
            klampning riktade riksdagen även ett tillkännagivande till regeringen
            om att utreda möjligheterna att låta åtgärderna vid hindrande
            av fortsatt färd bestå i längre än 24 timmar.
          </note>
          <note>
            Som tidigare talare har varit inne på dröjde det tre och ett
            halvt år innan regeringen återkom med ett förslag med 36 timmar
            som längst. Frågan är om detta är en tillräcklig åtgärd. Klampning
            av fordon som utgör en påtaglig fara för trafiksäkerheten kan
            dock liksom tidigare bestå till dess att det inte längre finns
            skäl för den.
          </note>
          <note>
            Vi förutsätter att regeringen noga kommer att följa upp effekterna
            av de nya bestämmelserna för att klarlägga om de nya tidsfristerna
            för klampning är tillräckligt verkningsfulla.
          </note>
          <note>
            Jag vill göra ett medskick. Det finns en svårighet med att förlänga
            tiden. Vi vet ju att det finns en diskussion om hur länge man
            kan klampa ett fordon, inte minst om man ser ur de enskildas rättigheter
            till domstolsprövning enligt den europeiska konventionen om mänskliga
            rättigheter och de grundläggande friheterna. Vi vet med oss att
            det finns ett dilemma i detta, men frågan måste följas. Vi noterar
            nu att det ändå har gått bra att göra en förlängning från 24 till
            36 timmar.
          </note>
          <note>
            Fru talman! Vi i Liberalerna har en reservation om kör- och vilotider,
            reservation 5. Kör- och vilotider syftar till att säkerställa
            en sund konkurrens mellan aktörerna i vägtransportsektorn, att
            ge förarna en god social situation och att bidra till ökad trafiksäkerhet.
            Om Transportstyrelsen vid en kontroll konstaterar att kör- och
            vilotider har överträtts ska företaget betala en sanktionsavgift.
          </note>
          <note>
            Kritik har dock framförts att det trots god planering kan uppkomma
            oförutsedda händelser som kan leda till att reglerna överträds.
            Avvägning ­ en mellan olika överträdelser anses bland aktörerna
            inte alla gånger vara balanserad. Systemet är trubbigt och missgynnar
            vissa aktörer. Det finns exempel på enkla mänskliga misstag utan
            uppsåt som gett företaget böter eller en sanktionsavgift. En förare
            råkade trycka ut sitt kort under färd, vilket gjorde att körningen
            inte registrerades korrekt. En annan satte kortet i fel fack.
          </note>
          <note>
            De som fraktar gods respektive personer kan stöta på olika omständigheter
            som påverkar det hela. Resenärerna kan behöva pauser. De kanske
            dröjer sig kvar alldeles för länge vid pauserna. En bortamatch
            kan få tiden flyttad.
          </note>
          <note>
            Utskottet pekar på att Transportstyrelsen nyligen har utrett
            frågan om att tillåta avvikelser från kör- och vilotidsreglerna
            och funnit att det inte finns fog nog för några generella toleranser.
            Den 1 mars 2018 genomfördes dessutom ett antal anpassningar.
          </note>
          <note>
            Fru talman! Jag kan dock konstatera att regelverket för åkerinäringens
            kör- och vilotider inte alltid är anpassat för den verklighet
            som råder och att det saknas viss flexibilitet vid exempelvis
            extraordinära händelser.
          </note>
          <note>
            Jag har under mina studiebesök lyssnat på synpunkter från dem
            som verkar i näringen och fått ganska många tydliga exempel på
            när oväntade händelser kan inträffa. Det kan handla om vardaglig
            hantering av fordon där felaktigheter fått konsekvenser eller
            extraordinära händelser på grund av väderförhållanden.
          </note>
          <note>
            Ett exempel fick jag från Norrbotten. Svåra väderförhållanden
            gjorde att man var tvungen att evakuera passagerare från ett tåg,
            och det blev problematiskt på grund av regelverket kring detta.
          </note>
          <note>
            För transportörernas del innebär dessa händelser att höga sanktionsavgifter
            utfärdas om regelverket inte följs. Därför menar jag och Liberalerna
            att det är viktigt att följa upp hur regelverket fungerar. Har
            företaget brustit i företagets information, utbildning eller rutiner
            kring reglerna? Eller handlar det om enskilda förares misstag?
            Mot denna bakgrund är det viktigt, menar vi, att fortsätta följa
            upp regleringen av kör- och vilotiderna samt att de förändringar
            som genomförs följs upp.
          </note>
          <note>
            Fru talman! Godstransporter och persontransporter på väg är mycket
            viktiga delar av vårt transportsystem. Många som är verksamma
            är småföretagare. Riksdagen bör fundera på hur regler påverkar
            inte minst de mindre företagen.
          </note>
          <note>
            Det finns ungefär 16 700 företag med yrkestrafiktillstånd. Av
            dessa har 91 procent 0–9 anställda. Inom persontransportnäringen
            inklusive taxibranschen finns 900 företag med yrkestrafiktillstånd.
            Men det råder brist på yrkesförare. Det försvårar generationsskifte
            i företag.
          </note>
          <note>
            Liberalerna har lagt fram flera förslag om hur fler ska kunna
            utbilda sig. Vi hoppas att dessa förslag på sikt kommer att göra
            det lättare att rekrytera yrkesförare. Detta kommer vi att återkomma
            till i en annan debatt.
          </note>
          <note>
            Det måste dock bli lättare att rekrytera yrkesförare. Sverige
            behöver en välfungerande transportsektor på våra vägar. Det är
            en fråga om mobilitet. Sverige är ett avlångt och glesbefolkat
            land med näringar som behöver transporter. Vi är beroende av transporter
            av både gods och personer. Det finns mycket mer att göra.
          </note>
          <note>
            Denna debatt handlar inte om 74-tonsfordon, som behöver ett vägnät,
            eller om enskilda vägar, som också måste klara av frakt av gods.
            Den handlar heller inte om alkobommar i hamnarna, elvägar, elfordon
            eller klimatsmart bränsle. Detta är dock faktorer som också behövs
            för att vi ska ha ett fungerande transportsystem för både gods
            och personer.
          </note>
          <note>
            (Applåder)
          </note>
          <note type="speaker">
            Anf. 85 ROBERT HALEF (KD):
          </note>
          <note>
            Fru talman! Vi behandlar propositionerna Förlängd klampning och
            Be ­ ställaransvar för ordning och reda på vägarna . Det handlar
            om förslag till ändring i lagen om åtgärder vid hindrande av fortsatt
            färd, lag om ändring i yrkestrafiklagen och lag om ändring i taxitrafiklagen.
            Lagändringarna innebär att tidsfristen för klampning förlängs
            och att beställaransvaret skärps.
          </note>
          <note>
            Enligt lagen kan åtgärder i form av omhändertagande av viss egendom
            eller klampning av ett fordon ske för att säkerställa att fordonet
            inte kör vidare om det vid en vägkontroll upptäcks att vissa regler
            på vägtransportområdet har överträtts. Dessa åtgärder kommer förhoppningsvis
            att ge bättre efterlevnad av lagar och regler och att fler sanktionsavgifter
            på vägtransportområdet betalas.
          </note>
          <note>
            Fru talman! I propositionen föreslås även ändringar i de straffrättsliga
            reglerna om beställaransvar i yrkestrafiklagen och taxitrafiklagen.
            Förslagen innebär att beställaransvaret skärps. Det föreslås att
            den beställare som sluter avtal med trafikutövaren ska kontrollera
            att transporten sker med stöd av rätt tillstånd. Vidare föreslås
            att kretsen av beställare som kan hållas ansvariga om en transport
            skett utan rätt tillstånd utvidgas till att omfatta alla som har
            ingått avtal om den aktuella transporten.
          </note>
          <note>
            Samtliga beställare i en avtalskedja kan enligt förslaget dömas
            till ansvar om beställaren känt till eller haft skälig anledning
            att anta att tillstånd saknades. Förslagen syftar till att öka
            regelefterlevnaden på yrkestrafikområdet och taxitrafikområdet.
            Endast yrkesmässiga beställare kan dömas till ansvar.
          </note>
          <note>
            Fru talman! Svensk åkerinäring består av ca 10 000 åkeriföretag
            som tillsammans omsätter över 100 miljarder kronor. Det motsvarar
            4 procent av Sveriges bruttonationalprodukt. Även om det är viktigt
            att fler godstransporter av miljö- och klimatskäl förs över till
            järnväg eller sjöfart är åkerinäringen nödvändig för samhällets
            varuproduktion och transport och bidrar aktivt till utvecklingen
            av vårt land.
          </note>
          <note>
            Den svenska åkerinäringen är i dag utsatt för en hård och osund
            internationell konkurrens. Fusket inom åkerinäringen är utbrett
            och måste tas på stort allvar. Oseriösa aktörer betalar inte avtalsenliga
            löner och struntar i miljö- och cabotagereglerna. Detta riskerar
            att slå ut seriösa aktörer på marknaden.
          </note>
          <note>
            Det är viktigt att se över villkoren inom åkerinäringen i syfte
            att bidra till regelefterlevnad och främja konkurrens på lika
            villkor. Därför välkomnar vi i Kristdemokraterna en skärpning
            av cabotagereglerna. Vid missbruk ska fordon kunna kvarhållas
            i 36 timmar. En skärpning av beställaransvaret för transporter
            ska gälla hela kedjan, vilket vi från Kristdemokraterna har efterlyst
            under en längre tid.
          </note>
          <note>
            Kristdemokraterna har medverkat till tuffare tag vid cabotagebrott
            för att skapa rättvisa konkurrensvillkor. Straffavgiften – böter
            – har blivit en sanktionsavgift, och polisman kan kräva betalning
            på plats av sanktionsavgiften. I händelse av att man inte betalar
            sanktionsavgiften, som uppgår till 40 000 kronor, har en polisman
            möjlighet att låsa fast fordonet genom så kallad klampning i 24
            timmar. Möjligheten till klampning gäller endast när sanktionsavgifter
            döms ut för överträdelser av kör- och vilotider och missbruk av
            cabotagereglerna, inte vid trafikböter, exempelvis fortkörning.
          </note>
          <note>
            I dagsläget får ett fordon endast klampas i 24 timmar. Kristdemokraterna
            har föreslagit en skärpning av lagen så att fordon ska kunna klampas
            under längre tid än 24 timmar, tills böterna har betalts. Regeringen
            har nu föreslagit att tiden för klampning ska förlängas till 36
            timmar. Vi välkomnar denna skärpning av reglerna och hade naturligtvis
            hoppats på längre klampning – tills sanktionsavgiften är betald.
            Det hade varit en mer rimlig åtgärd. Men det finns all anledning
            att återkomma till detta och följa upp frågan om ytterligare skärpning
            av cabotagereglerna för att motverka fusket och bötfälla oseriösa
            åkerier.
          </note>
          <note>
            Fru talman! Kristdemokraterna har också varit pådrivande för
            att polisens kontroller av transporter ska bli effektivare, till
            exempel genom att göra det tydligt vilka dokument som chauffören
            ska kunna visa upp. Jag vill betona vikten av polisens och tullens
            möjligheter att säkerställa efterlevnaden av de lagar och regler
            som gäller för såväl de svenska som de utländska åkerierna i Sverige.
          </note>
          <note>
            För att öka trafiksäkerheten och efterlevnaden av lagar och regler
            måste utvecklingen med allt färre trafikpoliser vändas. Efterlevnad
            av lagar och trafiksäkerhet kräver mer resurser till polisen.
            Det behövs för att lyckas stävja fusket och den osunda konkurrensen.
          </note>
          <note>
            Kristdemokraterna satsar mer resurser under de kommande åren
            för att öka antalet poliser och öka tryggheten i samhället. Vi
            har föreslagit 10 000 fler poliser, bättre utrustning och högre
            löner för att få fler poliser att stanna och för att få fler att
            välja att utbilda sig till poliser.
          </note>
          <note>
            Fru talman! En riksdagsmajoritet uppmanade i april 2017 på Alliansens
            initiativ regeringen att skyndsamt tillsätta en utredning för
            att stärka den svenska åkerinäringens konkurrenskraft. Ännu har
            denna utredning inte tillsatts, vilket är både anmärkningsvärt
            och beklagligt.
          </note>
          <note>
            Vi kan konstatera att det förekommer ett utbrett fusk inom åkerinär
            ­ ingen, där oseriösa åkare dumpar priser och konkurrerar ut etablerade
            seriösa åkerier som följer lagen, och att detta är något som måste
            tas på stort allvar. För att komma till rätta med de problem som
            finns behövs olika typer av åtgärder. Riksdagen har vid flera
            tillfällen uppmärksammat behovet av ett skärpt beställaransvar
            och har även riktat ett tillkännagivande till regeringen om behovet
            av en översyn av reglerna om beställaransvar inom yrkestrafikområdet.
          </note>
          <note>
            Kristdemokraterna anser därför att det är positivt att regeringen
            nu har återkommit till riksdagen med ett förslag till ett antal
            ändringar i lagstiftningen för att skärpa beställaransvaret. Kristdemokraterna
            har tidigare föreslagit att beställaransvaret ska gälla hela transportkedjan
            för att stävja fusket inom branschen. Vi välkomnar regeringens
            initiativ att skärpa beställaransvaret av transporter till att
            gälla hela transportkedjan. Kristdemokraterna anser att detta
            är en viktig åtgärd för att regelefterlevnaden inom åkeribranschen
            ska främjas, liksom för konkurrens på lika villkor.
          </note>
          <note>
            Vi vill i detta sammanhang samtidigt peka på vikten av att man
            följer upp skärpningarna av beställaransvaret över tid för att
            se om de leder till att skapa ordning och reda på vägarna genom
            en ökad regelefterlevnad på yrkestrafikområdet och taxitrafikområdet.
            På så sätt kan man följaktligen också bedöma ändamålsenligheten
            i de nya reglerna framöver.
          </note>
          <note>
            Fru talman! Med detta yrkar jag bifall till Kristdemokraternas
            motivreservation nr 9.
          </note>
          <note>
            (Applåder)
          </note>
          <note type="speaker">
            Anf. 86 JIMMY STÅHL (SD) replik:
          </note>
          <note>
            Fru talman! När man sitter här och lyssnar på debatten kan man
            inte annat än bli överväldigad. Alla som har varit uppe i talarstolen
            har pratat om de problem som finns i åkeribranschen, vilket antyder
            att det finns stora problem.
          </note>
          <note>
            Jag har egentligen bara en enda liten enkel fråga till Robert
            Halef. På regeringens proposition om förlängd klampning väckte
            vi sverigedemokrater en följdmotion om att förlänga klampningen
            fram till dess att sank ­ tionsavgiften är betald. Glädjande nog
            kunde jag höra Robert Halef stå i talarstolen och säga att han
            också önskade detta.
          </note>
          <note>
            Min fråga till Robert Halef är därför: Varför ställde sig inte
            Robert Halef och KD bakom Sverigedemokraternas motion om att förlänga
            klampningen till dess att sanktionsavgiften är betald?
          </note>
          <note type="speaker">
            Anf. 87 ROBERT HALEF (KD) replik:
          </note>
          <note>
            Fru talman! Jag tackar Jimmy Ståhl för frågan. Om Jimmy hade
            läst betänkandet tror jag att han hade funnit svaret på sin fråga.
            Alla partier i utskottet har efterlyst en skärpning av cabotagereglerna
            till att omfatta mer än 24 timmar, som det är i dag. Nu har regeringen
            efter en utredning kommit fram med att 36 timmar ska gälla från
            och med om ett par månader. Det har visat sig att det finns EU-regler
            som gör att man inte kan göra detta mer än 36 timmar. Det finns
            också andra praktiska frågor som gör att man inte kan kvarhålla
            någon annans egendom hur länge som helst. Det är de praktiska
            delarna, det juridiska, som gör att vi inte kan gå längre än så
            i det här fallet just i dag.
          </note>
          <note>
            Av den anledningen sa jag i mitt anförande att vi ser fram emot
            att Sverige kanske ska kunna få dispens och se till att EU-regler
            och lagar ändras, så att man kan hålla kvar fordonen tills sanktionsavgiften
            på 40 000 kronor har betalats. På så sätt kan man komma till rätta
            med den här osunda konkurrensen och fusket inom åkeribranschen.
          </note>
          <note type="speaker">
            Anf. 88 JIMMY STÅHL (SD) replik:
          </note>
          <note>
            Fru talman! Jag delar naturligtvis R obert Halefs farhågor om
            att 36 timmar är alldeles för lite. Problemet är att det tog tre
            och ett halvt år att utreda detta för att lägga fram 12 extra
            timmar klampning. Under den tiden borde man ha kunnat utreda 48
            timmar eller upp till ett år. Personligen tycker jag att det är
            patetiskt att man bara har lyckats klämma fram 12 extra timmar.
          </note>
          <note>
            Av betänkandet framgår att det kan uppstå problem med domstol
            sprövningar och andra grejer. M en det vet vi inte, för det är
            inte utrett i den utsträckning som borde ske. Vi hade mycket väl
            kunnat pusha regeringen och trycka på för åtminstone 48 timmar
            i ett första läge. Men när den nya lagen är införd förväntar jag
            mig att vi går hand i hand och tvingar nästa regering att förlänga
            klampningen. Är du med på det, Robert Halef?
          </note>
          <note type="speaker">
            Anf. 89 ROBERT HALEF (KD) replik:
          </note>
          <note>
            Fru talman! Tack, Jimmy Ståhl! Kristdemokraterna har föreslagit
            längre klampning än 36 timmar. Vi vill att sanktionsavgiften ska
            vara betald innan fordonen kan släppas och köras iväg.
          </note>
          <note>
            Vi kommer självklart att bevaka den här frågan och följa utvecklingen,
            precis som jag sa i mitt anförande. Precis som Jimmy Ståhl nämnde
            i sitt anförande är målet att de som utnyttjar det här systemet
            bara kommer att låta fordonen stå i över 36 timmar och sedan komma
            och sätta sig i lastbilen och köra vidare.
          </note>
          <note>
            Så ska det inte vara. Vi måste dock göra det på rätt sätt, och
            det kommer vi att följa upp. Enligt information som finns i betänkandet
            finns det nämligen några juridiska frågor som hindrar detta, men
            naturligtvis ska vi följa det här och försöka rätta till det så
            att klampningen helt enkelt ska gälla tills boten är betald.
          </note>
          <note type="speaker">
            Anf. 90 LEIF PETTERSSON (S):
          </note>
          <note>
            Fru talman! Vi ska i dag behandla ett mycket viktigt betänkande,
            nämligen det om yrkestrafik. Det är varje år ett mycket viktigt
            betänkande från utskottet som behandlas här i kammaren. I år får
            vi också behandla två propositioner, den ena om beställaransvar
            och den andra om förlängd klampning.
          </note>
          <note>
            Låt mi g börja med att säga ”äntligen”. Äntligen har vi kommit
            så långt att vi får en proposition om utvidgat beställaransvar.
            Vi socialdemokrater har under min tid i trafikutskottet, och det
            är sedan 2010, kämpat för att få fram detta. Under den tidigare
            alliansregeringen var det kalla handen. Det behövs inte, hette
            det. Man kan inte genomföra det här, sa man. Det går inte att
            följa upp. Eller så var det bara bra som det var. Det var de besked
            vi fick från ansvarig minister i ärendet.
          </note>
          <note>
            Men det var inte alls så. Det var inte bra som det var. Beställare
            av transporter har hela tiden kunnat glida undan sitt ansvar för
            en väl fungerande transportmarknad med sjysta villkor för chaufförerna
            genom att anlita underentreprenörer i oändliga led.
          </note>
          <note>
            Den möjligheten kommer nu att täppas till. Vi kommer nu att få
            en ordning som gör att de som får ett transportuppdrag också är
            skyldiga att se till att det sker till sjysta villkor även hos
            eventuella underentreprenörer – precis som Robert Halef var inne
            på i sitt anförande.
          </note>
          <note>
            Det är viktigt att konstatera att det här nu kommer på plats.
            Det innebär att skatter och avgifter ska betalas. Chaufförerna
            ska ha rimliga villkor för sitt arbete, och det avtal man gör
            om transporten i övrigt ska också följas. Inom åkerinäringen finns
            det någonting som heter Fair Transport, som är precis i led med
            detta, det vill säga ett utökat beställaransvar. Detta är alltså
            en glädjens dag för alla oss som har kämpat för att få lika villkor
            i en transportbransch som ska uppträda på ett bra sätt mot alla
            som utför arbetet.
          </note>
          <note>
            Fru talman! Jag måste i det här sammanhanget uppmärksamma kammaren
            på de minst sagt förvånande uttalanden som Sverigedemokraternas
            MEP Peter Lundgren för en tid sedan gjorde i Malmö i samband med
            en debatt om åkerinäringens villkor. MEP betyder ”member of the
            European Parliament”, om det är någon som inte har det klart för
            sig.
          </note>
          <note>
            Jag väljer att ta bort de invektiv han använde, men kontentan
            av hans uttalande var att förslaget om beställaransvar skulle
            stoppas i papperskorgen. Det ledde ingenvart; det var bara att
            slå blå dunster i ögonen på folk att ens framföra någonting sådant
            här, sa han, och menade att detta förslag aldrig borde ha kommit
            fram och att det borde avslås.
          </note>
          <note>
            Jag vill därför fråga Jimmy Ståhl om det som MEP Lundgren framförde
            är Sverigedemokraternas uppfattning, alltså att det här förslaget
            inte leder någonvart och egentligen hör hemma i papperskorgen.
            Om det är så, vad vill ni i så fall ha i stället för det beställaransvar
            som nu läggs fram? Om det inte är så, hur tänker ni från Sverigedemokraterna
            agera för att lägga till rätta de felaktigheter som Lundgren har
            spridit omkring sig?
          </note>
          <note>
            Åkerinäringen i södra Sverige har ju hört vad han har sagt, och
            om det inte är Sverigedemokraternas politik måste ni i varje fall
            rätta till felaktigheterna. Men det kanske är ganska bra att någon
            är ute och pratar om det här på ett visst sätt, och sedan säger
            ni att ni egentligen inte tycker så. På så vis kan ni både äta
            kakan och ha den kvar. Det kanske är det som är Sverigedemokraternas
            politik på detta område, vad vet jag.
          </note>
          <note>
            Fru talman! Jag kan konstatera att det i år finns ovanligt få
            motioner på detta område. Vi har tidigare under åren haft väldigt
            många viktiga motio ­ ner att behandla på området yrkestrafik.
            Visserligen har det ofta varit tillsammans med taxi, men även
            i taxibetänkandet som kommer om några veckor är det ganska få
            motioner.
          </note>
          <note>
            Man kan fråga sig vad som har hänt när det gäller motionsskrivandet.
            Jag tror helt enkelt att det börjar hända så mycket inom yrkestrafikens
            område att det inte finns så mycket mer att skriva motioner om.
            Jag tror att det är en av förklaringarna som måste ges, och om
            vi närmare redogör för vad som har hänt under den mandatperiod
            vi snart lämnar ser man att det är så det är. Vi har en mycket
            handlingskraftig regering på det här området.
          </note>
          <note>
            När det gäller klampning och cabotage, som har diskuterats en
            hel del här, infördes från mars 2015, tror jag att det var, nya
            regler som innebar att en överträdelse av bestämmelserna för cabotagetransport
            på väg ska leda till en sanktionsavgift på 40 000 kronor. Det
            var alliansregeringen som efter mycket om och men lade fram en
            proposition på det området. Man lade fram propositionen i augusti
            månad efter att ha haft åtta år på sig att göra någonting, för
            att nu använda er logik.
          </note>
          <note>
            Nu tror jag inte riktigt att man hade åtta år på sig, men vi
            riktade ju tillkännagivanden på det här området till den dåvarande
            regeringen under hela min tid i utskottet, från 2010 och framåt.
            Men ingenting hände.
          </note>
          <note>
            Det här innebar att den riksdag vars tid gick ut 2014 inte kunde
            behandla ärendet. Vi var då tvungna att ta över propositionen.
            Vi såg att förslaget var ganska ihåligt, och det beslut som riksdagen
            sedan tog, när man riktat ett tillkännagivande till regeringen
            om förlängd klampning, visar ju att det förslag alliansregeringen
            lade fram inte var till fyllest. Det skulle ha behövts någonting
            mer än det man lade fram.
          </note>
          <note>
            Nu valde vi ändå att gå fram med det här, eftersom vi såg att
            det var viktigare att få någonting på plats, någonting som vi
            kunde börja jobba utifrån. Sedan kunde vi utreda fortsättningen.
          </note>
          <note>
            Det första förslag man lade fram hade dessutom en sanktionsavgift
            på endast 20 000 kronor, en liten kittling under hakan på dem
            som begår olagligheterna. Efter en del rabalder ändrades detta
            faktiskt av regeringen till 40 000 kronor, men det var efter ganska
            mycket diskussioner med Catharina Elmsäter-Svärd, som då var minister
            på området. Från början var det också bara tänkt att klampning
            skulle kunna tillgripas vid allvarliga hot mot trafiksäkerheten.
            Sedan ändrades detta till att även omfatta cabotagebrott, vilket
            gäller nu.
          </note>
          <note>
            Men som så ofta med alliansregeringens propositioner på det här
            området var detta ett hafsverk. Det visar även de tillkännagivanden
            som riksdagen kom med. Den 17 juni i fjol ändrade vi därför lagen
            så att den verkligen omfattade även cabotagebrott. Detta var nämligen
            oklart, och domstolar och åklagare var tvungna att gå in när det
            gällde just cabotagebrott. Vi rättade till det, och det ändrades.
          </note>
          <note>
            Vi lyssnade på kritiken i stället för att slå den ifrån oss,
            som den tidigare regeringen gjorde när det gäller deras hafsverk.
            Dessutom har vi satsat 100 miljoner på polisen för att bättre
            kunna kontrollera cabotagetrafiken. Detta är viktiga insatser
            som främjar en sund konkurrens inom åkerinäringen.
          </note>
          <note>
            Fru talman! Sedan kommer vi till det här med sjysta villkor i
            beställaransvar. Regeringen gav 2015 – på hösten tror jag att
            det var – Transportstyrelsen i uppdrag att följa upp de genomförda
            reformerna på området och utreda sju aktuella frågor inom yrkestrafiken.
            Man prioriterade särskilt frågan om ett skärpt beställaransvar.
          </note>
          <note>
            De sju uppdragen gällde för det första, som jag sa, att se över
            nuvaran ­ de regleringen av beställaransvar. Där har vi nu en
            proposition på bordet.
          </note>
          <note>
            För det andra gällde det att utreda om klampningen skulle kunna
            bestå längre än under 24 timmar. Också om detta har vi en proposition
            på bordet. I den finns en viktig distinktion, nämligen att polisman
            och tulltjänsteman ska kunna utföra klampning. Det är viktigt
            i sammanhanget, och vi har som sagt propositionen på bordet.
          </note>
          <note>
            För det tredje handlar det om att se över möjligheten att tillåta
            mindre avvikelser från reglerna om kör- och vilotider. Ändringarna
            i förordningen är genomförda. Jag återkommer till detta.
          </note>
          <note>
            För det fjärde handlar det om att Transportstyrelsen ska överväga
            olika alternativ för hur EU:s regler kan ändras så att krav på
            dokumentation ska kunna ställas direkt i samband med vägkontroller
            av godstrafik. Man ska helt enkelt kunna visa på dokumentation.
          </note>
          <note>
            Transportstyrelsen bör även bevaka EU-kommissionens pågående
            arbete med att ta fram nya förslag inom vägtransportområdet. Regeringen
            följer frågan och driver på inom det så kallade Road Alliance,
            det vill säga de länder som drar åt samma håll inom EU som Sverige.
            Detta är någonting som den förra regeringen inte ville vara med
            på. Och varför då? Jo, därför att ni egentligen ville avreglera
            hela området, precis som Catharina Elmsäter-Svärd sa här i kammaren.
            Man var inne på den liberalisering som dåvarande kommissionär
            drev. Nu har man gudskelov ändrat sig i denna fråga, och det är
            bra. Men på den tiden var det alltså på det sättet, och därför
            fick Sverige inte vara med i Road Alliance.
          </note>
          <note>
            För det femte gäller det att se över införlivandet av Europeiska
            unionens bestämmelser om kombinerade transporter i svensk rätt.
            Detta är nu under beredning, och man tittar på det. Men här måste
            vi också driva på när det gäller EU för att kunna få igenom sådana
            ändringar i bestämmelserna.
          </note>
          <note>
            För det sjätte handlar det om att kartlägga och analysera och
            vid behov föreslå förändringar beträffande hantering av och inriktning
            för Sveriges bilaterala och multilaterala vägtransportavtal. Också
            detta är en viktig bit som Transportstyrelsen fick i uppdrag att
            titta på. Man skulle särskilt överväga om det är motiverat med
            förändrade villkor för tredjelandstransporter. Det handlar alltså
            om de TIR-skyltar som man brukar se på lastbilar.
          </note>
          <note>
            För det sjunde skulle man utreda behov av utökade vinterdäckskrav
            för tunga fordon. Detta har vi behandlat i riksdagen i samband
            med trafiksäkerhetsbetänkandet, och det är genomfört.
          </note>
          <note>
            Jag kan bara konstatera att den regering vi nu har levererar
            på yrkestrafikens område.
          </note>
          <note>
            Fru talman! Jag ska säga något om kör- och vilotider. Det system
            vi har i Sverige har vi nu gjort om så att man vid lindrigare
            förseelser, typ sådana som har varit uppe i diskussionen nu, har
            sänkt avgifterna på ett betydande sätt. Man har sänkt dem rejält.
            Men vid upprepade brott, där överträdelse av kör- och vilotider
            sätts i system, har avgifterna i stället höjts på ett betydande
            sätt. Det handlar om upp till 800 000 kronor från det tidigare
            200 000 kronor.
          </note>
          <note>
            Detta trädde i kraft så sent som i mars månad, tror jag att det
            var, i år. Det innebär att när man talar om kör- och vilotider
            i dag är det många som hänvisar till det gamla systemet. De har
            inte någon riktig erfarenhet av hur det nya fungerar. Det är viktigt
            att säga i sammanhanget.
          </note>
          <note>
            Det är också viktigt att säga att om man gör generella undantag
            från ett system innebär det bara att man flyttar fram gränserna
            för dem som vill överträda kör- och vilotider. Sedan får vi i
            stället en debatt om den nya gränsen, 5 procent eller 10 procent
            eller något sådant, och till slut vet vi inte riktigt vad som
            gäller på området.
          </note>
          <note>
            Det är även viktigt att säga att det inte finns någon möjlighet
            i EU:s regelverk att gå ifrån det regelverk vi har i Sverige i
            dag.
          </note>
          <note>
            Vi har infört en del trafiksäkerhetshöjande åtgärder. Alkobommarna
            har varit uppe till diskussion här tidigare. De införs nu i alla
            hamnar med person- och lastbilstrafik. Jag kommer ihåg vad som
            hände under den förra regeringens tid. Catharina Elmsäter-Svärd
            stod här i talarstolen och sa: Ja, ja, det var nog bra med det
            där försöket. Men nu var det över, och nu skulle det inte bli
            något mer av det.
          </note>
          <note>
            Så betraktade den förra regeringen alkobommarna; det var ungefär
            som att släpa katten baklänges när vi talade om alkobommar. Visst,
            det var ett bra försök som genomfördes i Göteborg. Men sedan blev
            det inget mer. Därför är det bra att man nu har uppmärksammat
            detta från Alliansens sida. Speciellt Sten Bergheden talade mycket
            om alkobommar i sitt anförande. Det är bra. Sten Bergheden mår
            bra av att vara i opposition. Då kan han till och med komma på
            bra förslag, som exempelvis alkobommar.
          </note>
          <note>
            Sverige har nu som ett av de sista länderna i Europa förbjudit
            att man pratar i handhållen mobiltelefon och att man sms:ar, facebookar
            och allt vad man nu kan göra med en modern mobiltelefon samtidigt
            som man kör bil, lastbil eller buss. Även här mötte vi ett stort
            motstånd under den förra mandatperioden. Det sas att det var teknikfientligt.
            Många klassiska uttal ­ anden från denna talarstol gjordes från
            framför allt en av Moderaternas företrädare i debatten. Men nu
            är detta genomfört, och många, inte minst Motormännen, tackar
            oss för reformen.
          </note>
          <note>
            Vi har förenklat bestämmelserna för bärgning av långa fordon.
            Det underlättar mycket för åkeri- och bussnäringen när olyckan
            har varit framme.
          </note>
          <note>
            Vi har infört bestämmelser om vinterdäck på hela ekipaget för
            lastbilar, både svenska och utländska, vilket är viktigt att komma
            ihåg, när det råder vinterväglag. Det är egentligen obegripligt
            att vi inte haft det tidigare, men så har det varit. Kom dock
            ihåg vilken strid vi fick ta med den förra reger ­ ingen också
            här bara för att genomföra detta på drivaxel! Det var en lång
            argumentation vi fick ha på området.
          </note>
          <note>
            Fru talman! Vi har nu infört bestämmelser om tyngre lastbilar.
            Först gällde det 64 ton och sedan 74 ton. Det görs ibland ett
            stort nummer av att det är en ganska begränsad del av vägnätet
            som man får köra på. Vi har haft Trafikverket hos oss i trafikutskottet,
            och vi såg då att de har lättat upp detta betydligt. Det är alltså
            betydligt många fler mil väg nu än det var i det första förslaget.
            Och riktningen är klar och tydlig: Hela vägnätet ska inom ett
            antal års tid upplåtas. Det hela kommer alltså att utökas betydligt.
          </note>
          <note>
            Jag vill säga två saker om detta. För det första: Om nu detta
            var en så angelägen fråga för Alliansen som man har framfört –
            varför gjordes då inget under er tid? Det hände ju ingenting när
            det gäller längre och tyngre fordon. Alla utredningar fanns på
            plats redan då. Försöket med ETT-fordon mellan Överkalix och Piteå
            har gjorts. Det fick man till och med förlängt, och man var tvungen
            att investera i en ny bil för att kunna fortsätta med försöket.
            Alla andra försök var gjorda, men ingenting hände.
          </note>
          <note>
            För det andra: Jag tror att man insåg att om man genomförde detta
            var man tvungen att satsa väldigt mycket mer pengar på vägar,
            och då var man tvungen att ta en prioriteringsdiskussion: Sänka
            skatter eller satsa mer på vägar? Satsa mer på svensk konkurrenskraft
            eller sänka skatter? Man valde att sänka skatter. Man valde inte
            industrins konkurrenskraft. Och varför skulle man göra det? Industrin
            var ju basically gone, enligt statsministern.
          </note>
          <note>
            Fru talman! Det finns naturligtvis mycket kvar att göra på det
            här området. Vi vill ha en åkeribransch med konkurrens på lika
            och sjysta villkor. En sak som bekymrar och som också har uttryckts
            härifrån talarstolen är hur vi ska kunna kontrollera det här.
            Vi har haft en betydande nedgång i antalet trafikpoliser, men
            den nedgången började inte för fyra år sedan. Den började långt
            tidigare. Även här kan man säga att åtgärder hade kunnat vidtas
            tidigare, men nu är vi där vi är. Som jag ser det måste vi satsa
            betydligt mer. Det finns också uttryckt i betänkandet att vi ska
            följa den här frågan från trafikutskottets sida.
          </note>
          <note>
            Man kan också fråga sig om den nya polisorganisation vi har på
            plats verkligen klarar av det här med trafikfrågorna i och med
            regionaliseringen av allting. Det kanske är så att man måste fundera
            på att göra en nationell organisation på trafikpolisens område.
            Det är möjligt, men det är sådant vi får titta på i framtiden
            och se vad vi kan göra. Vi måste följa den här frågan, och jag
            tror att det är jätteviktigt att vi också tittar på bilinspektörernas
            funktion och roll i det här sammanhanget.
          </note>
          <note>
            Fru talman! Jag har dragit över min talartid betydligt men vill
            i alla fall avsluta med att yrka bifall till förslaget i betänkandet
            och avslag på samtliga reservationer.
          </note>
          <note>
            (Applåder)
          </note>
          <note>
            I detta anförande instämde Lars Mejern Larsson, Rikard Larsson,
            Teres Lindberg, Pia Nilsson, Jasenko Omanovic och Suzanne Svensson
            (alla S).
          </note>
          <note type="speaker">
            Anf. 91 ANDERS ÅKESSON (C) replik:
          </note>
          <note>
            Fru talman! Varav hjärtat är fullt etcetera.
          </note>
          <note>
            ”Hafsverk” sa Leif Pettersson om det som ligger till grund för
            den tilläggsändring som vi just nu hanterar. Min minnesbild, Leif
            Pettersson, är att dåvarande statsrådet Anna Johansson uttryckte
            en utomordentlig stolthet över den klampningslagstiftning som
            riksdagen antog 2015 då hon, om jag inte minns helt fel, dessutom
            själv deltog i debatten och var mycket nöjd. I samma betänkande
            och riksdagsdebatt var det ett tillkännagivande som sa att detta
            skulle följas upp, och nu kom uppföljningen. Vi ska vara försiktiga.
          </note>
          <note>
            Jag noterar också, Leif Pettersson, att regeringspartnern Miljöpartiet
            uppenbart inte prioriterar trafiksäkerhetsfrågor som Leif Pettersson.
            Pettersson fick väl deras talartid också, för de deltar inte i
            debatten.
          </note>
          <note>
            I en departementsskrivelse från Finansdepartementet som just
            nu är ute på remiss talar man sig varm för avståndsbaserad vägslitageavgift,
            alltså kilometerskatt på vanlig svenska. Det är någonting som
            mycket dramatiskt skulle förändra konkurrensförutsättningarna
            i svensk exportindustri och straffa avstånd mycket kraftigt. I
            skrivelsen talas det mycket om gps-positionering i syfte att få
            ordning och reda på vägtrafiken och kunna kon ­ trollera och lagföra
            brott mot cabotageregler och kör- och vilotider etce ­ tera.
          </note>
          <note>
            Min fråga till Leif Pettersson, som har god inblick i Regeringskansliet
            i och med att han företräder ett regeringsparti, är: Är kilometerskatt
            och gps-positionering ett sammanvuxet faktum i den regeringspolitik
            som just nu förs?
          </note>
          <note type="speaker">
            Anf. 92 LEIF PETTERSSON (S) replik:
          </note>
          <note>
            Fru talman! Den proposition som vi antog om klampning blev väl
            inte så bra, för att kanske uttrycka sig lite mildare, utan var
            tvungen att göras om. Vi insåg det ganska snabbt, och det var
            ni också med på. Det är ett faktum att det var på det sättet.
            Att statsrådet var nöjd med att någonting över huvud taget kom
            på plats får man väl prata med henne om.
          </note>
          <note>
            När det gäller vägslitageskatten har ingen i dag lagt fram några
            förslag när det gäller nivåer på skatten eller på pengar som ska
            plockas in eller något sådant. Det finns inga förslag på det området.
            Det som man har skickat ut som en skrivelse på remiss handlar
            om ett system där man först och främst behandlar svenska och utländska
            fordon på samma sätt. Vi kan inte införa bara gps-positionering
            lite hipp som happ och säga att bara utländska fordon ska ha det,
            utan det måste vi i så fall se till att alla fordon i Sverige
            har precis på samma sätt som när vi kommer till andra länder som
            har sådana system och våra fordon från Sverige måste ha transpondrar
            av olika slag.
          </note>
          <note>
            Jag tror att det är viktigt att poängtera i det här sammanhanget
            att den här frågan inte alls är färdig för diskussion ännu. Den
            finns ute på remiss, och vad det kommer att ge är svårt att säga
            i dag, för vi vet inte det. Sedan är det dessutom en fråga som
            skatteutskottet antagligen ska behandla, så det är väl inte riktig
            vår fråga ens.
          </note>
          <note type="speaker">
            Anf. 93 ANDERS ÅKESSON (C) replik:
          </note>
          <note>
            Fru talman! Det är helt uppenbart att tidigare statsrådet Johansson
            och ledamoten Pettersson har väldigt olika uppfattning om den
            proposition som 2014 hanterades och som Pettersson nyss kallade
            hafsig och som Johansson var mycket stolt över. Men det är historia.
          </note>
          <note>
            Det är helt riktigt, Pettersson, att krontal inte nämns i departementsskrivelsen
            som är utsänd på remiss. Det kan bli en kilometerskatt på 20,
            30 eller 40 kronor per mil – det kan man inte förhålla sig till.
            Men i departementsskrivelsen argumenteras det starkt för bättre
            ordning och reda i yrkestrafiken genom bättre kontroll. Fine,
            check på det, säger Centerpartiet och jag. Men min fråga var på
            vilket sätt obligatorisk gps-positionering i syfte att få ordning
            och reda är sammangift med den kilometerskatt socialdemokratin
            med kraft argumenterar för. Det är det jag vill höra. Man skickar
            självklart inte ut remissmaterial från Finansdepartementet lite
            på chansning, utan det är klart att man har en djupare tanke än
            så. Är det möjligen så, Pettersson, att man vet om att kilometerskatten
            är djupt impopulär men att man förklär den i ord om ordning och
            reda och gps? Det finns inga tekniska samband eller förutsättningar
            när det gäller att hålla reda på de fordon som kör i vårt land
            med gps-positionering och att därtill koppla på en avståndsbaserad
            vägslitageavgift eller kilometerskatt. Det finns inte, men jag
            vill ändå höra Leif Petterssons argumentation för varför man har
            kopplat ihop det.
          </note>
          <note type="speaker">
            Anf. 94 LEIF PETTERSSON (S) replik:
          </note>
          <note>
            Fru talman! Anledningen till att det här är ihopkopplat är självklar.
            Om vi ska ha koll på alla bilar måste det ske via gps-positionering.
            Man måste också kunna kontrollera att transpondrarna faktiskt
            är på. Det är ett system som naturligtvis kommer att kosta pengar
            att införa. Därför måste man se till att plocka in intäkter för
            det. Om det sedan ska vara så att man gör någon sorts skatteväxling
            när man inför det här eller om det ska vara på något annat sätt
            vet vi inte ännu. Det man nu tittar på är hur systemet ska fungera.
            Att då måla en viss potentat på väggen och säga att det här skulle
            kosta 40 spänn milen ska man nog akta sig för i det här fallet.
            Det kan nog vara så att det här blir ett totalt neutralt system
            som inte plockar in några pengar men i stället håller ordning
            och reda på vägarna. Det kan mycket väl bli på det sättet. Det
            är en möjlighet, men det vet vi inte ännu. Jag tror att det är
            viktigt att man faktiskt tittar på det här.
          </note>
          <note>
            Kom också ihåg en annan sak. När vi tidigare sa – det här trodde
            jag nästan att Anders Åkesson skulle komma t ill – att vi skulle
            plocka in 4 miljarder på det här sättet var det ett läge när statsfinanserna
            var i minst sagt dåligt skick. Nu är det inte så längre. Därför
            behöver vi inte av det skälet säga att vi ska ha ett stort överskott
            i systemet. Det som nu tittas på är systemet i sig, inte några
            nivåer när det gäller skatterna.
          </note>
          <note type="speaker">
            Anf. 95 JIMMY STÅHL (SD) replik:
          </note>
          <note>
            Fru talman! Jag kunde inte låta bli att ta replik på Leif Pettersson.
            Leif Pettersson sitter i ett sjunkande skepp av vikande opinionssiffror.
            Samtidigt står han i talarstolen och raljerar över något som Peter
            Lundgren har sagt.
          </note>
          <note>
            Jag har god kontakt med Peter Lundgren; det stämmer att han tycker
            att beställaransvaret är innehållslöst. Det kontrolleras om det
            finns tillstånd för att köra gods på väg. Det är inte det som
            är problemet. Problemet är att man bryter mot alla regler och
            att vi har för få poliser för att kontrollera det.
          </note>
          <note>
            Vilka tankar har regeringen när det gäller att lösa problematiken
            på kort sikt, Leif Pettersson? Men det kanske inte går att lösa
            på kort sikt, med tanke på hur lång tid det tog att utreda tolv
            timmars förlängd klampning.
          </note>
          <note type="speaker">
            Anf. 96 LEIF PETTERSSON (S) replik:
          </note>
          <note>
            Fru talman! När det gäller förlängd klampning hänvisar jag till
            det Nina Lundström sa om möjligheterna att klampa längre än 36
            timmar.
          </note>
          <note>
            Jimmy Ståhl vill kanske i stället ha ett domstolsförfarande som
            kan dröja veckor. Under den tiden hinner en lastbil köra ganska
            långt. Och då hinner vi inte få fast en enda. Men det är upp till
            Jimmy Ståhl att driva en sådan fråga i så fall.
          </note>
          <note>
            Det är anmärkningsvärt att en representant för ett riksdagsparti
            – i det här fallet visserligen en EU-parlamentariker, men ändå
            – kan uttrycka sig på det sättet i en debatt. Sverigedemokraterna
            lägger samtidigt inte fram någon motion i riksdagen om att skippa
            beställaransvaret och att ha något annat i stället. Något annat
            måste nämligen på plats i stället, eller är det bara bra som det
            är? Den frågan måste man ställa sig.
          </note>
          <note>
            Jag lutar nog åt förklaringen som jag hade i slutet av den delen
            av mitt anförande. Ni vill både äta kakan och ha den kvar, Jimmy
            Ståhl. Ni vill både kunna skälla på förslag som den här regeringen
            har lagt fram och samtidigt säga: ”Nej, vi är med.” Den taktiken
            använder ni i många andra frågor. Ta bara vinster i välfärden,
            till exempel. Där var ni först med, men sedan sa ni att något
            sådant inte skulle läggas fram.
          </note>
          <note>
            Sverigedemokraterna är ett opålitligt parti, ett djupt opålitligt
            parti som kan uttrycka sig på i princip vilket sätt som helst
            i vilken fråga som helst. Men någon linje har ni inte.
          </note>
          <note type="speaker">
            Anf. 97 JIMMY STÅHL (SD) replik:
          </note>
          <note>
            Fru talman! Återigen får jag inga svar. Leif Pettersson hade
            ödmjukheten att dra över sin talartid med tio minuter. Han talade
            alltså dubbelt så lång tid som han hade anmält. Men jag blev inte
            mycket klokare för det.
          </note>
          <note>
            I Tyskland finns något som heter pay or stay. Varför skulle vi
            inte kunna ha det i Sverige? Man sitt er fast tills man har betalat,
            o ch betalar man inte sitter man fast.
          </note>
          <note>
            Jag önskar att Leif Pettersson ska svara på frågorna och upprepar
            dem därför. Vad tänker Leif Pettersson göra för att stärka svensk
            åkerinäring på kort sikt? Jag misstänker att jag inte får något
            svar på det den här gången heller.
          </note>
          <note>
            Om man är nöjd med det förfall som sker i Sverige i dag ska man
            rösta på Leif Petterssons parti. Om man vill ha förändring röstar
            man på något annat.
          </note>
          <note type="speaker">
            Anf. 98 LEIF PETTERSSON (S) replik:
          </note>
          <note>
            Fru talman! Valrörelsen har krupit in i riksdagen redan nu. Det
            märktes på Sten Berghedens anförande och på Jimmy Ståhls replik
            nu. Jag tycker att det är lite sorgligt, men det är bara att konstatera
            att så är fallet.
          </note>
          <note>
            Det vi vill göra för att stärka svensk åkerinäring på kort sikt
            är att införa beställaransvaret, och vi har klampningen under
            längre tid. Det gäller att få ordning och reda på vägen. Och det
            får vi genom att införa ett beställaransvar, genom att se till
            att ansvaret verkligen tas i alla led. Det var precis det Robert
            Halef redogjorde för i sitt anförande. Jimmy Ståhl kanske glömde
            att lyssna precis då, men det var ett bra anförande från Robert
            Halef i den delen. Därför behöver jag inte upprepa det.
          </note>
          <note>
            För svensk åkerinäring är det viktigt med ordning och reda och
            konkurrens på lika villkor.
          </note>
          <note>
            Det är också viktigt att vi får fler poliser på plats. Men det
            tar tio år att utbilda trafikpoliser. Och det är inte på det sättet
            att nedgången när det gäller trafikpoliser började för fyra år
            sedan. Den har skett under lång tid. Poliser har sökt sig från
            trafikuppdrag till andra uppdrag, därför att man har tyckt att
            det har varit viktigare saker att syssla med. Det har inte heller
            gått att rekrytera unga poliser till att bli trafikpoliser. I
            stället har vi börjat anställa bilinspektörer. Vi måste se över
            vilken kompetens de ska ha, som jag sa i mitt anförande.
          </note>
          <note>
            Jag tror att det här är viktiga åtgärder för svensk åkerinäring.
            Men det gäller också att åkerin äringen själv gör vad man kan,
            o ch det gör man genom initiativet Fair Transport, som jag återigen
            vill föra fram och hylla.
          </note>
          <note type="speaker">
            Anf. 99 STEN BERGHEDEN (M) replik:
          </note>
          <note>
            Fru talman! Visst summerar vi snart fyra år med en socialdemokratisk
            regering. Med facit i hand kan vi konstatera att det man sa före
            valet icke har levererats. Däremot har man gjort en del andra
            trevande försök att rätta till saker och ting. Men det är inget
            som märks där ute på våra vägar.
          </note>
          <note>
            Det var ett långt tal Leif Pettersson höll. Men i sak var det
            oerhört fattigt. Det är bara att konstatera att Socialdemokraterna
            egentligen är som piggast i opposition. Det är då man jobbar och
            sliter. Sedan sätter man sig på sina händer i regeringsställning
            och gör ingenting. Man tillsätter en utredning för att flytta
            fram klampningstiden med tolv timmar, och den utredningen håller
            man på med i tre och ett halvt år, för att komma fram till att
            det inte är möjligt att klampa längre än ytterligare tolv timmar.
          </note>
          <note>
            På tre och ett halvt år hade vi nog kunnat utreda de flesta frågorna
            inom hela åkerinäringen. Vi hade kunnat titta över vad som skulle
            kunna vara den tyska modellen, att klampa tills vi verkligen har
            fått fast dem och fått in böterna. Men i stället valde man tolv
            timmar.
          </note>
          <note>
            Jag måste fråga: Är Leif Pettersson nöjd med tolv timmar? Är
            det verkligen att klampa på riktigt, som man sa före valet, fru
            talman? Har man nått det målet nu?
          </note>
          <note>
            Jag ställde en fråga i mitt anförande som jag gärna vill ha svar
            på. Jag tänkte att nu kommer väl Leif Pettersson ändå att ägna
            sig åt att svara på den frågan i sitt långa anförande på nästan
            20 minuter. Men nej, det gjorde han inte med ett enda ord.
          </note>
          <note>
            Vi vill ha en konkurrensutredning för att stämma av hur konkurrens
            ­ situationen ser ut för svensk åkerinäring gentemot utländska
            åkare. När kommer den utredningen? Det svaret borde vi kunna få.
            Det har riksdagen faktiskt ställt sig bakom, och det vore väl
            rimligt att börja utreda konkur ­ renssituationen innan ni utreder
            nya skatter.
          </note>
          <note type="speaker">
            Anf. 100 LEIF PETTERSSON (S) replik:
          </note>
          <note>
            Fru talman! Jag börjar med konkurrensutredningen. I den debatten
            påpekade jag för Sten Bergheden att den utredningen är att slag
            i luften, men det lyssnade han naturligtvis inte på. Utredning
            av konkurrensvillkoren görs nämligen ständigt av Transportstyrelsen.
            I Transportstyrelsens instruktion står det att man ska se över
            den svenska konkurrenssituationen. Det görs alltså löpande.
          </note>
          <note>
            Man behöver inte tillsätta en utredning och vänta i flera år
            på ett resultat, för det är ju vad som skulle hända i så fall.
            Det är alltså ett slag i luften som inte innebär något.
          </note>
          <note>
            När det gäller detta med 36-timmarsklampning hade jag gärna sett
            att vi hade kunnat få längre tid, men nu går det inte. Det går
            inte att få längre klampningstid utan ett domstolsförfarande.
            Sten Bergheden vet att om det ska bli ett domstolsförfarande hinner
            det gå mycket lång tid innan vi kan vidta någon åtgärd. Då har
            lastbilen redan hunnit köra lång väg och är borta. Den är borta
            med vinden, så att säga. Detta blir alltså bara ytterligare ett
            slag i luften, när det handlar om möjligheter att åtgärda de fel
            som finns.
          </note>
          <note>
            Sten Bergheden, under åtta år hade vi en alliansregering i Sverige.
            Kan du nämna ett enda förslag som den alliansregeringen genomförde
            eller lade fram här i riksdagen som förbättrade situationen för
            svensk åkerinäring? Jag kan inte det, för det finns inget.
          </note>
          <note type="speaker">
            Anf. 101 STEN BERGHEDEN (M) replik:
          </note>
          <note>
            Fru talman! Jag kan inte räkna upp allt. Vi införde första steget
            i beställaransvaret. Vi införde försök med alkobommar. Vi införde
            krav på vinterdäck på drivaxeln. Det var några delar. Vi satte
            också igång en utredning för att få till stånd sund konkurrens
            på våra vägar. Där kom vi fram till en hel del förslag, som vi
            sedan förväntade oss att nästa regering, i det här fallet den
            socialdemokratiska regeringen, skulle fortsätta driva. Men i stället
            började ni utreda nya skatter för åkerinäringen.
          </note>
          <note>
            Jag tolkar det som att Leif Pettersson och regeringen inte tänker
            tillsätta någon utredning om konkurrenssituationen. Däremot kan
            man tänka sig att införa en ytterligare skatt på diesel på 1 krona
            eller 1,50 utan att ha någon kontroll. Om ni hade tittat på konkurrenssituationen
            skulle ni ha slängt skattehöjningen på diesel och bensin i papperskorgen,
            för den försämrar ju konkurrensen ännu mer. Att i det läget ens
            komma på tanken att införa en ytterligare kilometerskatt som skulle
            drabba ett av de länder i Europa som är mest beroende av långa
            transporter kommer – det säger sig självt – att snedvrida konkurrensen
            ännu mer.
          </note>
          <note>
            Jag vill ändå ha svar på ytterligare några frågor. Leif öppnade
            för att vi skulle titta på en polis som är bättre organiserad
            när det gäller trafikövervakningen, alltså något liknande trafikpolis.
            Tyskarna har BAG. Detta har vi moderater motionerat om och drivit
            på för. Är Leif beredd att titta på detta för att få en tydligare
            trafikpolis? Det skulle verkligen vara bättre om vi kunde få den
            funktionen mer renodlad.
          </note>
          <note>
            Alkobommarna var färdiga att tas i bruk. Utredningen var klar,
            och bommarna var uppsatta, först i Göteborg, sedan i Frihamnen
            i Stockholm. Men när Socialdemokraterna tog över lade de ned detta.
            De gjorde ingenting. De lämnade till och med bort alkobommarna
            till Finland under tiden, i stället för att sätta upp dem i svenska
            hamnar. Nu har vi alltså inga alkobommar. Varför blir det inga
            alkobommar? När kommer de?
          </note>
          <note type="speaker">
            Anf. 102 LEIF PETTERSSON (S) replik:
          </note>
          <note>
            Fru talman! Låt mig börja med bränslepriserna. Orsaken till att
            vi har så höga bränslepriser i dag är inte bränsleskatten, utan
            det är den svaga svenska kronan och en president på andra sidan
            det stora vattnet – Trump heter han visst i efternamn. Det är
            han som genom sina utspel om Iran ­ avtalet har sett till att
            oljepriserna gått upp. Sedan har vi en svag svensk krona. Sten
            Bergheden och andra här i kammaren vet att penningpolitiken är
            Riksbankens ansvar. Där kan regeringen inte göra någonting. Vi
            har i dag väldigt låga räntor i Sverige. Det innebär att vi har
            en svag svensk krona. Det innebär att vi får höga importpriser
            på bland annat diesel och bensin. Detta är orsakerna till att
            priset har gått upp just nu.
          </note>
          <note>
            När det gäller försöksverksamhet är det så här: All utrustning
            för försöksverksamhet, även försöket med elväg som pågår nu, måste
            monteras ned när försöket är slut. Sådana är bestämmelserna rörande
            försöksverksamhet i vårt land. Det har den här riksdagen fattat
            beslut om. Detta innebär att när försöket med alkobommar var över
            måste alkobommarna monteras ned.
          </note>
          <note>
            För att få fram ett beslut om de alkobommar som fanns i Göteborg
            krävdes en diskussion som var hur lång som helst. Sten Bergheden
            var inte speciellt intresserad av att införa dem. Regeringen sa:
            Nej, det vill vi inte. De kan ju kosta pengar, och det kan ju
            vara besvärligt för åkerinäringen på något sätt.
          </note>
          <note>
            Nu kommer alkobommarna.
          </note>
          <note type="speaker">
            Anf. 103 NINA LUNDSTRÖM (L) replik:
          </note>
          <note>
            Fru talman! Jag noterar att Leif Pettersson sa att regeringen
            har gjort allt och att det därför inte finns så många motioner
            att debattera här. Då vill jag påminna Leif Pettersson om att
            vi har en fördelning där våra förslag ligger i olika betänkanden.
            Jag räknade upp ett antal olika frågeställningar som jag i högsta
            grad tycker hör samman med de branschfrågor som vi talar om just
            nu. Jag tänker inte upprepa allt som blivit sagt, men jag tycker
            att det ändå finns anledning att ställa lite frågor till Leif
            Pettersson om hur läget egentligen ser ut.
          </note>
          <note>
            På de resor som jag har gjort efter att den nya lagen om kör-
            och vilotider infördes har jag kunnat konstatera att det fortfarande
            finns synpunkter från dem som verkar i branschen om att det är
            trubbigt. Företagare vill göra rätt, men det finns en trubbighet.
            Blir det en förseelse som beror på den mänskliga faktorn blir
            konsekvenserna fortfarande väldigt tuffa.
          </note>
          <note>
            Därför vill jag fråga om Leif Pettersson känner igen den bilden.
            Hur tänker Leif Pettersson och regeringen följa upp de regelförändringar
            som kom nu? De handlar ju om sanktionsavgifterna, och det finns
            lite olika tillämpningar i olika länder. Företagarna vill göra
            rätt. De vill att systemet ska vara effektivt, och de vill ha
            hjälp på vägen. Hur tänker Leif Pettersson följa upp det?
          </note>
          <note>
            När Transportstyrelsen gjorde utredningen var man väldigt tydlig
            med vad man inte tittade på och vad som inte ingick i uppdraget.
            Här har man alltså tittat på själva sanktionsavgiften. Jag vore
            tacksam om Leif Pettersson kunde utveckla vilka åtgärder man är
            beredd att vidta, om man nu tycker att det finns ett problem.
          </note>
          <note type="speaker">
            Anf. 104 LEIF PETTERSSON (S) replik:
          </note>
          <note>
            Fru talman! Nu har reglerna inte varit i funktion så länge. Man
            kanske ska låta dem verka ett tag först och sedan se hur utfallet
            blir.
          </note>
          <note>
            Man sänker alltså avgiften för enklare överträdelser till 5 000
            kronor, och man höjer den rejält för dem som begår systematiska
            överträdelser av reglerna. Det tycker jag är rätt väg att gå.
            De som försöker utnyttja ett system eller sätter sig över det
            ska betala rejält. De andra ska inte behöva betala. Vi får väl
            se vad det leder till.
          </note>
          <note>
            Kom också ihåg vad Transportstyrelsen sa till oss när de var
            hos oss i utskottet. Om man exempelvis har några kilometer kvar
            hem och kör den sträckan fastän det innebär att man överträder
            kör- och vilotiderna kan man göra en ordentlig anteckning om det
            och skriva varför man har överträtt reglerna. Då får man ingen
            påföljd alls. Det är också en möjlighet som finns. Men då måste
            man följa det regelverk som finns. Man får inte bara rycka på
            axlarna och säga: Äh, vad fasen, vi får ju ändå betala! Ursäkta
            uttrycket! Om man verkligen lägger sig vinn om att följa de regler
            som finns är detta inget stort problem.
          </note>
          <note>
            Jag har också träffat ganska många åkeriföretag som kör med sjysta
            villkor. De säger att kör- och vilotiderna inte är ett problem.
            Däremot är konkurrensen ett problem som de vill att vi ska göra
            något åt. Vi måste kunna följa vad andra gör, apropå den debatt
            jag hade med Anders Åkesson här tidigare.
          </note>
          <note>
            Låt systemet verka ett tag. Sedan får vi utvärdera vad som har
            hänt och se om man måste vidta ytterligare förändringar av nivåerna.
          </note>
          <note type="speaker">
            Anf. 105 NINA LUNDSTRÖM (L) replik:
          </note>
          <note>
            Fru talman! Leif Pettersson och jag är helt överens om att det
            ska råda sjysta villkor och att vi ska se till att det här fungerar.
            De som inte sköter sig ska betala. Det ska ställas ut sanktionsavgifter.
          </note>
          <note>
            Det är dock intressant att notera hur många småföretagare där
            ute som verkligen försöker göra rätt. De som jag har lyssnat på
            kan göra ganska enkla åtgärder. Man känner att det är ganska tufft.
          </note>
          <note>
            Anledningen till att jag ställde frågan var att man i majoritetstexten
            i betänkandet tar upp parallellen med andra länder inom EU. På
            s. 22 står det så här: De flesta länder utfärdar en varning om
            det endast finns enstaka mindre överträdelser.
          </note>
          <note>
            Då blir jag lite fundersam. I och med att det står så i majoritetstexten
            och det inte är det förslag som ligger framme undrar jag lite
            grann vad det står för.
          </note>
          <note>
            Det andra gäller vad som står på s. 22 och 23: Medlemsländernas
            kontrolltjänstemän bör snarare fokusera på ett professionellt
            förhållningssätt vid kontrollutförandet, där man tar hänsyn till
            alla eventuella omständigheter i det enskilda fallet.
          </note>
          <note>
            Jag tror att den typen av formulering handlar om att se på helheten,
            men i förslagen finns ju inte det framme.
          </note>
          <note>
            Jag tror att det gäller att följa upp de nya reglerna. Om det
            inte bara handlar om sanktionsavgiften utan också om andra typer
            av åtgärder som behövs tycker jag att det är väldigt viktigt att
            framföra det. Därför har vi i Liberalerna valt att reservera oss
            till förmån för vår egen motion, där vi lyfter fram den mänskliga
            faktorn men också de extraordinära händelser som ingen kan ha
            rådighet över. Det handlar bland annat om Norrbotten, där det
            var en storm som påverkade tågtrafiken väldigt mycket. Det handlade
            om att evakuera passagerare.
          </note>
          <note>
            Jag menar att det är alldeles nödvändigt att följa upp detta,
            som många andra åtgärder, för att underlätta inte minst för de
            mindre åkerierna och företagarna där ute.
          </note>
          <note type="speaker">
            Anf. 106 LEIF PETTERSSON (S) replik:
          </note>
          <note>
            Fru talman! Jo, visst är det så, men när det är nödsituationer
            måste man naturligtvis vidta de åtgärder som behövs. Det var ju
            en sådan situation i den där stormen när man behövde evakuera
            ett tåg. Sedan är det tyvärr ofta så att det inte finns någon
            väg vid sidan av järnvägen som gör att man kan evakuera. Men det
            är ett annat problem.
          </note>
          <note>
            Sedan gäller det vad som står i betänkandet. Det ena är en beskrivning
            av hur det är i andra länder. Det andra knyter an till de bestämmelser
            som vi har nu. Man kan ju inte sätta upp regler för hur enskilda
            tjänstemän ska bete sig – det kan man inte göra. Vi sätter nu
            ett system. Det man tydligt säger är att man ska sänka avgifterna
            för mindre överträdelser. De kan skriva förklaringar till varför
            något har skett och så vidare, och då får de inga avgifter alls.
          </note>
          <note>
            På det sättet är det också en fingervisning om vad som är viktigt
            att titta på för dem som handlägger frågan. Det är viktigare att
            titta på dem som begår systematiska överträdelser, de som verkligen
            är bovarna, om man får uttrycka sig så, i sammanhanget. För de
            utnyttjar personalen på ett otillbörligt sätt, och det kan vi
            inte godkänna. Det är Nina Lundström också med på. Det tycker
            jag är det viktiga i sammanhanget.
          </note>
          <note>
            Kör- och vilotider är ju inte till för att jäklas med någon,
            utan de är helt enkelt till för att chaufförer och anställd personal
            ska ha drägliga arbetsvillkor. Det är jätteviktigt.
          </note>
          <note type="speaker">
            Anf. 107 EMMA WALLRUP (V):
          </note>
          <note>
            Fru talman! Vänsterpartiet skulle helst vilja ha klampning tills
            sank ­ tionsavgifterna är betalda, men eftersom detta förslag
            nu läggs fram och det kommer att prövas avvaktar vi. Men på längre
            sikt vill vi se det.
          </note>
          <note>
            Det är väldigt bra att uppföljningsplikten tas upp till diskussion
            när det gäller beställaransvaret. Vi behöver nämligen ha ett rejält
            beställaransvar där man verkligen kan få ett helhetsgrepp över
            situationen för att komma till rätta med avarterna. Men det är
            samtidigt viktigt att poängtera att vi kommer att behöva resurser
            till uppföljning av detta. Det har man sett i Finland. Man har
            ett beställaransvar, men det är ganska svårt att följa upp det,
            för det finns inte tillräckligt med resurser till polisen.
          </note>
          <note>
            Här måste man försöka hitta system. Det kan vara digitala system
            eller någon sorts smarta system som tar höjd för detta. Om man
            tänker igenom det ordentligt kanske man kan fånga in det perspektivet.
            Det är viktigt att ta med sig detta.
          </note>
          <note>
            När det kommer till polisen och resurser vill jag också säga
            att vi behöver en omfördelning i samhället av resurser. Vi har
            lagt resurserna ganska fel ganska länge. Vi prioriterar inte det
            viktigaste först, inte säkerhet och inte grundläggande funktioner,
            som vi gjorde för kanske 10–20 år sedan. Den senaste tiden har
            vi låtit kortsiktig vinst, så att säga, gå före. Tjänstemän som
            tar fram beslut, arkitekter som ritar hus, ingenjörer och så vidare
            har fått uppdrag där man pressar ut vinster och snarare vill att
            det ska se flashigt eller snyggt ut än att det ska vara funktionellt,
            säkert och robust.
          </note>
          <note>
            Samma sak gäller med omfördelningen av resurser i samhället och
            när vi ser till att vi har tillräckligt med resurser och marginaler
            till polis och så vidare.
          </note>
          <note>
            Här behöver vi få en kultur där vi tänker på helheten och där
            vi tar det viktigaste först, för vi är nu i ett sådant läge i
            samhället att vi ser väldigt många kriser på grund av att vi har
            prioriterat fel. Det gäller samhället och de ökade klyftorna men
            också klimatet.
          </note>
          <note>
            Med detta vill jag hoppa över till hela avregleringen av åkerinäringen
            och de problem vi ser med cabotage, som ju också kommer av en
            sorts avreglering från EU. Vi har pres sat ned priserna på transporter
            så att de har blivit orimligt billiga. Vi har, så att säga, lagren
            på vägarna i stället för i affärerna. Hela denna process har gjort
            att vi har dumpat arbetsvillkor. Vi har orimliga arbetsvillkor
            för åkerinäringen.
          </note>
          <note>
            Det är väldigt bra att vi nu får en lång rad åtgärder på plats
            som kan reglera detta. Det gäller klampning, beställaransvar och
            så vidare. Men vi behöver också ta ett större helhetsgrepp och
            se till att vi bygger robust och funktionellt. Ska det vara transporter
            ska det vara marginaler. De ska betala sin klimatpåverkan, och
            de ska betala vad det kostar. Vi ska snarare kanske gå över till
            ett transportsnålare samhälle om vi ska klara klimatmålen, men
            de som jobbar inom åkerinäringen ska få skäligt betalt. Det ska
            vara trafiksäkert och så vidare. Det behöver alltså göras en sorts
            kulturvända.
          </note>
          <note>
            Sedan gäller det gps i samband med kilometerskatten. Det är väldigt
            viktigt att gps-frågan finns med i den diskussionen. Tyskland
            är en förebild. De har väldigt bra kontroll på sina åkeriföretag,
            för de har gps. Det är bra att vi är medvetna om det och att vi
            jobbar i den riktningen, men kilometerskatten kommer att behövas
            tillsammans med gps.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 15.)
          </note>
          <note>
            § 12 En ny lag om företagshemligheter
          </note>
          <note>
            Civilutskottets betänkande 2017/18:CU24
          </note>
          <note>
            En ny lag om företagshemligheter (prop. 2017/18:200)
          </note>
          <note>
            föredrogs.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades under § 15.)
          </note>
          <note>
            Ajournering
          </note>
          <note>
            Kammaren beslutade kl. 15.38 på förslag av förste vice talmannen
            att ajournera sammanträdet till kl. 16.00, då votering skulle
            äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 16.00.
          </note>
          <note>
            § 13 Beslut om ärenden som slutdebatterats den 17 maj
          </note>
          <note>
            SoU22 Styrande principer inom hälso- och sjukvården och en förstärkt
            vårdgaranti
          </note>
          <note>
            Punkt 1 (Regeringens lagförslag)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            3. res. 2 (C)
          </note>
          <note>
            Förberedande votering:
          </note>
          <note>
            38 för res. 1
          </note>
          <note>
            19 för res. 2
          </note>
          <note>
            238 avstod
          </note>
          <note>
            54 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            238 för utskottet
          </note>
          <note>
            38 för res. 1
          </note>
          <note>
            19 avstod
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 73 M, 23 MP, 18 V, 14 L, 13 KD
          </note>
          <note>
            För res. 1: 33 SD, 5 -
          </note>
          <note>
            Avstod: 19 C
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Punkt 2 (Ytterligare förslag om vårdgarantin)
          </note>
          <note>
            1. utskottet
          </note>
          <note>
            2. res. 3 (SD, C)
          </note>
          <note>
            3. res. 4 (KD)
          </note>
          <note>
            Förberedande votering:
          </note>
          <note>
            57 för res. 3
          </note>
          <note>
            13 för res. 4
          </note>
          <note>
            225 avstod
          </note>
          <note>
            54 frånvarande
          </note>
          <note>
            Kammaren biträdde res. 3.
          </note>
          <note>
            Huvudvotering:
          </note>
          <note>
            225 för utskottet
          </note>
          <note>
            57 för res. 3
          </note>
          <note>
            13 avstod
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 73 M, 23 MP, 18 V, 14 L
          </note>
          <note>
            För res. 3: 33 SD, 19 C, 5 -
          </note>
          <note>
            Avstod: 13 KD
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Punkt 4 (Begreppet nära vård och primärvårdens uppdrag)
          </note>
          <note>
            1. utskottet
          </note>
          <note>
            2. res. 8 (S, MP, V)
          </note>
          <note>
            Votering:
          </note>
          <note>
            159 för utskottet
          </note>
          <note>
            136 för res. 8
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 S, 73 M, 33 SD, 1 MP, 19 C, 14 L, 13 KD, 5 -
          </note>
          <note>
            För res. 8: 96 S, 22 MP, 18 V
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Sultan Kayhan (S) och Pernilla Stålhammar (MP) anmälde att de
            avsett att rösta nej men markerats ha röstat ja.
          </note>
          <note>
            Punkt 5 (Styrande principer inom hälso- och sjukvården)
          </note>
          <note>
            1. utskottet
          </note>
          <note>
            2. res. 9 (V)
          </note>
          <note>
            Votering:
          </note>
          <note>
            277 för utskottet
          </note>
          <note>
            18 för res. 9
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 9 7 S, 73 M, 33 SD, 23 MP, 19 C, 14 L, 13 KD,
            5 -
          </note>
          <note>
            För res. 9: 18 V
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Punkt 6 (Fast läkare eller vårdkontakt)
          </note>
          <note>
            1. utskottet
          </note>
          <note>
            2. res. 12 (L)
          </note>
          <note>
            Votering:
          </note>
          <note>
            149 för utskottet
          </note>
          <note>
            14 för res. 12
          </note>
          <note>
            131 avstod
          </note>
          <note>
            55 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 22 MP, 18 V, 13 KD
          </note>
          <note>
            För res. 12: 14 L
          </note>
          <note>
            Avstod: 73 M, 33 SD, 1 MP, 19 C, 5 -
          </note>
          <note>
            Frånvarande: 17 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Rickard Persson (MP) anmälde att han avsett att rösta ja men
            markerats ha avstått från att rösta.
          </note>
          <note>
            Punkt 7 (Prestationsbaserat statsbidrag för att korta vårdköerna)
          </note>
          <note>
            1. utskottet
          </note>
          <note>
            2. res. 13 (M, C, L, KD)
          </note>
          <note>
            Votering:
          </note>
          <note>
            176 för utskottet
          </note>
          <note>
            119 för res. 13
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 33 SD, 23 MP, 18 V, 5 -
          </note>
          <note>
            För res. 13: 73 M, 19 C, 14 L, 13 KD
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            UU12 Europarådet
          </note>
          <note>
            Punkt 1 (Europarådet och Europakonventionen)
          </note>
          <note>
            1. utskottet
          </note>
          <note>
            2. res. 1 (M)
          </note>
          <note>
            3. res. 2 (SD)
          </note>
          <note>
            4. res. 3 (C)
          </note>
          <note>
            Förberedande votering 1:
          </note>
          <note>
            37 för res. 2
          </note>
          <note>
            19 för res. 3
          </note>
          <note>
            239 avstod
          </note>
          <note>
            54 frånvarande
          </note>
          <note>
            Kammaren biträdde res. 2.
          </note>
          <note>
            Förberedande votering 2:
          </note>
          <note>
            74 för res. 1
          </note>
          <note>
            38 för res. 2
          </note>
          <note>
            183 avstod
          </note>
          <note>
            54 frånvarande
          </note>
          <note>
            Kammaren biträdde res. 1.
          </note>
          <note>
            Per-Arne Håkansson (S) anmälde att han avsett att avstå från
            att rösta men markerats ha röstat ja.
          </note>
          <note>
            Huvudvotering:
          </note>
          <note>
            165 för utskottet
          </note>
          <note>
            73 för res. 1
          </note>
          <note>
            57 avstod
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 23 MP, 18 V, 14 L, 13 KD
          </note>
          <note>
            För res. 1: 73 M
          </note>
          <note>
            Avstod: 33 SD, 19 C, 5 -
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            UU13 Organisationen för säkerhet och samarbete i Europa (OSSE)
          </note>
          <note>
            Punkt 2 (Skrivelse 2017/18:136 Verksamheten inom Organisationen
            för säkerhet och samarbete i Europa (OSSE) under andra halvåret
            2016 och helåret 2017)
          </note>
          <note>
            1. utskottet
          </note>
          <note>
            2. res. (SD)
          </note>
          <note>
            Votering:
          </note>
          <note>
            257 för utskottet
          </note>
          <note>
            38 för res.
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 73 M, 23 MP, 19 C, 18 V, 14 L, 13 KD
          </note>
          <note>
            För res.: 33 SD, 5 -
          </note>
          <note>
            Frånvarande: 16 S, 10 M, 9 SD, 2 MP, 3 C , 3 V, 5 L, 3 KD, 3
            -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            CU22 Gränsen mellan enskilt och allmänt vatten
          </note>
          <note>
            Kammaren biföll utskottets förslag.
          </note>
          <note>
            CU23 Riksrevisionens rapport om inkomsteffekter av bruksvärdes
            ­ systemet
          </note>
          <note>
            Kammaren biföll utskottets förslag.
          </note>
          <note>
            CU28 Digitalisering av grundkartor och detaljplaner
          </note>
          <note>
            Kammaren biföll utskottets förslag.
          </note>
          <note>
            § 14 Beslut om ärenden som slutdebatterats den 22 maj
          </note>
          <note>
            JuU29 En ny sexualbrottslagstiftning byggd på frivillighet
          </note>
          <note>
            Punkt 5 (Översyn av 6 kap. brottsbalken)
          </note>
          <note>
            1. utskottet
          </note>
          <note>
            2. res. 2 (SD, -)
          </note>
          <note>
            Votering:
          </note>
          <note>
            257 för utskottet
          </note>
          <note>
            38 för res. 2
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 73 M, 23 MP, 19 C, 18 V, 14 L, 13 KD
          </note>
          <note>
            För res. 2: 33 SD, 5 -
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            JuU32 Det straffrättsliga skyddet mot människohandel och människoexploatering
          </note>
          <note>
            Punkt 4 (Nationellt tiggeriförbud)
          </note>
          <note>
            1. utskottet
          </note>
          <note>
            2. res. 2 (M, SD, -)
          </note>
          <note>
            Votering:
          </note>
          <note>
            184 för utskottet
          </note>
          <note>
            111 för res. 2
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 23 MP, 19 C, 18 V, 14 L, 13 KD
          </note>
          <note>
            För res. 2: 73 M, 33 SD, 5 -
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            KU30 En generell rätt till kommunal avtalssamverkan
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Uppföljning och utvärdering)
          </note>
          <note>
            1. utskottet
          </note>
          <note>
            2. res. (M, SD)
          </note>
          <note>
            Votering:
          </note>
          <note>
            184 för utskottet
          </note>
          <note>
            111 för res.
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 23 MP, 19 C, 18 V, 14 L, 13 KD
          </note>
          <note>
            För res.: 73 M, 33 SD, 5 -
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            KU42 Vissa villkor för statsråd och statssekreterare
          </note>
          <note>
            Punkt 2 (Vissa frågor om den nya karenslagen)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            Votering:
          </note>
          <note>
            257 för utskottet
          </note>
          <note>
            38 för res. 1
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 73 M, 23 MP, 19 C, 18 V, 14 L, 13 KD
          </note>
          <note>
            För res. 1: 33 SD, 5 -
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Punkt 4 (Ledamöter och arvoden i den nya karensnämnden)
          </note>
          <note>
            1. utskottet
          </note>
          <note>
            2. res. 2 (SD)
          </note>
          <note>
            Votering:
          </note>
          <note>
            257 för utskottet
          </note>
          <note>
            38 för res. 2
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 73 M, 23 MP, 19 C, 18 V, 14 L, 13 KD
          </note>
          <note>
            För res. 2: 33 SD, 5 -
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Punkt 5 (Ändring i riksdagsordningens huvudbestämmelser)
          </note>
          <note>
            Här hade endast yrkats bifall till utskottets förslag till beslut.
            Förslaget inn ebar dock ändringar i riksdagsordningens huvudbestämmelser.
            Utskottet hade föreslagit att ändringarna skulle beslutas enligt
            8 kap. 17 § första stycket andra meningen regeringsformen. Enligt
            denna bestämmelse kun ­ de riksdagen anta bestämmelser i riksdagsordningen
            genom endast ett beslut, om minst tre fjärdedelar av de röstande
            och mer än hälften av riksdagens ledamöter röstade för beslutet.
          </note>
          <note>
            Beslutet skulle enligt riksdagsordningen fattas genom omröstning.
          </note>
          <note>
            Votering:
          </note>
          <note>
            295 för bifall
          </note>
          <note>
            54 frånvarande
          </note>
          <note>
            Förste vice talmannen konstaterade att minst tre fjärdedelar
            av de röstande och mer än hälften av riksdagens ledamöter hade
            röstat ja, och kammaren hade således bifallit utskottets förslag
            till beslut.
          </note>
          <note>
            Partivis fördelning av rösterna:
          </note>
          <note>
            För bifall : 9 7 S, 73 M, 33 SD, 23 MP, 19 C, 18 V, 14 L, 13
            KD, 5 -
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            CU25 En ny lag om ekonomiska föreningar
          </note>
          <note>
            Kammaren biföll utskottets förslag.
          </note>
          <note>
            SoU30 Stärkt rättssäkerhet vid genomförande av särskilda befogenheter
            på särskilda ungdomshem och LVM-hem
          </note>
          <note>
            Punkt 3 (Förbud mot innehav av berusningsmedel m.m.)
          </note>
          <note>
            1. utskottet
          </note>
          <note>
            2. res. 2 (SD)
          </note>
          <note>
            Votering:
          </note>
          <note>
            256 för utskottet
          </note>
          <note>
            39 för res. 2
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 72 M, 23 MP, 19 C, 18 V, 14 L, 13 KD
          </note>
          <note>
            För res. 2: 1 M, 33 SD, 5 -
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Punkt 5 (Hållas i avskildhet)
          </note>
          <note>
            1. utskottet
          </note>
          <note>
            2. res. 4 (C, V, L, KD)
          </note>
          <note>
            3. res. 5 (SD)
          </note>
          <note>
            Förberedande votering:
          </note>
          <note>
            64 för res. 4
          </note>
          <note>
            38 för res. 5
          </note>
          <note>
            192 avstod
          </note>
          <note>
            55 frånvarande
          </note>
          <note>
            Kammaren biträdde res. 4.
          </note>
          <note>
            Huvudvotering:
          </note>
          <note>
            192 för utskottet
          </note>
          <note>
            64 för res. 4
          </note>
          <note>
            38 avstod
          </note>
          <note>
            55 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 73 M, 23 MP
          </note>
          <note>
            För res. 4: 19 C, 18 V, 14 L, 13 KD
          </note>
          <note>
            Avstod: 33 SD, 5 -
          </note>
          <note>
            Frånvarande: 17 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            SoU32 Förenklat beslutsfattande om hemtjänst för äldre
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Nationella riktlinjer för ett förenklat beslutsfattande
            om hemtjänst för äldre)
          </note>
          <note>
            1. utskottet
          </note>
          <note>
            2. res. (SD)
          </note>
          <note>
            Votering:
          </note>
          <note>
            257 för utskottet
          </note>
          <note>
            38 för res.
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 73 M, 1 SD, 22 MP, 19 C, 18 V, 14 L, 13
            KD
          </note>
          <note>
            För res.: 32 SD, 1 MP, 5 -
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Jonas Eriksson (MP) anmälde att han avsett att rösta ja men markerats
            ha röstat nej.
          </note>
          <note>
            § 15 Beslut om ärenden som slutdebatterats vid dagens sammanträde
          </note>
          <note>
            UbU23 En gymnasieutbildning för alla
          </note>
          <note>
            Punkt 1 ( Lagförslaget i fråga om undantag för elever på introduktionsprogram
            från vissa behörighetskrav till högskoleförberedande program )
          </note>
          <note>
            1. utskottet
          </note>
          <note>
            2. res. 1 (S, MP, V)
          </note>
          <note>
            Kammaren biföll utskottets förslag med acklamation.
          </note>
          <note>
            Punkt 2 (Lagförslaget i övrigt)
          </note>
          <note>
            1. utskottet
          </note>
          <note>
            2. res. 2 (M, C, L, KD)
          </note>
          <note>
            3. res. 3 (SD)
          </note>
          <note>
            Förberedande votering:
          </note>
          <note>
            119 för res. 2
          </note>
          <note>
            39 för res. 3
          </note>
          <note>
            137 avstod
          </note>
          <note>
            54 frånvarande
          </note>
          <note>
            Kammaren biträdde res. 2.
          </note>
          <note>
            ClasGöran Carlsson (S) anmälde att han avsett att avstå från
            att rösta men markerats ha röstat ja.
          </note>
          <note>
            Ewa Thalén Finné (M) anmälde att hon avsett att rösta ja men
            markerats ha röstat nej.
          </note>
          <note>
            Huvudvotering:
          </note>
          <note>
            138 för utskottet
          </note>
          <note>
            119 för res. 2
          </note>
          <note>
            38 avstod
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 23 MP, 18 V
          </note>
          <note>
            För res. 2: 73 M, 19 C, 14 L, 13 KD
          </note>
          <note>
            Avstod: 33 SD, 5 -
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Punkt 3 (Åtgärder för att motverka frånvaro)
          </note>
          <note>
            1. utskottet
          </note>
          <note>
            2. res. 4 (M, C, L, KD)
          </note>
          <note>
            Votering:
          </note>
          <note>
            176 för utskottet
          </note>
          <note>
            118 för res. 4
          </note>
          <note>
            55 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 33 SD, 23 MP, 18 V, 5 -
          </note>
          <note>
            För res. 4: 72 M, 19 C, 14 L, 13 KD
          </note>
          <note>
            Frånvarande: 16 S, 11 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Punkt 4 (Rätt att fullfölja utbildningen på ett introduktionsprogram)
          </note>
          <note>
            1. utskottet
          </note>
          <note>
            2. res. 5 (SD)
          </note>
          <note>
            Votering:
          </note>
          <note>
            257 för utskottet
          </note>
          <note>
            38 för res. 5
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 73 M, 23 MP, 19 C, 18 V, 14 L, 13 KD
          </note>
          <note>
            För res. 5: 33 SD, 5 -
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Punkt 5
          </note>
          <note>
            Kammaren biföll utskottets förslag.
          </note>
          <note>
            Punkt 6 (Uppdraget som mentor)
          </note>
          <note>
            1. utskottet
          </note>
          <note>
            2. res. 7 (V)
          </note>
          <note>
            Votering:
          </note>
          <note>
            276 för utskottet
          </note>
          <note>
            18 för res. 7
          </note>
          <note>
            55 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 9 6 S, 73 M, 33 SD, 23 MP, 19 C, 14 L, 13 KD,
            5 -
          </note>
          <note>
            För res. 7: 18 V
          </note>
          <note>
            Frånvarande: 17 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            UbU27 Samling för skolan
          </note>
          <note>
            Punkt 1 (Lagförslaget i fråga om allsidig social sammansättning
            av elever)
          </note>
          <note>
            1. utskottet
          </note>
          <note>
            2. res. 1 (M, C, V, L, KD)
          </note>
          <note>
            Votering:
          </note>
          <note>
            122 för utskottet
          </note>
          <note>
            173 för res. 1
          </note>
          <note>
            54 frånvarande
          </note>
          <note>
            Kammaren biföll res. 1.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 23 MP, 2 -
          </note>
          <note>
            För res. 1: 7 3 M, 33 SD, 19 C, 18 V, 14 L, 13 KD, 3 -
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Punkt 4 (Elevers frånvaro och skolchefer)
          </note>
          <note>
            1. utskottet
          </note>
          <note>
            2. res. 3 (SD)
          </note>
          <note>
            Votering:
          </note>
          <note>
            256 för utskottet
          </note>
          <note>
            39 för res. 3
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 73 M, 23 MP, 18 C, 18 V, 14 L, 13 KD
          </note>
          <note>
            För res. 3: 33 SD, 1 C, 5 -
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Kerstin Lundgren (C) anmälde att hon avsett att rösta ja men
            markerats ha röstat nej.
          </note>
          <note>
            Punkt 5 (Åtgärder för att öka den allsidiga sociala sammansättningen
            av elever)
          </note>
          <note>
            Propositioner ställdes först beträffande utskottets förslag till
            beslut och därefter i fråga om motiveringen.
          </note>
          <note>
            Förslag till beslut:
          </note>
          <note>
            1. utskottet
          </note>
          <note>
            2. res. 4 (SD)
          </note>
          <note>
            Votering:
          </note>
          <note>
            240 för utskottet
          </note>
          <note>
            38 för res. 4
          </note>
          <note>
            17 avstod
          </note>
          <note>
            54 frånvarande
          </note>
          <note>
            Kammaren biföll utskottets förslag till beslut.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 73 M, 23 MP, 19 C, 1 V, 14 L, 13 KD
          </note>
          <note>
            För res. 4: 33 SD, 5 -
          </note>
          <note>
            Avstod: 17 V
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Karin Rågsjö (V) anmälde att hon avsett att avstå från att rösta
            men markerats ha röstat ja.
          </note>
          <note>
            Motiveringen:
          </note>
          <note>
            Godkännande av
          </note>
          <note>
            1. utskottets motivering
          </note>
          <note>
            2. motiveringen i res. 5 (V)
          </note>
          <note>
            Votering:
          </note>
          <note>
            239 för utskottet
          </note>
          <note>
            18 för res. 5
          </note>
          <note>
            38 avstod
          </note>
          <note>
            54 frånvarande
          </note>
          <note>
            Kammaren godkände utskottets motivering.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 73 M, 23 MP, 19 C, 14 L, 13 KD
          </note>
          <note>
            För res. 5: 18 V
          </note>
          <note>
            Avstod: 33 SD, 5 -
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Punkt 6 (Statliga sanktionsmöjligheter)
          </note>
          <note>
            1. utskottet
          </note>
          <note>
            2. res. 6 (M, C, L, KD)
          </note>
          <note>
            Votering:
          </note>
          <note>
            136 för utskottet
          </note>
          <note>
            119 för res. 6
          </note>
          <note>
            40 avstod
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 23 MP, 16 V
          </note>
          <note>
            För res. 6: 73 M, 19 C, 14 L, 13 KD
          </note>
          <note>
            Avstod: 33 SD, 2 V, 5 -
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Karin Rågsjö (V) anmälde att hon avsett att rösta ja men markerats
            ha avstått från att rösta.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            SfU24 Karensavdrag – en mer rättvis självrisk
          </note>
          <note>
            Punkt 3 (Karensavdrag för vissa yrkesgrupper)
          </note>
          <note>
            1. utskottet
          </note>
          <note>
            2. res. 2 (SD)
          </note>
          <note>
            Votering:
          </note>
          <note>
            256 för utskottet
          </note>
          <note>
            38 för res. 2
          </note>
          <note>
            55 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 73 M, 23 MP, 19 C, 18 V, 14 L, 12 KD
          </note>
          <note>
            För res. 2: 33 SD, 5 -
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 4 KD, 3 -
          </note>
          <note>
            Erik Slottner (KD) anmälde att han avsett att rösta ja men markerats
            som frånvarande.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            KrU9 En kommunal kulturskola för framtiden
          </note>
          <note>
            Punkt 1 (Nationellt mål)
          </note>
          <note>
            1. utskottet
          </note>
          <note>
            2. res. 1 (M, SD, C, KD)
          </note>
          <note>
            Votering:
          </note>
          <note>
            152 för utskottet
          </note>
          <note>
            143 för res. 1
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 23 MP, 18 V, 14 L
          </note>
          <note>
            För res. 1: 73 M, 33 SD, 19 C, 13 KD, 5 -
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Punkt 3 (En sammanhållen struktur för statens insatser för den
            kommunala kulturskolan)
          </note>
          <note>
            1. utskottet
          </note>
          <note>
            2. res. 3 (V)
          </note>
          <note>
            Votering:
          </note>
          <note>
            277 för utskottet
          </note>
          <note>
            18 för res. 3
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 9 7 S, 73 M, 33 SD, 23 MP, 19 C, 14 L, 13 KD,
            5 -
          </note>
          <note>
            För res. 3: 18 V
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Punkt 4 (Bidrag och utveckling)
          </note>
          <note>
            1. utskottet
          </note>
          <note>
            2. res. 4 (SD)
          </note>
          <note>
            Votering:
          </note>
          <note>
            257 för utskottet
          </note>
          <note>
            38 för res. 4
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 73 M, 23 MP, 19 C, 18 V, 14 L, 13 KD
          </note>
          <note>
            För res. 4: 33 SD, 5 -
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Punkt 5 (Nationellt kulturskolecentrum och Kulturskolerådet)
          </note>
          <note>
            1. utskottet
          </note>
          <note>
            2. res. 5 (M, C, KD)
          </note>
          <note>
            Votering:
          </note>
          <note>
            152 för utskottet
          </note>
          <note>
            106 för res. 5
          </note>
          <note>
            36 avstod
          </note>
          <note>
            55 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 23 MP, 18 V, 14 L
          </note>
          <note>
            För res. 5: 73 M, 1 SD, 19 C, 13 KD
          </note>
          <note>
            Avstod: 31 SD, 5 -
          </note>
          <note>
            Frånvarande: 16 S , 10 M, 10 SD, 2 MP, 3 C, 3 V, 5 L, 3 KD, 3
            -
          </note>
          <note>
            Punkt 6 (Samarbete med övriga aktörer)
          </note>
          <note>
            1. utskottet
          </note>
          <note>
            2. res. 7 (M, C, KD)
          </note>
          <note>
            Votering:
          </note>
          <note>
            187 för utskottet
          </note>
          <note>
            106 för res. 7
          </note>
          <note>
            56 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 32 SD, 23 MP, 18 V, 14 L, 4 -
          </note>
          <note>
            För res. 7: 73 M, 19 C, 13 KD, 1 -
          </note>
          <note>
            Frånvarande: 17 S , 10 M, 10 SD, 2 MP, 3 C, 3 V, 5 L, 3 KD, 3
            -
          </note>
          <note>
            Carina Ohlsson (S) anmälde att hon avsett att rösta ja men markerats
            som frånvarande.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            MJU20 Effektivare sanktioner i livsmedelskedjan
          </note>
          <note>
            Kammaren biföll utskottets förslag.
          </note>
          <note>
            TU14 Yrkestrafik och beställaransvar
          </note>
          <note>
            Punkt 1 (Regleringen av åkerinäringen inom EU)
          </note>
          <note>
            1. utskottet
          </note>
          <note>
            2. res. 1 (M)
          </note>
          <note>
            Votering:
          </note>
          <note>
            221 för utskottet
          </note>
          <note>
            74 för res. 1
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 33 SD, 23 MP, 19 C, 18 V, 14 L, 12 KD, 5
            -
          </note>
          <note>
            För res. 1: 73 M, 1 KD
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Erik Slottner (KD) anmälde att han avsett att rösta ja men markerats
            ha röstat nej.
          </note>
          <note>
            Punkt 2 (Kontroller och tillsyn av åkerinäringen)
          </note>
          <note>
            1. utskottet
          </note>
          <note>
            2. res. 2 (SD)
          </note>
          <note>
            3. res. 3 (C)
          </note>
          <note>
            Förberedande votering:
          </note>
          <note>
            38 för res. 2
          </note>
          <note>
            19 för res. 3
          </note>
          <note>
            238 avstod
          </note>
          <note>
            54 frånvarande
          </note>
          <note>
            Kammaren biträdde res. 2.
          </note>
          <note>
            Huvudvotering:
          </note>
          <note>
            237 för utskottet
          </note>
          <note>
            38 för res. 2
          </note>
          <note>
            19 avstod
          </note>
          <note>
            55 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 73 M, 23 MP, 18 V, 14 L, 12 KD
          </note>
          <note>
            För res. 2: 33 SD, 5 -
          </note>
          <note>
            Avstod: 19 C
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 4 KD, 3 -
          </note>
          <note>
            Punkt 3 (Sanktionsavgifter samt avvikelser från kör- och vilotidsreglerna)
          </note>
          <note>
            1. utskottet
          </note>
          <note>
            2. res. 5 (L)
          </note>
          <note>
            Votering:
          </note>
          <note>
            207 för utskottet
          </note>
          <note>
            14 för res. 5
          </note>
          <note>
            73 avstod
          </note>
          <note>
            55 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 9 7 S, 32 SD, 23 MP, 19 C, 18 V, 13 KD, 5 -
          </note>
          <note>
            För res. 5: 14 L
          </note>
          <note>
            Avstod: 73 M
          </note>
          <note>
            Frånvarande: 16 S , 10 M, 10 SD, 2 MP, 3 C, 3 V, 5 L, 3 KD, 3
            -
          </note>
          <note>
            Punkt 4 (Hindrande av fortsatt färd och förlängd klampning)
          </note>
          <note>
            1. utskottet
          </note>
          <note>
            2. res. 6 (SD)
          </note>
          <note>
            Votering:
          </note>
          <note>
            255 för utskottet
          </note>
          <note>
            39 för res. 6
          </note>
          <note>
            55 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 S, 72 M, 23 MP, 19 C, 18 V, 13 L, 13 KD
          </note>
          <note>
            För res. 6: 33 SD, 1 L, 5 -
          </note>
          <note>
            Frånvarande: 16 S, 11 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Tina Acketoft (L) anmälde att hon avsett att rösta ja men markerats
            ha röstat nej.
          </note>
          <note>
            Punkt 7 (Beställaransvar)
          </note>
          <note>
            Utskottets förslag till beslut med godkännande av
          </note>
          <note>
            1. utskottets motivering
          </note>
          <note>
            2. motiveringen i res. 9 (KD)
          </note>
          <note>
            Votering:
          </note>
          <note>
            282 för utskottet
          </note>
          <note>
            13 för res. 9
          </note>
          <note>
            54 frånvarande
          </note>
          <note>
            Kammaren biföll utskottets förslag till beslut med godkännande
            av utskottets motivering.
          </note>
          <note>
            Partivis fördelning av rösterna:
          </note>
          <note>
            För utskottet: 9 7 S, 73 M, 33 SD, 23 MP, 19 C, 18 V, 14 L, 5
            -
          </note>
          <note>
            För res. 9: 13 KD
          </note>
          <note>
            Frånvarande: 16 S, 10 M, 9 SD, 2 MP, 3 C, 3 V, 5 L, 3 KD, 3 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            CU24 En ny lag om företagshemligheter
          </note>
          <note>
            Kammaren biföll utskottets förslag.
          </note>
          <note>
            § 16 Bordläggning
          </note>
          <note>
            Följande dokument anmäldes och bordlades:
          </note>
          <note>
            EU-dokument
          </note>
          <note>
            COM(2018) 231 Förslag till Europaparlamentets och rådets förordning
            om genomförandet och driften av toppdomännamnet .eu och om upphäv
            ­ ande av förordning (EG) nr 733/2002 och kommissionens förordning
            (EG) nr 874/2004
          </note>
          <note>
            § 17 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 22 maj
          </note>
          <note>
            2017/18:555 Systembolaget och småskaliga producenter
          </note>
          <note>
            av Maria Malmer Stenergard (M)
          </note>
          <note>
            till socialminister Annika Strandhäll (S)
          </note>
          <note>
            2017/18:556 Skoterleder
          </note>
          <note>
            av Carl-Oskar Bohlin (M)
          </note>
          <note>
            till miljöminister Karolina Skog (MP)
          </note>
          <note>
            § 18 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 22 maj
          </note>
          <note>
            2017/18:1322 Skattelättnader för fjällräddarna
          </note>
          <note>
            av Saila Quicklund (M)
          </note>
          <note>
            till finansminister Magdalena Andersson (S)
          </note>
          <note>
            2017/18:1323 Tvångsinlösen av skog
          </note>
          <note>
            av Saila Quicklund (M)
          </note>
          <note>
            till miljöminister Karolina Skog (MP)
          </note>
          <note>
            2017/18:1324 Flygbolaget Nextjet
          </note>
          <note>
            av Anders Åkesson (C)
          </note>
          <note>
            till statsrådet Tomas Eneroth (S)
          </note>
          <note>
            2017/18:1325 Förbättrad samordning vid tågförseningar
          </note>
          <note>
            av Emma Wallrup (V)
          </note>
          <note>
            till statsrådet Tomas Eneroth (S)
          </note>
          <note>
            2017/18:1326 Kilometerskatten i Jämtlands län
          </note>
          <note>
            av Saila Quicklund (M)
          </note>
          <note>
            till finansminister Magdalena Andersson (S)
          </note>
          <note>
            2017/18:1327 Avskaffandet av ombudsfunktionen i e-tjänsten Journalen
          </note>
          <note>
            av Christian Holm Barenfeld (M)
          </note>
          <note>
            till socialminister Annika Strandhäll (S)
          </note>
          <note>
            2017/18:1328 Nationella prov
          </note>
          <note>
            av Boriana Åberg (M)
          </note>
          <note>
            till statsrådet Anna Ekström (S)
          </note>
          <note>
            2017/18:1329 Dödligt våld med skjutvapen bland unga män
          </note>
          <note>
            av Pål Jonson (M)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:1330 Antalet förvarsplatser
          </note>
          <note>
            av Pål Jonson (M)
          </note>
          <note>
            till statsrådet Heléne Fritzon (S)
          </note>
          <note>
            2017/18:1331 Sexualbrott på festivaler
          </note>
          <note>
            av Pål Jonson (M)
          </note>
          <note>
            till justitie- och inrikesminister Morgan Johansson (S)
          </note>
          <note>
            § 19 Anmälan om skriftligt svar på fråga
          </note>
          <note>
            Skriftligt svar på följande fråga hade kommit in:
          </note>
          <note>
            den 22 maj
          </note>
          <note>
            2017/18:1266 Nya dieselreglers konsekvenser för Försvarsmakten
          </note>
          <note>
            av Hans Wallmark (M)
          </note>
          <note>
            till försvarsminister Peter Hultqvist (S)
          </note>
          <note>
            § 20 Kammaren åtskildes kl. 16.39.
          </note>
          <note>
            Sammanträdet leddes
          </note>
          <note>
            av förste vice talmannen från dess början till och med § 7 anf.
            20 (delvis),
          </note>
          <note>
            av andre vice talmannen därefter till och med § 9 anf. 64 (delvis),
          </note>
          <note>
            av tredje vice talmannen därefter till och med § 11 anf. 90 (delvis)
            och
          </note>
          <note>
            av förste vice talmannen därefter till dess slut.
          </note>
          <note>
            Vid protokollet
          </note>
          <note>
            ANNA ASPEGREN
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om faktapromemoria
          </note>
          <note>
            § 3 Anmälan om granskningsrapport
          </note>
          <note>
            § 4 Ärende för hänvisning till utskott
          </note>
          <note>
            § 5 Ärenden för bordläggning
          </note>
          <note>
            § 6 En gymnasieutbildning för alla
          </note>
          <note>
            Utbildningsutskottets betänkande 2017/18:UbU23
          </note>
          <note>
            Anf. 1 CAROLINE HELMERSSON OLSSON (S)
          </note>
          <note>
            Anf. 2 MICHAEL SVENSSON (M)
          </note>
          <note>
            Anf. 3 STEFAN JAKOBSSON (SD)
          </note>
          <note>
            Anf. 4 ELISABET KNUTSSON (MP)
          </note>
          <note>
            Anf. 5 ULRIKA CARLSSON i Skövde (C)
          </note>
          <note>
            Anf. 6 DANIEL RIAZAT (V)
          </note>
          <note>
            Anf. 7 CHRISTER NYLANDER (L)
          </note>
          <note>
            Anf. 8 STEFAN JAKOBSSON (SD) replik
          </note>
          <note>
            Anf. 9 CHRISTER NYLANDER (L) replik
          </note>
          <note>
            Anf. 10 STEFAN JAKOBSSON (SD) replik
          </note>
          <note>
            Anf. 11 ANNIKA ECLUND (KD)
          </note>
          <note>
            (Beslut fattades under § 15.)
          </note>
          <note>
            § 7 Samling för skolan
          </note>
          <note>
            Utbildningsutskottets betänkande 2017/18:UbU27
          </note>
          <note>
            Anf. 12 ERIK BENGTZBOE (M)
          </note>
          <note>
            Anf. 13 ROBERT STENKVIST (SD)
          </note>
          <note>
            Anf. 14 ULRIKA CARLSSON i Skövde (C)
          </note>
          <note>
            Anf. 15 DANIEL RIAZAT (V)
          </note>
          <note>
            Anf. 16 CHRISTER NYLANDER (L)
          </note>
          <note>
            Anf. 17 DANIEL RIAZAT (V) replik
          </note>
          <note>
            Anf. 18 CHRISTER NYLANDER (L) replik
          </note>
          <note>
            Anf. 19 DANIEL RIAZAT (V) replik
          </note>
          <note>
            Anf. 20 CHRISTER NYLANDER (L) replik
          </note>
          <note>
            Anf. 21 ANNIKA ECLUND (KD)
          </note>
          <note>
            Anf. 22 MATILDA ERNKRANS (S)
          </note>
          <note>
            Anf. 23 ROBERT STENKVIST (SD) replik
          </note>
          <note>
            Anf. 24 MATILDA ERNKRANS (S) replik
          </note>
          <note>
            Anf. 25 ROBERT STENKVIST (SD) replik
          </note>
          <note>
            Anf. 26 MATILDA ERNKRANS (S) replik
          </note>
          <note>
            Anf. 27 DANIEL RIAZAT (V) replik
          </note>
          <note>
            Anf. 28 MATILDA ERNKRANS (S) replik
          </note>
          <note>
            Anf. 29 DANIEL RIAZAT (V) replik
          </note>
          <note>
            Anf. 30 MATILDA ERNKRANS (S) replik
          </note>
          <note>
            Anf. 31 ERIK BENGTZBOE (M) replik
          </note>
          <note>
            Anf. 32 MATILDA ERNKRANS (S) replik
          </note>
          <note>
            Anf. 33 ERIK BENGTZBOE (M) replik
          </note>
          <note>
            Anf. 34 MATILDA ERNKRANS (S) replik
          </note>
          <note>
            Anf. 35 ULRIKA CARLSSON i Skövde (C) replik
          </note>
          <note>
            Anf. 36 MATILDA ERNKRANS (S) replik
          </note>
          <note>
            Anf. 37 ULRIKA CARLSSON i Skövde (C) replik
          </note>
          <note>
            Anf. 38 MATILDA ERNKRANS (S) replik
          </note>
          <note>
            Anf. 39 ELISABET KNUTSSON (MP)
          </note>
          <note>
            Anf. 40 CHRISTER NYLANDER (L) replik
          </note>
          <note>
            Anf. 41 ELISABET KNUTSSON (MP) replik
          </note>
          <note>
            Anf. 42 CHRISTER NYLANDER (L) replik
          </note>
          <note>
            Anf. 43 ELISABET KNUTSSON (MP) replik
          </note>
          <note>
            Anf. 44 ERIK BENGTZBOE (M) replik
          </note>
          <note>
            Anf. 45 ELISABET KNUTSSON (MP) replik
          </note>
          <note>
            Anf. 46 ERIK BENGTZBOE (M) replik
          </note>
          <note>
            Anf. 47 ELISABET KNUTSSON (MP) replik
          </note>
          <note>
            Anf. 48 ULRIKA CARLSSON i Skövde (C) replik
          </note>
          <note>
            Anf. 49 ELISABET KNUTSSON (MP) replik
          </note>
          <note>
            Anf. 50 ULRIKA CARLSSON i Skövde (C) replik
          </note>
          <note>
            Anf. 51 ELISABET KNUTSSON (MP) replik
          </note>
          <note>
            (Beslut fattades under § 15.)
          </note>
          <note>
            § 8 Karensavdrag – en mer rättvis självrisk
          </note>
          <note>
            Socialförsäkringsutskottets betänkande 2017/18:SfU24
          </note>
          <note>
            Anf. 52 JULIA KRONLID (SD)
          </note>
          <note>
            Anf. 53 KERSTIN NILSSON (S)
          </note>
          <note>
            Anf. 54 JAN ERICSON (M)
          </note>
          <note>
            (Beslut fattades under § 15.)
          </note>
          <note>
            § 9 En kommunal kulturskola för framtiden
          </note>
          <note>
            Kulturutskottets betänkande 2017/18:KrU9
          </note>
          <note>
            Anf. 55 CECILIA MAGNUSSON (M)
          </note>
          <note>
            Anf. 56 ARON EMILSSON (SD)
          </note>
          <note>
            Anf. 57 PER LODENIUS (C)
          </note>
          <note>
            Anf. 58 VASILIKI TSOUPLAKI (V)
          </note>
          <note>
            Anf. 59 ROLAND UTBULT (KD)
          </note>
          <note>
            Anf. 60 VASILIKI TSOUPLAKI (V) replik
          </note>
          <note>
            Anf. 61 ROLAND UTBULT (KD) replik
          </note>
          <note>
            Anf. 62 VASILIKI TSOUPLAKI (V) replik
          </note>
          <note>
            Anf. 63 ROLAND UTBULT (KD) replik
          </note>
          <note>
            Anf. 64 ANNA WALLENTHEIM (S)
          </note>
          <note>
            Anf. 65 CECILIA MAGNUSSON (M) replik
          </note>
          <note>
            Anf. 66 ANNA WALLENTHEIM (S) replik
          </note>
          <note>
            Anf. 67 CECILIA MAGNUSSON (M) replik
          </note>
          <note>
            Anf. 68 ANNA WALLENTHEIM (S) replik
          </note>
          <note>
            Anf. 69 NICLAS MALMBERG (MP)
          </note>
          <note>
            Anf. 70 CHRISTINA ÖRNEBJÄR (L)
          </note>
          <note>
            Anf. 71 Kultur- och demokratiminister ALICE BAH KUHNKE (MP)
          </note>
          <note>
            Anf. 72 CECILIA MAGNUSSON (M) replik
          </note>
          <note>
            Anf. 73 Kultur- och demokratiminister ALICE BAH KUHNKE (MP) replik
          </note>
          <note>
            Anf. 74 CECILIA MAGNUSSON (M) replik
          </note>
          <note>
            Anf. 75 Kultur- och demokratiminister ALICE BAH KUHNKE (MP) replik
          </note>
          <note>
            Anf. 76 ARON EMILSSON (SD) replik
          </note>
          <note>
            Anf. 77 Kultur- och demokratiminister ALICE BAH KUHNKE (MP) replik
          </note>
          <note>
            Anf. 78 ARON EMILSSON (SD) replik
          </note>
          <note>
            Anf. 79 Kultur- och demokratiminister ALICE BAH KUHNKE (MP) replik
          </note>
          <note>
            Anf. 80 NICLAS MALMBERG (MP)
          </note>
          <note>
            (Beslut fattades under § 15.)
          </note>
          <note>
            § 10 Effektivare sanktioner i livsmedelskedjan
          </note>
          <note>
            Miljö- och jordbruksutskottets betänkande 2017/18:MJU20
          </note>
          <note>
            (Beslut fattades under § 15.)
          </note>
          <note>
            § 11 Yrkestrafik och beställaransvar
          </note>
          <note>
            Trafikutskottets betänkande 2017/18:TU14
          </note>
          <note>
            Anf. 81 STEN BERGHEDEN (M)
          </note>
          <note>
            Anf. 82 JIMMY STÅHL (SD)
          </note>
          <note>
            Anf. 83 ANDERS ÅKESSON (C)
          </note>
          <note>
            Anf. 84 NINA LUNDSTRÖM (L)
          </note>
          <note>
            Anf. 85 ROBERT HALEF (KD)
          </note>
          <note>
            Anf. 86 JIMMY STÅHL (SD) replik
          </note>
          <note>
            Anf. 87 ROBERT HALEF (KD) replik
          </note>
          <note>
            Anf. 88 JIMMY STÅHL (SD) replik
          </note>
          <note>
            Anf. 89 ROBERT HALEF (KD) replik
          </note>
          <note>
            Anf. 90 LEIF PETTERSSON (S)
          </note>
          <note>
            Anf. 91 ANDERS ÅKESSON (C) replik
          </note>
          <note>
            Anf. 92 LEIF PETTERSSON (S) replik
          </note>
          <note>
            Anf. 93 ANDERS ÅKESSON (C) replik
          </note>
          <note>
            Anf. 94 LEIF PETTERSSON (S) replik
          </note>
          <note>
            Anf. 95 JIMMY STÅHL (SD) replik
          </note>
          <note>
            Anf. 96 LEIF PETTERSSON (S) replik
          </note>
          <note>
            Anf. 97 JIMMY STÅHL (SD) replik
          </note>
          <note>
            Anf. 98 LEIF PETTERSSON (S) replik
          </note>
          <note>
            Anf. 99 STEN BERGHEDEN (M) replik
          </note>
          <note>
            Anf. 100 LEIF PETTERSSON (S) replik
          </note>
          <note>
            Anf. 101 STEN BERGHEDEN (M) replik
          </note>
          <note>
            Anf. 102 LEIF PETTERSSON (S) replik
          </note>
          <note>
            Anf. 103 NINA LUNDSTRÖM (L) replik
          </note>
          <note>
            Anf. 104 LEIF PETTERSSON (S) replik
          </note>
          <note>
            Anf. 105 NINA LUNDSTRÖM (L) replik
          </note>
          <note>
            Anf. 106 LEIF PETTERSSON (S) replik
          </note>
          <note>
            Anf. 107 EMMA WALLRUP (V)
          </note>
          <note>
            (Beslut fattades under § 15.)
          </note>
          <note>
            § 12 En ny lag om företagshemligheter
          </note>
          <note>
            Civilutskottets betänkande 2017/18:CU24
          </note>
          <note>
            (Beslut fattades under § 15.)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 13 Beslut om ärenden som slutdebatterats den 17 maj
          </note>
          <note>
            SoU22 Styrande principer inom hälso- och sjukvården och en förstärkt
            vårdgaranti
          </note>
          <note>
            UU12 Europarådet
          </note>
          <note>
            UU13 Organisationen för säkerhet och samarbete i Europa (OSSE)
          </note>
          <note>
            CU22 Gränsen mellan enskilt och allmänt vatten
          </note>
          <note>
            CU23 Riksrevisionens rapport om inkomsteffekter av bruksvärdessystemet
          </note>
          <note>
            CU28 Digitalisering av grundkartor och detaljplaner
          </note>
          <note>
            § 14 Beslut om ärenden som slutdebatterats den 22 maj
          </note>
          <note>
            JuU29 En ny sexualbrottslagstiftning byggd på frivillighet
          </note>
          <note>
            JuU32 Det straffrättsliga skyddet mot människohandel och människoexploatering
          </note>
          <note>
            KU30 En generell rätt till kommunal avtalssamverkan
          </note>
          <note>
            KU42 Vissa villkor för statsråd och statssekreterare
          </note>
          <note>
            CU25 En ny lag om ekonomiska föreningar
          </note>
          <note>
            SoU30 Stärkt rättssäkerhet vid genomförande av särskilda befogenheter
            på särskilda ungdomshem och LVM-hem
          </note>
          <note>
            SoU32 Förenklat beslutsfattande om hemtjänst för äldre
          </note>
          <note>
            § 15 Beslut om ärenden som slutdebatterats vid dagens sammanträde
          </note>
          <note>
            UbU23 En gymnasieutbildning för alla
          </note>
          <note>
            UbU27 Samling för skolan
          </note>
          <note>
            SfU24 Karensavdrag – en mer rättvis självrisk
          </note>
          <note>
            KrU9 En kommunal kulturskola för framtiden
          </note>
          <note>
            MJU20 Effektivare sanktioner i livsmedelskedjan
          </note>
          <note>
            TU14 Yrkestrafik och beställaransvar
          </note>
          <note>
            CU24 En ny lag om företagshemligheter
          </note>
          <note>
            § 16 Bordläggning
          </note>
          <note>
            § 17 Anmälan om interpellationer
          </note>
          <note>
            § 18 Anmälan om frågor för skriftliga svar
          </note>
          <note>
            § 19 Anmälan om skriftligt svar på fråga
          </note>
          <note>
            § 20 Kammaren åtskildes kl. 16.39.
          </note>
          <note>
            Tryck: Elanders Sverige AB, Vällingby 2018
          </note>
        </div>
      </body>
    </text>
  </TEI>
</teiCorpus>
