<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201718</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201718</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201718--35</head>
          <docDate when="2017-11-22">2017-11-22</docDate>
        </div>
      </front>
      <body>
        <div>
          <note>
            § 1 Avsägelser
          </note>
          <note>
            T almannen meddelade att Anna Kinberg Batra (M) avsagt sig uppdragen
            som ledamot i utrikesnämnden samt som suppleant i EU-nämnden och
            i Nordiska rådets svenska delegation .
          </note>
          <note>
            Kammaren biföll dessa avsägelser.
          </note>
          <note>
            § 2 Anmälan om kompletteringsval
          </note>
          <note>
            T almannen meddelade att Moderaternas riksdagsgrupp anmält Ulf
            Kristersson som ledamot i utrikes nämnden.
          </note>
          <note>
            T almannen förklarade vald till
          </note>
          <u>
            <seg>
              ledamot i utrikesnämnden
            </seg>
          </u>
          <note>
            Ulf Kristersson (M)
          </note>
          <note>
            § 3 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2017/18:45
          </note>
          <note>
            Till riksdagen
          </note>
          <note>
            Interpellation 2017/18:45 Skydd för kritisk infrastruktur
          </note>
          <note>
            av Edward Riedl (M)
          </note>
          <u>
            <seg>
              Interpellationen kommer inte hinna besvaras inom tidsfristen.
            </seg>
          </u>
          <u>
            <seg>
              Skälet till dröjsmålet är tjänsteresor och andra sedan tidigare
              inbokade arrangemang.
            </seg>
          </u>
          <note>
            Interpellationen kommer att besvaras den 19 januari 2018.
          </note>
          <note>
            Stockholm den 15 november 2017
          </note>
          <u>
            <seg>
              Justitiedepartementet
            </seg>
          </u>
          <note>
            Morgan Johansson (S)
          </note>
          <note>
            Enligt uppdrag
          </note>
          <note>
            Johan Danelius
          </note>
          <note>
            Expeditionschef
          </note>
          <note>
            Interpellation 2017/18:81
          </note>
          <note>
            Till riksdagen
          </note>
          <note>
            Interpellation 2017/18: 81 US preclearance
          </note>
          <note>
            av Karin Enström (M)
          </note>
          <u>
            <seg>
              Interpellationen kommer inte hinna besvaras inom tidsfristen.
            </seg>
          </u>
          <u>
            <seg>
              Skälet till dröjsmålet är pågående beredning.
            </seg>
          </u>
          <note>
            Interpellat ionen kommer att besvaras den 1 december 2017 .
          </note>
          <note>
            Stockholm den 16 november 2017
          </note>
          <u>
            <seg>
              Justitiedepartementet
            </seg>
          </u>
          <note>
            Morgan Johansson (S)
          </note>
          <note>
            Enligt uppdrag
          </note>
          <note>
            Daniel Ström
          </note>
          <u>
            <seg>
              Rättschef
            </seg>
          </u>
          <note>
            Interpellation 2017/18:92
          </note>
          <note>
            Till riksdagen
          </note>
          <note>
            I nterpellation 2017/18:92 Ökad sårbarhet vid centraliserad flygledning
          </note>
          <note>
            av Edward Riedl (M)
          </note>
          <u>
            <seg>
              Interpellationen kan inte besvaras inom tidsfristen.
            </seg>
          </u>
          <u>
            <seg>
              Anledningen är att beredning av svaret på interpellationen pågår.
            </seg>
          </u>
          <note>
            Stockholm den 20 november 2017
          </note>
          <note>
            Näringsdepartementet
          </note>
          <note>
            Tomas Eneroth (S)
          </note>
          <note>
            Enligt uppdrag
          </note>
          <note>
            Fredrik Ahlén
          </note>
          <note>
            Expeditionschef
          </note>
          <note>
            Interpellation 2017/18:93
          </note>
          <note>
            Till riksdagen
          </note>
          <note>
            I nterpellation 2017/18:93 Säkerhet inom flygledning
          </note>
          <note>
            av Edward Riedl (M)
          </note>
          <u>
            <seg>
              Interpellationen kan inte besvaras inom tidsfristen.
            </seg>
          </u>
          <u>
            <seg>
              Anledningen är att beredning av svaret på interpellationen pågår.
            </seg>
          </u>
          <note>
            Stockholm den 20 november 2017
          </note>
          <note>
            Näringsdepartementet
          </note>
          <note>
            Tomas Eneroth (S)
          </note>
          <note>
            Enligt uppdrag
          </note>
          <note>
            Fredrik Ahlén
          </note>
          <note>
            Expeditionschef
          </note>
          <note>
            Interpellation 2017/18:94
          </note>
          <note>
            Till riksdagen
          </note>
          <note>
            I nterpellation 2017/18:94 Besparingar kring fjärrstyrning
          </note>
          <note>
            av Edward Riedl (M)
          </note>
          <u>
            <seg>
              Interpellationen kan inte besvaras inom tidsfristen.
            </seg>
          </u>
          <u>
            <seg>
              Anledningen är att beredning av svaret på interpellationen pågår.
            </seg>
          </u>
          <note>
            Stockholm den 20 november 2017
          </note>
          <note>
            Näringsdepartementet
          </note>
          <note>
            Tomas Eneroth (S)
          </note>
          <note>
            Enligt uppdrag
          </note>
          <note>
            Fredrik Ahlén
          </note>
          <note>
            Expeditionschef
          </note>
          <note>
            Interpellation 2017/18:158
          </note>
          <note>
            Till riksdagen
          </note>
          <note>
            I nterpellation 2017/18:158 Konkurrensneutrala transportslag
          </note>
          <note>
            av Helena Bonnier (M)
          </note>
          <note>
            Interpellationen komm er att besvaras måndagen den 18 december
            2017.
          </note>
          <u>
            <seg>
              Skälet till dröjsmålet är tidigare inbokade resor och arrangemang.
            </seg>
          </u>
          <note>
            Stockholm den 20 november 2017
          </note>
          <note>
            Näringsdepartementet
          </note>
          <note>
            Tomas Eneroth (S)
          </note>
          <note>
            Enligt uppdrag
          </note>
          <note>
            Fredrik Ahlén
          </note>
          <note>
            Expeditionschef
          </note>
          <note>
            Interpellation 2017/18:163
          </note>
          <note>
            Till riksdagen
          </note>
          <note>
            Interpellation 2017/18: 163 Hot och trakasserier mot företagare
          </note>
          <note>
            av Åsa Coenraads (M)
          </note>
          <u>
            <seg>
              Interpellationen kommer inte hinna besvaras inom tidsfristen.
            </seg>
          </u>
          <u>
            <seg>
              Skälet till dröjsmålet är tjänsteresor och andra sedan tidigare
              inbokade arrangemang .
            </seg>
          </u>
          <note>
            Interpellat ionen kommer att besvaras den 9 februari 2018 .
          </note>
          <note>
            Stockholm den 20 november 2017
          </note>
          <u>
            <seg>
              Justitiedepartementet
            </seg>
          </u>
          <note>
            Morgan Johansson (S)
          </note>
          <note>
            Enligt uppdrag
          </note>
          <note>
            Johan Danelius
          </note>
          <note>
            Expeditionschef
          </note>
          <note>
            Interpellation 2017/18:166
          </note>
          <note>
            Till riksdagen
          </note>
          <note>
            Interpellation 2017/18: 166 Åtgärder mot utlän d ska stöldligor
          </note>
          <note>
            av Ellen Juntti (M)
          </note>
          <u>
            <seg>
              Interpellationen kommer inte hinna besvaras inom tidsfristen.
            </seg>
          </u>
          <u>
            <seg>
              Skälet till dröjsmålet är tjänsteresor och andra sedan tidigare
              inbokade arrangemang .
            </seg>
          </u>
          <note>
            Interpellati onen kommer att besvaras den 19 januari .
          </note>
          <note>
            Stockholm den 17 november 2017
          </note>
          <u>
            <seg>
              Justitiedepartementet
            </seg>
          </u>
          <note>
            Morgan Johansson (S)
          </note>
          <note>
            Enligt uppdrag
          </note>
          <note>
            Johan Danelius
          </note>
          <note>
            Expeditionschef
          </note>
          <note>
            § 4 Anmälan om granskningsrapport
          </note>
          <note>
            Talmannen anmälde att följande granskningsrapport hade kommit
            in från Riksrevisionen och överlämnats till arbetsmarknadsutskottet
            :
          </note>
          <u>
            <seg>
              RiR 2017:26 Matchningen på arbetsmarknaden – sökandesammansättningens
              betydelse
            </seg>
          </u>
          <note>
            § 5 Ärende för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Skrivelse
          </note>
          <note>
            2017/18:47 till trafikutskottet
          </note>
          <note>
            § 6 Ärende för bordläggning
          </note>
          <note>
            Följande dokument anmäldes och bordlades:
          </note>
          <note>
            Näringsutskottets betänkande
          </note>
          <note>
            2017/18:NU4 Statliga företag
          </note>
          <note>
            § 7 Statens budget 2018 Rambeslutet
          </note>
          <note>
            Finansutskottets betänkande 2017/18:FiU1
          </note>
          <note>
            Statens budget 2018 Rambeslutet (prop. 2017/18:1 delvis)
          </note>
          <note>
            föredrogs.
          </note>
          <note type="speaker">
            Anf. 1 ELISABETH SVANTESSON (M):
          </note>
          <u>
            <seg>
              Herr talman! Jag vill börja med att yrka bifall till reservationerna
              1 och 6.
            </seg>
          </u>
          <u>
            <seg>
              I dag ska vi fatta beslut om ramarna för den budget som ska gälla
              nästa år. Det sker i en tid då ekonomin går på högvarv, svensk
              export är stark och många har ett jobb att gå till. Det här är
              på många sätt en helt vanlig högkonjunktur. Men det finns samtidigt
              många som kan vittna om ett land som inte fungerar som det borde,
              som visar att konjunkturen inte kommer alla till del och som blottar
              stora problem. Det handlar om problem som växer och kräver prioriteringar
              och strukturella reformer – inte om några år, utan nu.
            </seg>
          </u>
          <u>
            <seg>
              Herr talman! Låt mig ge några exempel ur den verklighet som inte
              vittnar om högkonjunktur eller en god utveckling.
            </seg>
          </u>
          <u>
            <seg>
              I Polisregion syd finns 500 anmälningar om våld i nära relationer,
              som polisen inte utreder. Gärningsmännen är utpekade i alla fall,
              men på grund av alla skjutningar och mord menar polisen att den
              inte har tid att utreda våldsdåden. I samma region finns 50 ouppklarade
              våldtäktsfall, där gärningsmännen är utpekade. Det är samma gärningsmän
              som nu går runt på gatorna och kan möta sina offer.
            </seg>
          </u>
          <u>
            <seg>
              Den psykiska ohälsan bland unga ökar. Många ungdomar har ångest
              eller depression och befinner sig hemma i sitt rum, kanske framför
              sin dator. Men i värsta fall stirrar de bara rakt in i en vägg.
              De kan i dag få vänta månad efter månad innan de får någon som
              helst kontakt med sjukvården.
            </seg>
          </u>
          <u>
            <seg>
              Många som har invandrat till Sverige går till jobbet varje dag
              och bidrar till det som är det gemensamma. Samtidigt ökar dock
              integrationsproblemen i Sverige. Det tar nu nio år innan ens hälften
              av alla nyanlända har ett jobb att gå till. Många försörjer sig
              på bidrag, och många barn ser aldrig sina föräldrar gå till jobbet.
            </seg>
          </u>
          <u>
            <seg>
              I brinnande högkonjunktur brukar de långtidsarbetslösa ha en
              chans att komma in på arbetsmarknaden, men så är det inte i den
              här konjunkturen. Antalet långtidsarbetslösa ökar. Sedan regeringen
              lade om arbetsmarknadspolitiken står nu över 20 000 långtidsarbetslösa
              helt utan någon som helst aktivitet. De passiviseras, och detta
              sker mitt i en högkonjunktur.
            </seg>
          </u>
          <u>
            <seg>
              Herr talman! Jag har gett några exempel på problem som ökar och
              breder ut sig, trots att det finns goda möjligheter att hejda,
              bryta och vända utvecklingen om man vill och orkar prioritera.
              Vi har ju just nu en stark tillväxt. Arbetslösheten bland inrikes
              födda kvinnor mitt i livet är nere på ungefär 2 procent.
            </seg>
          </u>
          <u>
            <seg>
              De goda tiderna beror dels på att alliansregeringen hanterade
              finanskrisen mycket väl och gjorde nödvändiga strukturella reformer,
              dels på tillfälliga effekter som att bostadsmarknaden och byggandet
              går starkt, inte minst på grund av de unikt låga räntorna. Vi
              får även draghjälp av eurozonen, där tillväxten är den högsta
              på ett decennium och framtidstron är den starkaste sedan it-bubblan.
              Detta ger en välkommen förstärkning för vår export.
            </seg>
          </u>
          <u>
            <seg>
              Herr talman! Den fråga som jag ställer mig i det läge som vi
              nu befinner oss i är: Hur kan det vara så att vi mitt i en högkonjunktur
              inte har förmåga eller råd att utreda både mord och våldtäktsfall?
              Hur kan det vara så att vi mitt i en högkonjunktur inte har förmåga
              eller råd att minska vårdköerna? Hur kan det vara så att vi inte
              tar chansen att knäcka långtidsarbetslösheten när ekonomin går
              bra och skatteintäkterna ökar?
            </seg>
          </u>
          <u>
            <seg>
              Självklart har vi råd, och självklart kan man vända utvecklingen.
              Men den här regeringen har inte förmågan. Det här håller helt
              enkelt på att bli en bortslösad högkonjunktur, herr talman.
            </seg>
          </u>
          <u>
            <seg>
              Moderaternas budget erbjuder en annan inriktning. Det är en budget
              som prioriterar och fokuserar. Vi lovar inte allt till alla, men
              vi lovar att ta tag i de samhällsproblem som vi ser och finna
              lösningar på dem. Vår politik börjar alltid med jobben, för det
              är bara genom jobb och ansträngning som Sverige kan byggas starkt
              och hålla samman.
            </seg>
          </u>
          <u>
            <seg>
              Vår budget är en budget för den som arbetar, den som har arbetat
              och den som vill arbeta och där ansträngning alltid lönar sig.
              Vår budget innehåller strukturella reformer, som väntas öka sysselsättningen
              med ungefär 70 000 på sikt.
            </seg>
          </u>
          <u>
            <seg>
              Hur gör vi detta? Jo, vi föreslår den största bidragsreformen
              sedan 80 ‑ talet. Den innehåller bland annat ett bidragstak, som
              bygger på den mycket enkla principen om att det alltid måste löna
              sig bättre att gå till jobbet än att leva på bidrag och stanna
              hemma.
            </seg>
          </u>
          <u>
            <seg>
              Vi sänker skatten för alla som jobbar, med särskild tonvikt på
              lägre inkomster. För en familj med två heltidslöner betyder detta
              ungefär en tusenlapp mer i plånboken varje månad.
            </seg>
          </u>
          <u>
            <seg>
              Vi gör det även mer lönsamt, till exempel för en sjuksköterska
              eller lärare, att ta ett extra påhugg eller att bli chef. Det
              är inte rimligt att de betalar 50 procent i skatt när de jobbar
              extra.
            </seg>
          </u>
          <u>
            <seg>
              Vi sänker också skatten för pensionärer, de som har arbetat.
              Vi gör det på pensionen, men vi gör det också för de pensionärer
              som stannar kvar på arbetsmarknaden och jobbar lite extra. Svensk
              arbetsmarknad behöver fler, inte färre, erfarna medarbetare.
            </seg>
          </u>
          <u>
            <seg>
              Herr talman! Eftersom allt börjar med jobben ska vi också underlätta
              för de svenska jobbskaparna, företagen, att vara verksamma och
              växa här. Vi förbättrar med vår budget konkurrenskraft. Vi vet
              att det är med avancerade jobb som Sverige kan byggas starkt och
              konkurrera med omvärlden. Därför ser vi ett stort behov av regelförenklingar.
            </seg>
          </u>
          <u>
            <seg>
              Vi ser vidare ett stort behov hos företag att få större möjligheter
              att ta in kompetens från andra länder. Vi behöver förenkla reglerna
              för arbetskraftsinvandring, men vi satsar också på kvalitet i
              den högre utbildningen.
            </seg>
          </u>
          <u>
            <seg>
              Samtidigt som vi ser behovet av fler jobb – vi har ett mål om
              500 000 fler jobb – behöver vi också jobb som inte kräver så hög
              utbildning. Tillsammans med Alliansen vill vi införa inträdesjobb
              så att fler unga och invandrare kan lära sig jobbet på jobbet
              och få det viktiga första jobbet.
            </seg>
          </u>
          <u>
            <seg>
              Herr talman! Vi orkar prioritera i vår budget. Vi fokuserar på
              att de grundläggande funktionerna i samhället ska fungera. Den
              som har blivit utsatt för brott ska tas på allvar, inte mötas
              av att utredningen läggs ned eller behöva vänta i ovisshet och
              rädsla på att samhället ska agera.
            </seg>
          </u>
          <u>
            <seg>
              Vi ger polisen och hela rättskedjan bättre möjligheter att klara
              av sina uppgifter. Moderaterna föreslår den största satsningen
              på lag och ordning i Sverige på 20 år. Det handlar om högre löner
              och bättre villkor så att fler vill bli poliser och fler vill
              stanna kvar som poliser.
            </seg>
          </u>
          <u>
            <seg>
              Svensk vård håller hög kvalitet, men fler måste få tillgång till
              den. Vårdköerna har fördubblats på tre år. Därför stärker vi sjukvården
              med 3 miljarder för att halvera köerna, men vi satsar också på
              primärvården så att alla kan lita på att sjukvården inte bara
              håller bra kvalitet, utan man måste också kunna veta att man kan
              ta del av den när man verkligen behöver den.
            </seg>
          </u>
          <u>
            <seg>
              Herr talman! Den ekonomiska politiken behöver också vara långsiktig.
              När nästa lågkonjunktur kommer – och jag kan lova att den gör
              det – är det viktigt att Sverige kan möta den med en aktiv stabiliseringspolitik.
              Därför vill vi moderater och hela Alliansen ha en mer återhållsam
              inriktning på politiken i dagens konjunkturläge. Vi sparar helt
              enkelt mer i ladorna än vad regeringen gör. Vi har ett finansiellt
              sparande som är 10 miljarder kronor starkare än regeringens varje
              år under hela budgetperioden. Kombinationen av offensiva satsningar
              och en stramare finanspolitik möjliggörs genom tydliga prioriteringar,
              där jobb, trygghet och välfärd alltid går före höjda bidrag och
              subventionspolitik.
            </seg>
          </u>
          <u>
            <seg>
              Herr talman! Sammanfattningsvis är det både sorgligt och anmärkningsvärt
              att vi i en mycket stark högkonjunktur med god ekonomi och bra
              arbetsmarknad har en regering som inte förmår ta tag i samhällsproblem
              och inte förmår presentera strukturella reformer som leder till
              ökad sysselsättning. Regeringen har nu lagt fram fyra budgetar,
              flera av dem i högkonjunktur. Men samtidigt ser vi att problemen
              växer på många håll runt om i samhället. Sverige kan och förtjänar
              betydligt bättre.
            </seg>
          </u>
          <note>
            (Applåder)
          </note>
          <note type="speaker">
            Anf. 2 OSCAR SJÖSTEDT (SD):
          </note>
          <u>
            <seg>
              Herr talman! Tudelningen på den svenska arbetsmarknaden är enormt
              bekymmersam och börjar nu leda till mer eller mindre desperata
              reformer. Mer än hälften av arbetslösheten står i dag utrikes
              födda för. Sverige har det näst högsta relativa sysselsättningsgapet
              i hela OECD-området. Det förslag som Socialdemokraternas fackliga
              gren, ihärdigt påhejad av näringslivet, är i färd med att lansera,
              med mycket kraftiga lönesubventioner åt nyanlända invandrare,
              kommer att medföra en enorm kostnad för skattebetalarna, lik a
              väl som det vore ett dråpslag mot den svenska modellen. Dessa
              skattesubventionerade låtsasjobb är inte svaret för den svenska
              arbetsmarknadspolitiken.
            </seg>
          </u>
          <u>
            <seg>
              Vi ska göra flera saker inom arbetsmarknadspolitiken. Men ingen
              av de åtgärderna kommer att lösa problemen innan vi har fått en
              realistisk och restriktiv invandringspolitik samt en effektiv
              återvandringspolitik på plats.
            </seg>
          </u>
          <u>
            <seg>
              Vi närmar oss en situation med uppemot 1 miljon människor i arbetsför
              ålder som försörjs av det offentliga, många av dem utrikes födda.
              Den situationen är inte hållbar – inte på kort sikt och ännu mindre
              på längre sikt.
            </seg>
          </u>
          <u>
            <seg>
              Det vi däremot kan och ska göra är att sänka inkomstskatterna
              med fokus på låginkomsttagarna. Det är en reform för ökad ekonomisk
              frihet för hushållen, men det ökar också drivkraften att söka
              ett jobb. Det kan även gälla ett lågbetalt arbete eller ett deltidsarbete,
              vilket vi empiriskt vet är en språngbräda till ett reguljärt heltidsjobb.
              Vi satsar 20 miljarder kronor på att sänka skatterna för huvudsakligen
              låg- och medelinkomsttagare.
            </seg>
          </u>
          <u>
            <seg>
              I en debattartikel förra veckan skrev finansutskottets ordförande
              att den reformen är orättvis. Det säger någonting om själva kärnan
              i socialdemokratin. En skattesänkning som syftar till att öka
              den ekonomiska friheten hos låg- och medelinkomsttagare kan betecknas
              som orättvis. Vi har helt uppenbarligen väldigt olika uppfattningar
              om vad rättvisa är.
            </seg>
          </u>
          <u>
            <seg>
              Vi sänker också skatten för dem som tjänar något mer och lägger
              drygt 5 miljarder kronor på att sänka marginalskatten. Det här
              avser hushåll som regeringen har bestämt är rika och som därför
              per definition inte är förtjänta av någon skattesänkning. Ungefär
              var tredje löntagare i Sverige i dag är rik. Det har regeringen
              bestämt. Problemet för dessa ungefär en och en halv miljon löntagare
              är att de inte direkt upplever sig som rika. Har man ett eller
              två barn att försörja, ett bostadslån som ska betalas och amorteras
              varje månad och 50 procents marginalskatt blir det inte så där
              oerhört mycket pengar kvar. Jag önskar verkligen att det förhöll
              sig så att en tredjedel av löntagarna verkligen var rika på riktigt.
              Men det är inte så. Det är bara i regeringens egna lilla bubbla
              som det förhåller sig på det sättet. Jag fattar genuint inte vilken
              verklighet ni lever i. Sverige har världens högsta marginalskatter.
              Det är inte en klok skattepolitik.
            </seg>
          </u>
          <u>
            <seg>
              Vi måste också sänka skatten på att anställa, inte minst för
              småföretagarna. Det är småföretagarna som står för jobbtillväxten,
              och det är dem vi ska satsa på. Sänk arbetsgivaravgiften – då
              kommer jobben!
            </seg>
          </u>
          <u>
            <seg>
              Herr talman! Arbetsförmedlingen har alltför länge tillåtits vara
              Socialdemokraternas lekstuga och experimentverkstad. Det är en
              kraftigt dysfunktionell myndighet som årligen slukar tiotals miljarder
              av skattebetalarnas pengar. Den ska i nuvarande form läggas ned.
              Öppna för fler och framför allt andra aktörer! Avskaffa monopolet!
              Konkurrensutsätt den! Och vi behöver ju inte uppfinna hjulet på
              nytt här på hemmaplan. Andra länder har genomfört motsvarande
              reformer. Låt oss lära och inspireras av dem!
            </seg>
          </u>
          <u>
            <seg>
              Det intressanta är att det finns en politisk majoritet i den
              här kammaren för att genomföra just en sådan reform. Vi hade kunnat
              genomföra detta redan nu i höst, om inte det borgerliga gänget
              hade varit så oerhört tandlöst och totalt impotent. Man vågar
              inte prata ihop sig om sin egen politik, eftersom risken då finns
              att den egna politiken blir verklighet. En sådan total avsaknad
              av självförtroende och ledarskap tror jag aldrig har existerat
              i en så kallad politisk opposition tidigare. Hur man ska förklara
              sitt agerande inför sina egna väljare i nästa års valrörelse övergår
              mitt förstånd.
            </seg>
          </u>
          <u>
            <seg>
              Herr talman! Som jag nämnde tidigare kommer vi inte att kunna
              lösa problemen på arbetsmarknaden utan att först komma till rätta
              med invandringspolitiken. Vi måste ha ett totalt asylstopp, och
              det måste gälla under överskådlig framtid. Asylrätten medger inte
              rätt att fritt välja asylland. Det råder inte vare sig krig, svält
              eller förtryck i vare sig Danmark, Tyskland eller Finland, som
              samtliga asylsökande som kommer till Sverige kommer från.
            </seg>
          </u>
          <u>
            <seg>
              Vi måste ha ett helt annat regelverk för anhöriginvandring. Det
              är inte rimligt att man kan komma till Sverige för att man har
              någon närstående i landet och bli försörjd av det offentliga.
              Det är inte den svenska statens eller de svenska skattebetalarnas
              ansvar att försörja andra staters medborgare. Försörjningsansvaret
              för en anhöriginvandrare måste helt och fullt tillfalla anknytningspersonen,
              inte det svenska samhället.
            </seg>
          </u>
          <u>
            <seg>
              Samtidigt ska vi givetvis sluta utvisa högt kompetenta arbetskraftsinvandrare
              på grund av någon mindre miss hos arbetsgivaren. Det är för mig
              helt obegripligt hur regeringen kan tillåta Migrationsverket att
              agera som det just nu gör, med en frenetisk nit mot människor
              som följer lag och rätt, som jobbar och betalar skatt och som
              bidrar till vår allmänna välfärd, men samtidigt med total nonchalans
              mot människor som har ljugit om sin ålder eller sin identitet
              eller på annat sätt har en oklar bevekelsegrund. Det är helt obegripligt.
              Faktum är att det är Sverigedemokraterna som står för den förnuftiga
              synen vad gäller en behovsprövad kvalificerad arbetskraftsinvandring.
            </seg>
          </u>
          <u>
            <seg>
              Herr talman! Vi i Sverigedemokraterna föreslår i vår budgetmotion
              stora besparingar på den oerhört kostsamma migrationspolitiken,
              på den ineffektiva integrationspolitiken, på arbetsmarknadspolitiken,
              på statliga subventioner till byggherrar, på statliga subventioner
              till olika sorters drivmedel och på statliga subventioner till
              låtsasjobb. Vi satsar i stället på statens absoluta kärnuppgift:
              att upprätthålla lag och ordning.
            </seg>
          </u>
          <u>
            <seg>
              Vi satsar stort på sjukvården, omsorgen och kraftigt förbättrade
              arbetsvillkor för den offentliganställda personalen. Det är saker
              som rätt till heltid. Omkring 100 000 människor jobbar mot sin
              vilja deltid i offentlig sektor. De vill inget hellre än att jobba
              mer men får inte. Det är 100 000 människor som är ofrivilligt
              deltidsanställda. Det är saker som rätt till betald vidareutbildning
              på arbetstid så att sjuksköterskan med full lön kan plugga vidare
              till specialistsjuksköterska, som exempel, och därigenom höja
              sin lön.
            </seg>
          </u>
          <note>
            Herr talman! Jag yrkar bifall till Sverigedemokraternas reservationer
            nr 2 och 7.
          </note>
          <note type="speaker">
            Anf. 3 EMIL KÄLLSTRÖM (C):
          </note>
          <u>
            <seg>
              Herr talman! Jag vill inleda med att yrka bifall till Centerpartiets
              reservationer 3 och 8.
            </seg>
          </u>
          <u>
            <seg>
              När vi samlas för denna debatt är det på toppen av en högkonjunktur.
              Tack vare kloka reformer under en längre tid har Sverige klarat
              den senaste tidens finanskris och sedermera återhämtning på ett
              bra sätt. På totalen ser det ganska bra ut när det gäller såväl
              bnp-tillväxt som läget på arbetsmarknaden. Det är bra, och det
              ger ett gott utgångsläge för att föra denna debatt och den framtida
              politiken.
            </seg>
          </u>
          <u>
            <seg>
              Det som dock är intressant och vad en sådan här debatt borde
              handla om är: Vad gör vi för att förtjäna ytterligare år och decennier
              av svensk framgång, tillväxt och välfärd? Där kan jag tyvärr konstatera,
              herr talman, att det görs alldeles för lite. De grundläggande
              problemen i den svenska ekonomin som vi tog med oss in i denna
              högkonjunktur finns kvar i än större utsträckning på vägen ur.
            </seg>
          </u>
          <u>
            <seg>
              I de goda tiderna har vi ändå i närtid fått ett antal illavarslande
              tecken på att folk och företag väljer bort Sverige som bas för
              att idka sin verksamhet. I veckan valde, även om det var ett politiskt
              beslut, Europas länder gemensamt att inte förlägga den europeiska
              läkemedelsmyndigheten till Sverige. För några veckor sedan kom
              beskedet att Nordea ansåg att Sverige inte var den bas man ville
              ha för sin fortsatta europeiska expansion.
            </seg>
          </u>
          <u>
            <seg>
              Tiden går fort. Det är över ett år sedan som bland andra Spotify
              gick ut med ett upprop och ställde krav på den svenska politiken
              att leverera ett antal punkter och förbättra förutsättningarna
              att verka som snabbt växande högteknologiskt företag i Sverige.
              De fem punkter som Spotify med flera ställde sig bakom är ännu
              inte åtgärdade.
            </seg>
          </u>
          <u>
            <seg>
              Det är typexemplet på vad jag, Centerpartiet och Alliansen har
              talat om under ganska lång tid. Vi måste göra mer i dag för att
              förtjäna fortsatt svensk framgång. I praktiken handlar det om
              framför allt arbets- och bostadsmarknaderna som är alltför stela
              och inte så moderna och flexibla som de skulle behöva vara i en
              värld som är i ständigt snabbare rörelse.
            </seg>
          </u>
          <u>
            <seg>
              Det handlar också om att våga säga att vårt skattesystem alltmer
              inte löser Sveriges utmaningar, är anpassat efter en annan tid
              och måste moderniseras.
            </seg>
          </u>
          <u>
            <seg>
              På arbetsmarknaden kan vi konstatera att det steg för steg sker
              förändringar till det bättre. Det är bra att fack och arbetsgivare
              åtminstone sitter och talar om den otroliga utmaning som det är
              att få in inte minst nyanlända i arbete och att hitta nya vägar
              in på arbetsmarknaden. Om de kommer fram till någonting bra eller
              inte får vi se, men de sitter åtminstone och försöker.
            </seg>
          </u>
          <u>
            <seg>
              Det är någonting som både Centerpartiet och Alliansen har talat
              om och kommit fram med skarpa förslag om under en lång tid. Det
              är uppenbart att det behövs nya vägar in där man lär på jobbet
              och kan komma i arbeta långt före de nio år som det i snitt handlar
              om innan man som nyanländ i Sverige får in en fot på arbetsmarknaden.
            </seg>
          </u>
          <u>
            <seg>
              En annan fråga där det måste börja röra sig är Arbetsförmedlingens
              monopol på matchning och att förmedla människor från olika former
              av utanförskap och in i arbete. Det har länge varit uppenbart
              att det inte har fungerat. Här har vi drivit på under en längre
              tid, men ännu har ingenting hänt. Alltså måste det fortsätta.
            </seg>
          </u>
          <u>
            <seg>
              Bara under de senaste veckorna har vi fått rapport på rapport
              på det vi redan visste, nämligen att företag som behöver söka
              arbetskraft använder sig inte av Arbetsförmedlingen. Det är inte
              ett effektivt sätt att jobba modernt med matchning. Det är någonting
              som vi måste reformera i grunden.
            </seg>
          </u>
          <u>
            <seg>
              Det är bara två av de saker som vi måste ta tag i inom ramen
              för den svenska arbetsmarknaden som i allt större utsträckning
              inte löser det moderna Sveriges problem.
            </seg>
          </u>
          <u>
            <seg>
              Bostadsmarknaden är på många sätt en parallell. Det är för lite
              flexibilitet och rörlighet, och det är en alltför stor regleringsbörda.
              Den här mandatperiodens största misslyckande var att det inte
              blev någon bostadspolitisk överenskommelse. Det finns inte någon
              anledning att kasta skuld mellan höger och vänster. Det är bara
              att konstatera att svenska folket röstade fram 349 riksdagsledamöter
              som inte löste uppgiften. Vi måste försöka igen.
            </seg>
          </u>
          <u>
            <seg>
              Det innebär hämmad utvecklingskraft och att människor inte kan
              flytta till jobb eller utbildning. Det är någonting som Sverige
              blir fattigare av. Här måste heliga kor såsom ränteavdrag och
              hyresreglering upp på bordet och moderniseras. Annars kommer vi
              inte att nå det nya läget på den svenska bostadsmarknaden som
              vi behöver. Det måste vara en av de högsta prioriteringarna att
              diskutera kommande valår och att ta tag i senast efter den 9 september
              2018.
            </seg>
          </u>
          <u>
            <seg>
              Herr talman! De svenska utsläppen ökar. Det är dåligt. Vi behöver
              komma tillbaka till ett läge som vi hade för några år sedan där
              Sverige kombinerade ekonomisk tillväxt och minskade utsläpp. Detta
              är den största gåva som ett litet land som Sverige kan ge till
              det internationella miljöarbetet.
            </seg>
          </u>
          <u>
            <seg>
              Om vår talepunkt i de internationella sammanhangen bara är att
              vi är duktiga på att lägga mycket pengar på miljöpolitiken är
              det många länder runt om i världen som konstaterar: Det är ingenting
              för oss, för de pengarna har vi inte.
            </seg>
          </u>
          <u>
            <seg>
              Om vi tvärtom säger att vi visar vägen till att kombinera ökad
              ekonomisk tillväxt och aktivitet, att skapa jobb och stärka vår
              ekonomi, samtidigt som vi minskar utsläppen är det flera länder
              runt om i världen som tänker: Det är en väg som också vårt land
              ska gå.
            </seg>
          </u>
          <u>
            <seg>
              Det är den främsta gåvan vi kan ge. Det är därför det är så allvarligt
              att vi inte längre kan visa upp den kombinationen. De svenska
              utsläppen ökar. Här måste vi tillbaka till grundläggande och rätt
              incitament för grön omställning.
            </seg>
          </u>
          <u>
            <seg>
              Det handlar om grön skatteväxling där man inte som regeringen
              höjer skatten mycket mer på jobb och företagande än vad man gör
              på miljöförstöring. Vi har ha mer gröna skatter i skattemixen.
              Vi ska jobba på alla sätt för att återkomma till läget med hög
              ekonomisk tillväxt och minskade utsläpp. Det är då vi fungerar
              som det globala exemplet som andra vill följa efter.
            </seg>
          </u>
          <u>
            <seg>
              Herr talman! Vi har också stora behov där vi som ekonomiska politiker
              kommer att vara tvungna att allokera mer resurser. Inom välfärdens
              absoluta kärna kan vi konstatera att inte minst vården när det
              gäller ungas psykiska hälsa har mycket stora problem. Här måste
              vi jobba smartare men också allokera mer pengar.
            </seg>
          </u>
          <u>
            <seg>
              Vi måste satsa mer pengar så att det inte är så att många landsting
              stänger ned mottagningarna för unga som har det jobbigt och mår
              dåligt psykiskt under sommaren som inte sällan är den jobbigaste
              perioden.
            </seg>
          </u>
          <u>
            <seg>
              Jag gläds åt att den frågan diskuterats alltmer under det senaste
              året och hur vi ska kunna jobba smart för att möta vår kanske
              största sociala samhällsutmaning just nu. I min budget som jag
              kommer att rösta på senare i eftermiddag lägger vi till ökade
              resurser just för ungas psykiska ohälsa. Men det kommer självklart
              att krävas mer. Här behöver vi ta gemensamma tag.
            </seg>
          </u>
          <u>
            <seg>
              Vi måste stärka det som är den absoluta kärnan i vad en stat
              ska klara av. Om vi tvingas att prioritera bort en mängd av det
              vi i dag gör i den offentliga sektorn, vad är då kvar på slutet?
              Det är att upprätthålla lag och ordning, våldsmonopolet och att
              garantera trygghet såväl på vägen hem från bussen som mot vad
              Vladimir Putin kan tänkas komma på.
            </seg>
          </u>
          <u>
            <seg>
              Här har vi satsat för lite under en lång tid. Vi måste stärka
              hela rättskedjan med alla våra rättsvårdande myndigheter inklusive
              ordentliga satsningar på försvaret. Det här är en hemläxa vi inte
              gjorde under 90-talet och det tidiga 2000-talet, och det kommer
              att vara upp till vår politiska generation att rätta till detta
              misstag. Det kommer att bli dyrt; det är någonting vi får ställa
              in oss på.
            </seg>
          </u>
          <u>
            <seg>
              I den budget som vi lägger på riksdagens bord gör vi precis sådana
              här prioriteringar. Vi ökar satsningarna på rättsväsendet rejält,
              och vi ökar satsningarna på försvaret rejält. Vi kan konstatera
              att också i opposition har Centerpartiet, Moderaterna och i viss
              mån den övriga Alliansen också bidragit till att det redan nu
              har kommit rejäla satsningar på plats, även om mycket mer måste
              till.
            </seg>
          </u>
          <u>
            <seg>
              Herr talman! Vi har gott om saker att göra. Det finns ett antal
              ärmar som behöver kavlas upp. Låt oss sätta igång med det som
              är de riktiga framtidsfrågorna för Sverige, och låt oss bygga
              Sverige långsiktigt starkare.
            </seg>
          </u>
          <note>
            (Applåder)
          </note>
          <note type="speaker">
            Anf. 4 OSCAR SJÖSTEDT (SD) replik:
          </note>
          <note>
            Herr talman! I nästa vecka kommer kammaren att behandla och sedan
            besluta om regeringens förslag om höjd beskattning av sparande
            i investeringssparkonto och kapitalförsäkring.
          </note>
          <u>
            <seg>
              När frågan var upp för behandling i utskottet – inte i vårt utskott,
              nota bene, men i skatteutskottet – valde Centerpartiets ledamot
              att inte rösta emot den. Nästan 1 miljon människor sparar i dag
              i ett investeringssparkonto. Många av dem gör det därför att regeringen
              slopar möjligheten att pensionsspara privat. Man har därför inte
              så många andra alternativ.
            </seg>
          </u>
          <u>
            <seg>
              Jag har en enkel fråga till Emil Källström: Varför ställer sig
              Centerpartiet på regeringens sida i frågan? Varför är man inte
              beredd att ta strid för småspararna?
            </seg>
          </u>
          <note type="speaker">
            Anf. 5 EMIL KÄLLSTRÖM (C) replik:
          </note>
          <u>
            <seg>
              Herr talman! Höjningen av skatten på ISK-kontot är dålig. Något
              som tvärtom skulle vara bra vore att ytterligare förbättra människors
              möjligheter att spara. Om man läser vår budget och många andra
              partiers budgetar i denna kammare kan man konstatera att regeringen
              är förhållandevis ensam om att tycka att detta är en bra idé.
              Jag har sagt i medierna, och jag kan gärna säga det också här
              i riksdagens talarstol, att detta är bland det första vi kommer
              att stryka efter valet 2018. Det är inte alltför långt bort.
            </seg>
          </u>
          <u>
            <seg>
              Anledningen till att vi väljer att inte konstra i skatteutskottet
              och inte heller i finansutskottet är att vi vill värna det statsfinansiella
              ramverk som vi har, där vi fattar beslut om budget vid ett enda
              tillfälle och genom ett klubbslag – alla inkomster och alla utgifter.
              Detta har såväl Sverigedemokraterna som de rödgröna några gånger
              gått ifrån, men det är ingenting vi kommer att medverka till i
              höst. Det är därför vi inte har gett oss in i denna lek. Tvärtom
              lägger vi resurserna och fokus på att formera oss för att vinna
              nästa val, för då kommer såväl ISK-skattehöjningar som andra dåliga
              rödgröna saker att försvinna.
            </seg>
          </u>
          <u>
            <seg>
              Men nu när jag har Oscar Sjöstedt här i talarstolen för ett replikskifte
              skulle jag vilja ställa en motfråga på ett helt annat område.
              Det gäller någonting du nämnde i all korthet i ditt anförande,
              nämligen att Sverigedemokraterna skulle rensa bort en mängd vad
              du kallar för subventioner på drivmedel. Det låter ju väldigt
              bra, om man inte säger någonting mer.
            </seg>
          </u>
          <u>
            <seg>
              Men en del av detta är att kraftigt dra ned på anslagen för att
              ställa om Sverige i en grönare riktning. Just nu planeras i min
              valkrets investeringar i mångmiljardbelopp: 5 000 nya jobb för
              nya produkter i den nya skogen. Men det kommer att krävas politiska
              insatser och politisk hjälp för detta, likt det gör i varje annan
              omställning. Varför är du, Oscar Sjöstedt, så emot 5 000 nya jobb
              till Västernorrland?
            </seg>
          </u>
          <note type="speaker">
            Anf. 6 OSCAR SJÖSTEDT (SD) replik:
          </note>
          <u>
            <seg>
              Herr talman! Jag är inte emot 5 000 nya jobb var de än dyker
              upp, men jag är emot ineffektiva och kostsamma subventioner. Där
              borde vi egentligen nästan kunna vara ense.
            </seg>
          </u>
          <u>
            <seg>
              Jag går tillbaka till ursprungsfrågan. Varför vänta till nästa
              val? Här har vi all möjlighet i världen att stoppa detta innan
              det ens kommer på plats. Varför låta det komma på plats nu, vänta
              ett år och sedan kanske ha möjlighet att ta bort det om lite drygt
              ett år? Jag fattar inte. Resonemanget håller inte riktigt.
            </seg>
          </u>
          <u>
            <seg>
              Ledamoten Källström kan rimligen inte se det som sin uppgift
              att hjäl ­ pa regeringen att lotsa igenom dess politik med hänvisning
              till något regelverk. Resonemanget håller inte. Om det finns något
              regelverk som hindrar Emil Källström att driva den politik han
              egentligen vill – herregud, då ändrar vi det regelverket! Det
              här är Sveriges riksdag. Det är rimligen vi som bestämmer vilka
              regelverk vi ska lyda under.
            </seg>
          </u>
          <u>
            <seg>
              Ni och era kompisar var beredda att sparka ett gäng statsråd
              på grund av en flygskatt. Hur rimmar det med regelverket? Det
              rundar ju hela regelverket. Nu gjorde ni aldrig det, för Centerpartiet
              fegade ur när det väl blev skarpt läge. Men ni var beredda att
              göra det. Ni var beredda att sparka ett gäng statsråd på grund
              av en skattehöjning. Men ni kan tydligen absolut inte i utskottet
              rösta nej till en skattehöjning i en proposition. Resonemang ­
              et håller inte.
            </seg>
          </u>
          <u>
            <seg>
              Det kan rimligen inte vara oppositionens, vare sig Emil Källströms
              eller min, uppgift att hjälpa regeringen att lotsa igenom sin
              politik. Jag köper inte det resonemanget. Det står såklart Centerpartiet
              fritt att tolka regelverket som de vill, men jag kommer att göra
              tydligt för både mina egna och era väljare hur ni agerar i frågan
              så får vi se vad de har att säga om saken.
            </seg>
          </u>
          <note type="speaker">
            Anf. 7 EMIL KÄLLSTRÖM (C) replik:
          </note>
          <u>
            <seg>
              Herr talman! I sin sista mening är Oscar Sjöstedt inne på kärnfrågan,
              för detta kommer slutligen att avgöras i nästa val. Om svenska
              folket vill ha höjda skatter på allt som rör sig, höjda skatter
              på sparande och så vidare kan man lugnt fortsätta att rösta på
              de rödgröna. Jag kommer att jobba ganska hårt för att det inte
              kommer att bli så för att vi långsiktigt ska komma in på en bättre
              väg.
            </seg>
          </u>
          <u>
            <seg>
              Det Oscar Sjöstedt argumenterar emot är egentligen att vi har
              regler över huvud taget för hur vi jobbar här. Vi har testat att
              inte ha några regler. Vi hade knappt några regler för hur vi tar
              fram en budget. Det fattades budgetbeslut i tid och otid, de verkade
              i motsatt riktning och så vidare. Det blev dåligt. Vi drog lärdomar
              av det och satte ett väldigt tajt regelverk på plats för hur vi
              fattar beslut om budgeten. När det väl ska avgöras och förslag
              ska ställas mot varandra är det alla utgifter och alla intäkter
              i ett klubbslag.
            </seg>
          </u>
          <u>
            <seg>
              Det hindrar inte oppositionen från det vi till exempel gör: att
              sätta hård press på regeringen att inte trotsa riksdagsmajoritetens
              vilja i ett antal frågor. Det var faktiskt två ministrar som rök
              i våras. Det var dessutom ett antal skattehöjningar som försvann.
              Vi har gjort regeringens budget bättre genom att vara mycket tydliga
              på ett antal punkter om vad som inte tolereras.
            </seg>
          </u>
          <u>
            <seg>
              Men för att få som man vill på alla punkter finns det bara ett
              sätt, och det är att efter ett val, som vi nu ska ha ganska snart,
              rösta fram en bättre regering som tar ansvar för helheten. Annars
              kommer det så fort det är en socialdemokrat som sitter som statsminister
              med sina regeringskompisar att finnas en mängd punkter som både
              Oscar Sjöstedt och jag kommer att vilja stoppa. Men för att komma
              till rätta med det måste svenska folket rösta fram en alliansregering.
            </seg>
          </u>
          <note>
            (Applåder)
          </note>
          <note type="speaker">
            Anf. 8 MATHIAS SUNDIN (L):
          </note>
          <u>
            <seg>
              Herr talman! Låt mig börja med att yrka bi fall till reservationerna
              4 och 9.
            </seg>
          </u>
          <u>
            <seg>
              Herr talman! Den senaste stora skattereformen i Sverige, som
              i alla fall kallades skattereform, var 1991 års århundradets skattereform.
              Då, 1991, hade vi ett Windows som hette 3.0. Nintendo hade sin
              åttabitars spelkonsol, som var en hett efterlängtad julklapp.
              Det var fortfarande tre år kvar till World Wide Web. Själv gick
              jag i högstadiet och hade en blond kalufs. Vissa saker var bättre
              förr.
            </seg>
          </u>
          <u>
            <seg>
              Jag tror att det är dags igen för en skattereform. Kanske ska
              vi göra detta till årtusendets skattereform. Vi bör då fundera
              på ett antal saker både i budgeten och i en sådan framtida skattereform.
              Vi ser från Liberalerna att vi har en stor möjlighet i Sverige,
              men vi har också ett stort problem. Vi behöver hantera det nu,
              och vi behöver hantera det i en skattereform framöver.
            </seg>
          </u>
          <u>
            <seg>
              Möjligheten som vi har är den digitala revolutionen. Problemet
              som vi har är den klyfta som finns mellan de människor som har
              kommit in i det svenska samhället och de människor som är i utanförskap.
              Låt mig börja med problemet och sedan avsluta med möjligheten.
            </seg>
          </u>
          <u>
            <seg>
              Utanförskapet minskade under alliansregeringen, men vi ser att
              det ökar nu igen. Dessutom har vi, framför allt 2015, haft en
              stor flyktinginvandring med delvis lågutbildade människor som
              har kommit hit. De är mycket välkomna till Sverige, men det uppstår
              ett problem när vi har en arbetsmarknad som funkar som den gör.
              Det är en väldigt stel arbetsmarknad där det är dyrt att anställa
              människor. Det gör att det är väldigt svårt för en stor del av
              de här människorna att komma in på arbetsmarknaden. Vi har hört
              mina allianskamrater beröra detta tidigare.
            </seg>
          </u>
          <u>
            <seg>
              Lösningen är uppenbar. Om vi har en stel arbetsmarknad ska vi
              naturligtvis göra den mindre stel. Vi behöver moderna arbetsmarknadsregler
              i Sverige. Om det är dyrt att anställa människor ska vi naturligtvis
              göra det billigare att anställa människor, vilket är precis vad
              vi gör i Liberalernas budget och också gemensamt med de andra
              allianspartierna på några punkter.
            </seg>
          </u>
          <u>
            <seg>
              Sedan ska man komma ihåg att det viktigaste motmedlet mot utanförskap
              långsiktigt sett är en bra och fungerande skola. Vi från Liberalerna
              har drivit den frågan länge, som ni kanske har hört talas om.
              Vi har även såklart förslag om detta i denna budget. Vi föreslår
              tioårig grundskola, fler undervisningstimmar och en mängd andra
              saker.
            </seg>
          </u>
          <u>
            <seg>
              Vi lämnar problemet och fokuserar på den stora möjlighet som
              vi har i och med den digitala revolution som sveper över världen.
              Sverige har fått en bra start. Vi ligger bra till inom flera områden
              och långt fram inom teknikområdet.
            </seg>
          </u>
          <u>
            <seg>
              Vi har en stor mängd snabbväxande startup-företag. Stockholm
              är en av världens bästa startup-städer och konkurrerar med sådana
              platser som Silicon Valley om att ha flest snabbväxande företag.
              Men vi ser också här hur en del av dessa företag växer utomlands
              och inte i Sverige. Spotify är ett exempel, och det finns även
              andra. Till stor del beror det på den skattepolitik som förs av
              regeringen i dag.
            </seg>
          </u>
          <u>
            <seg>
              Det räcker inte med startup-bolagen. De är bra, men det räcker
              inte med dem. Vi behöver digitalisera hela samhället. Vi har en
              mängd förslag på det här området från Liberalerna. Jag ska redogöra
              för några av dem nu.
            </seg>
          </u>
          <u>
            <seg>
              Vi har en digitaliseringsmiljard till vården för att ha resurserna
              att digitalisera den. Man måste kunna erbjuda lika bra digital
              tillgänglighet som fysisk tillgänglighet, eller kanske helst bättre
              med tanke på hur den fysiska tillgängligheten är ibland.
            </seg>
          </u>
          <u>
            <seg>
              Vi har en digital vårdgaranti. Du ska kunna ha din journal tillgänglig
              på nätet enkelt och säkert. Patienter ska erbjudas behandling
              via nätet.
            </seg>
          </u>
          <u>
            <seg>
              Från politikens håll behöver vi titta mycket bredare på den här
              frågan vad gäller just digitaliseringen. Vi vill ha en ordentlig
              genomgång av stora delar av svensk lagstiftning utifrån perspektivet
              att vi har en exponentiell teknisk tillväxt och att Moores lag
              gäller, alltså att utvecklingen inte bara går snabbt utan att
              den går snabbare och snabbare. Det här sätter press på regelverk
              både högt och lågt, och ibland dyker helt oväntade frågor upp.
              Vi kommer inte att kunna förutse och fixa alla problem i förväg,
              men vi kommer att kunna lösa en del problem och vi kommer med
              en sådan kunskapsbas att kunna vara på tårna när problem uppstår.
            </seg>
          </u>
          <u>
            <seg>
              Det ta såg vi förra året när det plötsligt blev förbjudet att
              ha drönare med kameror på. Regeringens första inställning var
              att man inte behövde göra någonting åt det för att en utredning
              skulle vara klar ett och ett halvt år senare. Efter ett par veckor
              ändrade man sig, och vi löste det snabbt tillsammans här i riksdagen.
              Utgångsläget måste alltid vara att vi löser sådana här saker snabbt,
              inte att det finns en utredning som är klar om två år.
            </seg>
          </u>
          <u>
            <seg>
              En annan del är den snabbväxande delningsekonomin där vi behöver
              se till att det är enkelt att rapportera in de här uppgifterna
              till Skatteverket – vi behöver göra många saker, men det här är
              en av dem – så att man kan få grå och svarta delar av den här
              ekonomin att bli vita och att anställdas villkor är garanterat
              bra.
            </seg>
          </u>
          <u>
            <seg>
              Vi har också enorma mängder offentliga data som behöver tillgängliggöras
              digitalt för att kunna bygga tjänster men också för offentlighetsprincipen
              i sig. Det är extremt viktigt, tycker inte minst jag som bor på
              landet, att den digitala infrastrukturen finns över hela Sverige.
            </seg>
          </u>
          <u>
            <seg>
              Inom skolområdet och inför införandet av programmering i vissa
              ämnen behöver lärarkåren ha ett digitalt lärarlyft.
            </seg>
          </u>
          <u>
            <seg>
              Vi har en mängd förslag i Liberalernas budget kring digitalisering
              av samhället. De är viktiga i sig. Men vi kan samtidigt inte ha
              en skattepolitik som motverkar det här området. Som jag nämnde
              tidigare växer startup-företagen utomlands i stället för i Sverige.
              Om en fabrik lägger ned i Sverige och tusen människor blir av
              med jobbet är det en jättenyhet, men när Spotify anställer tusen
              personer utomlands i stället för i Stockholm som de först tänkte
              blir det inte alls en lika stor nyhet. Men det är en lika stor
              nyhet eller till och med större, för det här handlar om de nya
              jobben som växer fram.
            </seg>
          </u>
          <u>
            <seg>
              I skattereformen 1991 gick vi ifrån marginalskatter på 80–85
              procent och sänkte dem dramatiskt samtidigt som vi breddade skattebasen,
              bland annat på momsområdet. Nu är Sverige återigen uppe på en
              nivå där vi har världens högsta marginalskatter – och det i ett
              av de länder i västvärlden där det är minst lönsamt att utbilda
              sig. Att beskatta kunskap och utbildning, som är den absolut viktigaste
              resursen, högst i världen är naturligtvis ett stolleprov.
            </seg>
          </u>
          <u>
            <seg>
              Regeringen pytsar ut pengar till allt möjligt i denna budget.
              En del är bra, men mycket är utpytsningar inför ett valår. Den
              enorma möjlighet som vi har med det digitala samhälle som växer
              fram glöms delvis bort i reger ­ ingens budget, och via skattepolitiken
              motverkas delar av den.
            </seg>
          </u>
          <u>
            <seg>
              Jag tror att det är extremt viktigt för Sverige att vi klarar
              av både problemet med arbetsmarknaden och tar vara på möjligheten
              med digitaliser ­ ingen. Jag tror att vi behöver lösa problemet
              med utanförskap genom att se till att skapa mer lågkvalificerade
              jobb så att man får sitt första jobb oavsett om man är ung eller
              nyligen har flyttat hit till Sverige, men vi behöver också se
              till att de högkvalificerade och högbetalda jobben växer fram
              och stannar kvar i Sverige.
            </seg>
          </u>
          <u>
            <seg>
              Vi gör precis detta i Liberalernas budget, och det bör också
              vara utgångspunkten för en möjlig framtida skattereform. Jag är
              helt övertygad om att vi kan lösa problemet med utanförskap och
              samtidigt ta vara på den enorma möjlighet som digitaliseringen
              innebär.
            </seg>
          </u>
          <note>
            (Applåder)
          </note>
          <note type="speaker">
            Anf. 9 JAKOB FORSSMED (KD):
          </note>
          <u>
            <seg>
              Herr talman! Det går bra för svensk ekonomi överlag, och det
              är alldeles utmärkt. Men det går inte bra för Sveriges reformarbete
              – det arbete som ska bygga Sverige starkt för framtiden, säkra
              Sveriges konkurrenskraft och öppna vägar in till arbetsmarknaden.
              Det går inte bra med arbetet med att åtgärda utsatthet för funktionsnedsatta,
              med att vända otryggheten i en del bostadsområden och med att
              motverka den ensamhet som många äldre drabbas av i äldreboendebristens
              spår. Det arbetet utförs inte.
            </seg>
          </u>
          <u>
            <seg>
              Vårdköerna ökar i takt med mandatperioden. Område efter område
              kan läggas till listan. Polisen är i kris, vi har en stel bostadsmarknad
              och en tudelad arbetsmarknad där allt fler, trots högkonjunkturen,
              står allt längre från ett jobb och inte får chansen att visa vad
              de går för i en arbetsgemenskap.
            </seg>
          </u>
          <u>
            <seg>
              Riktiga, rejäla reformer är nödvändiga men lyser med sin frånvaro
              i de rödgrönas budgetproposition som inte heter På strukturreformfronten
              intet nytt men kanske borde ha hetat så.
            </seg>
          </u>
          <u>
            <seg>
              Jag tror att det här skapar lite risker, nämligen att tilliten
              till det offentliga naggas i kanten. Det behöver vi vara bekymrade
              över inför framtiden.
            </seg>
          </u>
          <u>
            <seg>
              Utgiftsförslagen är desto fler. Det offentliga åtagandet byggs
              ut brett. Då kan man få bilden att det är pengar som går till
              välfärden. Det är det till viss del, men inte bara. Det är också
              en dyr och ineffektiv elcykelpremie. Ineffektiv är ett ord som
              kan användas om miljöpolitiken över huvud taget. Det är lägre
              pris på naturguidning, som bäversafari och kronhjortsspaning.
              Det är gratis busskort till alla elever över tolv år på sommaren.
              Allt fler välfärdstjänster över huvud taget ska bli gratis. Det
              har exempelvis blivit gratis för äldre över 85 att sitta i allt
              längre vårdköer.
            </seg>
          </u>
          <u>
            <seg>
              Då har jag inte nämnt dyra och ineffektiva byggsubventioner eller
              en arbetsmarknadspolitik som inte fungerar. De saker jag har nämnt
              är stora reformer. Ett normalt reformår, när vi inte har jättemycket
              pengar eller reformutrymme, skulle de vara dominerande. Det är
              stora belopp. Om man i ett sådant här konjunkturläge ska använda
              stora belopp till väldigt många reformer ska de gå till åtgärder
              som rustar Sverige. Jag menar att det gör det i alldeles för liten
              utsträckning.
            </seg>
          </u>
          <u>
            <seg>
              Vad behöver göras då? Det behövs en riktig reformkost, snarare
              än den lite lätt sockrade men ganska näringsfattiga anrättning
              som regeringen föreslår.
            </seg>
          </u>
          <u>
            <seg>
              Kristdemokraterna spenderar mindre pengar än regeringen. Vi är
              mer försiktiga med att lägga på staten fler utgifter, för att
              vi vill kunna investera i reformer.
            </seg>
          </u>
          <u>
            <seg>
              För att skapa fler jobb föreslår vi dubbelt jobbskatteavdrag
              för grupper som har svårt att komma in på arbetsmarknaden, som
              unga, nyanlända och långtidsarbetslösa. I kombination med det
              föreslår vi en ny anställningsform, med något lägre ingångslöner,
              att man ska kunna lära sig jobbet på jobbet och en borttagen arbetsgivaravgift.
              Vi föreslår en rejäl utbyggnad av den RUT-reform som har fungerat
              så väl. Och vi satsar faktiskt mer än regeringen på korta yrkesutbildningar
              som yrkesvux och yrkeshögskola.
            </seg>
          </u>
          <u>
            <seg>
              Vi vill ta bort den särskilda löneskatt för äldre som regeringen
              har infört. Vi kommer också att föreslå att skillnaden i beskattning
              mellan löntagare och pensionärer avskaffas helt och hållet från
              den 1 januari 2018. Vi föreslår en bred skattelättnad för alla
              och ett särskilt jobbskatteavdrag för föräldrar för att stärka
              barnfamiljers möjligheter. Vi vill se sänkta marginalskatter,
              så att det lönar sig bättre att ta ett chefsjobb inom äldreomsorgen
              eller att vidareutbilda sig till barnmorska.
            </seg>
          </u>
          <u>
            <seg>
              När vi säger nej till arbetsmarknadspolitik som inte fungerar,
              nej till byggsubventioner, nej till många gratisreformer, nej
              till ineffektiva och utdömda miljöåtgärder men ja till höjda miljöskatter
              kan vi också göra rejäla satsningar på vården och omsorgen – 27
              miljarder mer än regeringen över tre år.
            </seg>
          </u>
          <u>
            <seg>
              Med Kristdemokraternas budget blir det alltså mer pengar till
              vården och omsorgen än det blir med regeringens politik. Även
              om man antar att varenda krona som regeringen föreslår i höjda
              generella statsbidrag går till bara vården och omsorgen, vilket
              de inte gör, blir det ändå mer pengar till vården och omsorgen
              med Kristdemokraternas budget.
            </seg>
          </u>
          <u>
            <seg>
              Vi vill framför allt göra strukturellt riktiga reformer på vårdens
              område. Det gäller en utbyggnad av primärvården. Vi är för sjukhustunga
              i Sverige. Vi behöver en kraftig utbyggnad av primärvården. Det
              gäller tillgängligheten i form av öppenhet men också en skarpare
              vårdgaranti, så att fler känner att det är mödan värt att vända
              sig till primärvården i stället för akutmottagningarna. Vi återinför
              naturligtvis kömiljarden. Det är en gåta att regeringen inte redan
              har återinfört den, efter att ha sett vårdköerna växa.
            </seg>
          </u>
          <u>
            <seg>
              Vi vill också se 2 miljarder att dela på för de landsting som
              klarar att hålla tillgängliga vårdplatser alla årets månader.
              Jag tror att det är en nyckel till att kunna minska överbeläggningar
              och vårdskador.
            </seg>
          </u>
          <u>
            <seg>
              Vi måste också påbörja en reform så att staten tar ansvar för
              sjukhusvården i Sverige. Dagens system, med 21 landsting som ska
              klara samtliga vårdens förmågor, klarar inte av att få bukt med
              ojämlikheten.
            </seg>
          </u>
          <u>
            <seg>
              Herr talman! Ensamhet är lika farligt som rökning, visar en del
              forskning. Men i Sverige dör allt fler utan någon som helst ceremoni.
              Jag tror att det delvis hänger ihop med bristen på äldreboendeplatser.
              De äldre får inte komma till ett ställe där det finns mer av gemenskap.
              Äldreboenden behövs inte bara av medicinska skäl utan också av
              sociala skäl. Men allt fler får veta att det inte finns någon
              äldreboendeplats för dem. Då tar man makt ifrån äldre. Man tillåter
              ensamhet att krypa längs väggarna hos dem som känner sig isolerade.
            </seg>
          </u>
          <u>
            <seg>
              Om vi samtidigt har en hemtjänst där äldre understundom kan få
              träffa ett närmast oräkneligt antal personer har vi ett problem.
              Kristdemokraterna menar att det behövs en äldreboendegaranti.
              För att klara av att införa det och möta det behovet behövs det
              tydliga incitament för kommunerna att bygga äldreboenden.
            </seg>
          </u>
          <u>
            <seg>
              Vi behöver också en långt större höjning av ekonomiskt utsatta
              äldres BTP än regeringen föreslår, så att fler, inte minst äldre
              kvinnor, får råd att flytta till nyproducerade trygghetsboenden
              eller vad det nu kan handla om. Och vi behöver stimulera kommuner
              att utveckla arbetssätt som ökar personaltätheten. Vi gör också
              en rejäl satsning på att mota demenssjukdomarna, för att nämna
              något.
            </seg>
          </u>
          <u>
            <seg>
              Herr talman! Hopp och framtidstro är beroende av en skola som
              fungerar. Här lägger vi, liksom regeringen, betydande resurser.
              Men vi lägger det på delvis andra saker.
            </seg>
          </u>
          <u>
            <seg>
              Vi tror att det är avgörande att kunna locka de bästa lärarna
              till de skolor som behöver dem allra mest. Vi vill införa ett
              speciallärarlyft. Det är stor brist på speciallärare. Vi vill
              göra en kompetenssatsning så att långt fler lärare får kompetens
              i svenska som andraspråk. Vi vill också göra en större satsning
              på elevhälsan, så att alla elever ska kunna veta att det går att
              få kontakt med elevhälsan samma dag. Den vetskapen skulle också
              betyda mycket för lärarna.
            </seg>
          </u>
          <u>
            <seg>
              Alla föräldrar behöver involveras mer i elevernas skolgång. Forskning
              visar att man lyckas bättre om man klarar av att involvera föräldrarna
              i elevernas skolgång, ger föräldrarna verktyg att kunna stötta
              sina barn i skolgången. Det gäller också för de föräldrar som
              inte själva är resursstarka och som kanske inte har egna erfarenheter
              av svensk skola.
            </seg>
          </u>
          <u>
            <seg>
              Regeringen gör faktiskt en liten satsning där. Jag vill gärna
              berömma ansatsen. Kanske har de lyssnat på oss; kanske är det
              helt eget tänk. I vilket fall är det bra. Men jag tror att det
              är fel att det är studieförbunden som ska klara detta. Man måste
              göra det i skolans regi. Annars tror jag inte att det kommer att
              fungera. Men det är en väldigt bra ansats.
            </seg>
          </u>
          <u>
            <seg>
              Herr talman! I vårt budgetförslag drar vi inte ned på åklagare
              och domstolar. Vi ser till att de pengar som läggs på Polismyndigheten
              inte bara läggs i en allmän pott utan att vi får ut mesta möjliga
              genom att öka den lokala förankringen och genom att vi ser till
              att polisen kan satsa mer på bättre arbetsvillkor. Det gör vi
              för att kunna rekrytera och behålla poliser och för att få ut
              fler poliser på gator och torg snabbare än med regeringens politik.
            </seg>
          </u>
          <u>
            <seg>
              Vi gör också satsningar för att lyfta utsatta och underlätta
              ekonomiskt för en del som har det tufft ekonomiskt. Jag har nämnt
              höjda bostadstillägg för pensionärer. Vi föreslår också höjd barndel
              i bostadsbidraget för ekonomiskt utsatta barnfamiljer.
            </seg>
          </u>
          <u>
            <seg>
              Vi anslår medel för familjeåterförening så att små barn kan återförenas
              med sina föräldrar och så att lagen som gör det möjligt att bevilja
              uppehållstillstånd när det finns synnerligen ömmande omständigheter
              ska återinföras. Men vi har också medel för fler förvarsplatser,
              för att kunna öka effektiviteten i återanvändandearbetet gällande
              personer som ska avvisas.
            </seg>
          </u>
          <u>
            <seg>
              Herr talman! Vi har många utmaningar i Sverige. Jag har nämnt
              några av dem. Men jag tänker också på en annan utmaning som vi
              inte hör särskilt mycket om i den här kammaren eller i samhällsdebatten.
            </seg>
          </u>
          <u>
            <seg>
              För några veckor sedan hörde jag en företrädare för Bris säga
              på radio att barn i Sverige inte tror att deras föräldrar har
              tid för dem. Har vi en politik för att möta den samhällsutmaningen?
              Någon kanske invänder att det inte är en politisk fråga i första
              hand. Nej, så kan det vara. Men politiken måste finnas där och
              ge familjer möjligheter till mer tid för barnen, mer tid tillsammans,
              mer ork att finnas där när barnen behöver det.
            </seg>
          </u>
          <u>
            <seg>
              Vi föreslår en lång rad sådana satsningar i vår budget. Det är
              jag stolt över. Jag tycker ibland att politiken handlar mer om
              att vi ska styra och ställa med familjerna än att stödja dem.
            </seg>
          </u>
          <u>
            <seg>
              Herr talman! Min övertygelse är att tilliten växer när vi kan
              lita på välfärden, när vi kan lita på polisen och skolan och när
              vi kan lita på att vården finns när vi behöver den. Därför är
              det otroligt viktigt att vi klarar de här samhällsfunktionerna
              på ett bättre sätt. Samtidigt är tillit inte något som kan kommenderas
              fram från staten eller det offentliga.
            </seg>
          </u>
          <u>
            <seg>
              Vi behöver ett samhälle som håller ihop av egen kraft och vilja,
              där egen ansträngning och eget ansvarstagande lönar sig. Det ska
              vara ett samhälle som byggs i familjer och av företag, församlingar
              och föreningar. Det ska vara ett samhälle där tillit och solidaritet
              med den utsatte grundläggs, där vi får känna kärlek, där vi blir
              sedda och där vi får bidra. Och det sker bäst i gemenskap med
              andra människor.
            </seg>
          </u>
          <u>
            <seg>
              Jag tror och hoppas att det kristdemokratiska budgetförslaget
              skulle vara det bästa för ett samhälle som utvecklas i en sådan
              riktning.
            </seg>
          </u>
          <note>
            (Applåder)
          </note>
          <note type="speaker">
            Anf. 10 FREDRIK OLOVSSON (S):
          </note>
          <u>
            <seg>
              Herr talman! Om nu någon har missat det diskuterar och debatterar
              vi ramarna i statens budget, inkomsterna och inriktningen för
              den ekonomis ­ ka politiken för 2018. Utifrån vad jag har lyssnat
              på hittills i debatten råder det inget tvivel om att det finns
              mycket olika uppfattningar om vilken väg som leder Sverige bäst
              framåt.
            </seg>
          </u>
          <u>
            <seg>
              Det riksdagen i dag, i eftermiddag, ska ta ställning till är
              regeringens budgetförslag och de motförslag som de fem oppositionspartierna
              har lagt fram. Alternativen är tydliga. Mot regeringens investeringar
              i samhällsbygget står de borgerliga partiernas och Sverigedemokraternas
              skattesänkningar och nedskärningar.
            </seg>
          </u>
          <u>
            <seg>
              Mycket har sagts om de andra partiernas alternativ. De har berättat
              en hel del, fast kanske inte riktigt allt. Jag tänkte därför börja
              med det.
            </seg>
          </u>
          <u>
            <seg>
              I Moderaternas budgetförslag summerar nedskärningarna till 35
              miljarder kronor. Det är en bred palett av neddragningar på allt
              från bostadsbyggande till hälso- och sjukvård och social omsorg.
              I en tid när bostadsbristen är stor och blivande föräldrar oroar
              sig inför förlossningen är det förstås en ohållbar inriktning
              på politiken.
            </seg>
          </u>
          <u>
            <seg>
              I Almedalen stod Liberalernas partiledare och sa att den stora
              uppgiften för Sverige under överskådlig tid är att bekämpa klyftorna.
              Det är en pro ­ blembild som jag gärna delar. Men i budgetmotionen
              föreslås stora skatte ­ sänkningar där nästan allt tillfaller
              de absolut mest högavlönade. Den största delen går till högavlönade
              män. Med en sådan ekonomisk politik kan Liberalerna inte lösa
              den uppgift som under överskådlig tid är den viktigaste, enligt
              egen utsago. Det blir i stället ökade klyftor och mindre jämställt.
            </seg>
          </u>
          <u>
            <seg>
              Centerpartiet talar gärna varmt om satsningar på välfärden, men
              partiet skär i själva verket ned 12 miljarder på kommuner och
              landsting som producerar och levererar välfärden. Det kan omöjligt
              bli fler skolor, fler äldreboenden eller fler anställda med bättre
              villkor.
            </seg>
          </u>
          <u>
            <seg>
              Sverigedemokraterna går ännu längre med 13 miljarder i nedskärningar
              till kommuner och landsting. Det blir mindre trygghet för barn
              och gamla. I stället vill de lägga resurser på en rejäl skattesänkning
              för dem som tjänar bäst.
            </seg>
          </u>
          <u>
            <seg>
              Oppositionspartierna må ha många olika idéer om vilka skatter
              som ska sänkas och på vilka områden man ska skära ned, men den
              gemensamma nämnaren är att minustecknen dansar över bladen.
            </seg>
          </u>
          <u>
            <seg>
              Herr talman! Minustecken är vad de borgerliga brukar lämna efter
              sig när det handlar om statsfinanser. Så var det också 2014. Vid
              tre tillfällen i modern tid har borgerliga regeringar styrt Sverige.
              Alla gånger har de lämnat efter sig stora hål i våra offentliga
              fin anser. År 2014 var det drygt 60 miljarder kronor.
            </seg>
          </u>
          <u>
            <seg>
              I tre år har nu Magdalena Andersson i stället amorterat på statsskulden
              och satt ansvarsfulla investeringar i samhällsbygget före skattesänkningar.
              Resultatet av det arbetet talar faktiskt sitt tydliga språk. I
              dag har 200 000 fler ett jobb att gå till, och nästa år beräknas
              överskottet i statens finanser landa på 80 miljarder kronor. Vi
              befinner oss verkligen i ett nytt ekonomiskt läge. Den stora frågan
              är nu inte hur vi ska få ordning på statsfinanserna – de är i
              god ordning – utan den stora frågan är hur vi ska fortsätta att
              investera i samhällsbygget, eller om vi inte ska göra det och
              i stället sänka skatter.
            </seg>
          </u>
          <u>
            <seg>
              I regeringens budget framgår tydligt hur vi vill göra. Vi vill
              fortsätta samhällsbygget under ansvarsfulla former, som vi alltid
              tillägger – vi tråkiga för statsfinanserna ansvarstagande socialdemokra
              ter. Hälften av överskottet, 40 miljarder, föreslår vi ska gå
              till att amortera på statsskulden, som i och med det når sin lägsta
              kvot sedan 1977. Därmed står Sverige stabilt och väl rustat för
              sämre tider och eventuellt nya internationella kriser, med rejäla
              resurser att använda för att värna svenska jobb och svensk välfärd.
              Den andra hälften vill vi använda till reformer som säkrar välfärden
              och som strukturellt stärker den svenska modellen.
            </seg>
          </u>
          <u>
            <seg>
              För det första ska jobbpolitiken skärpas ytterligare. Alla som
              kan jobba ska jobba. Det är grunden för den svenska modellen.
              Och det är på den grunden vi bygger ett generellt välfärdssamhälle.
            </seg>
          </u>
          <u>
            <seg>
              När det nu både finns brist på arbetskraft inom flera sektorer
              och samtidigt finns många arbetslösa som saknar rätt kompetens
              eller utbildning för att ta de lediga jobben och de jobb som nu
              växer fram måste matchningen förbättras. Det görs genom att tillföra
              utbildningsmöjligheter och ställa krav på att delta i utbildningen.
              Kunskapslyftet förstärks med ytterligare platser, och utbildningsplikt
              införs i etableringen.
            </seg>
          </u>
          <u>
            <seg>
              För att skapa fler vägar till jobb för dem som står längst bort
              från arbetsmarknaden föreslår regeringen även förenklade regelverk
              genom att slå ihop fem subventionerade anställningsformer till
              en. Det är en efterlängtad förändring för många företagare och
              arbetsgivare, liksom det är efterlängtat att vi nu utökar växa-stödet
              till småföretag som vill anställa.
            </seg>
          </u>
          <u>
            <seg>
              För det andra ska Sverige ha en jämlik kunskapsskola. Att skapa
              likvärdiga förutsättningar för alla människor är en av politikens
              viktigaste uppgifter. Den första platsen där det blir riktigt
              tydligt att männi skor har olika startpunkter är skolan. I budgeten
              tar vi nya steg för att lyfta kunskapsresultaten för alla i skolan.
              Utöver de 11 miljarder som redan har investerats i en mer jämlik
              kunskapsskola vill vi stärka skolan ytterligare nästa år med hjälp
              av nya resurser som dessutom viktas med hänsyn till elevernas
              förutsättningar. Då stärks likvärdigheten i skolan, och då ökar
              möjligheten för alla barn att utveckla sina kunskaper och färdigheter
              oavsett bakgrund eller föräldrarnas utbildningsnivå.
            </seg>
          </u>
          <u>
            <seg>
              För det tredje ska välfärden stärkas. Då kommer vården främst.
              För att förbättra personalsituationen i vården och utveckla verksamheterna
              ökar vi resurserna från staten till sjukvården med över 5 miljarder
              kronor. Det är den största sjukvårdssatsningen på mycket lång
              tid i Sverige. Det innebär mer resurser till förlossningsvård,
              till personal, till psykiatri och till insatser för att människor
              ska få sin vård snabbare.
            </seg>
          </u>
          <u>
            <seg>
              För det fjärde – och inte minst viktigt – ska Sverige hålla samman
              och alla få del av den ekonomiska utvecklingen. Vi vet vad som
              händer i länder där klyftorna tillåts att öka.
            </seg>
          </u>
          <u>
            <seg>
              Landets barnfamiljer får för första gången sedan 2006 förstärkt
              ekonomi genom höjningen av barnbidraget, nu med 200 kronor i månaden.
              Med regeringens förslag förbättras också den ekonomiska situationen
              för människor som har blivit sjuka och behöver rehabilitering
              för att komma tillbaka i arbete. Regeringen tar stora kliv mot
              att avskaffa den orättvisa skatteklyftan mellan pensionärer och
              löntagare, som den borgerliga reger ­ ingen införde. Regeringens
              förslag innebär att 75 procent av landets pen ­ sionärer får sänkt
              skatt nästa år. Dessutom höjs bostadstillägget. Det är viktiga
              förbättringar av pensionärernas ekonomiska situation som vi ska
              rösta igenom nu i eftermiddag. De som har varit med och byggt
              Sverige, det Sverige som vi är så stolta över i dag, förtjänar
              både respekt och en bättre ekonomisk situation.
            </seg>
          </u>
          <u>
            <seg>
              Den politik som genomförs i budgeten bidrar till en mer jämlik
              och rättvis fördelning. De lägre inkomstgrupperna vinner mest.
              Det är något som vi också vet stärker ekonomin och får den att
              växa snabbare.
            </seg>
          </u>
          <u>
            <seg>
              För det femte ska Sverige vara tryggt. När människor ges bra
              förutsättningar att göra rätt för sig och försörja sig på en egen
              lön blir det dramatiskt mycket svårare för kriminella gäng och
              annan organiserad brottslighet att hitta sina rekryter. Men när
              brottsligheten väl uppstår ska den förstås angripas hårt. Det
              verkar finnas en bred majoritet för den uppfattningen i kammaren.
              Fler brott ska förhindras och klaras upp. Anmälningar om gro ­
              va brott ska inte få läggas på hög. Kriminella gäng får under
              inga omständigheter härja ostraffat. Olagliga vapen och narkotika
              ska inte kunna föras in i Sverige. Vi kommer aldrig att acceptera
              handlingar som hotar vårt demokratiska samhälle och som göder
              otrygghet. Regeringens föreslagna satsningar på polisen, säkerhetspolisen
              och tullen är fundamentala för att säkra och utveckla samhällsbygget.
            </seg>
          </u>
          <u>
            <seg>
              Herr talman! Fler jobb, en jämlik skola, en starkare välfärd,
              minskade klyftor och ett tryggare Sverige som håller ihop – så
              ska det nya ekonomiska läget användas.
            </seg>
          </u>
          <u>
            <seg>
              Sveriges ekonomi ska vi rusta för sämre tider genom amorteringar
              på statsskulden samtidigt som vi investerar i det hållbara samhällsbygget,
              inte genom skattesänkningar som gynnar de få kombinerade med neddragning
              ­ ar som drabbar de många.
            </seg>
          </u>
          <u>
            <seg>
              Jag yrkar därför bifall till utskottets förslag.
            </seg>
          </u>
          <note>
            (Applåder)
          </note>
          <note type="speaker">
            Anf. 11 ELISABETH SVANTESSON (M) replik:
          </note>
          <u>
            <seg>
              Herr talman! ”Flykten från moralpolisen” – det var rubriken på
              ett avsnitt av Kalla fakta för ett halvår sedan. Vad har detta
              med en budgetdebatt i riksdagen att göra? kan man tänka. Allt,
              herr talman! Det var ett program som visade hur långt problemen
              har gått i många svenska områden. Det handlade om en kvinna som
              bodde i en av förorterna här i Stockholm men som till slut fick
              lämna sitt område trots att hon älskade det och ville satsa på
              just det området. Men i detta område höll moralpoliserna tillbaka
              henne och väldigt många andra kvinnor.
            </seg>
          </u>
          <u>
            <seg>
              Det här påvisar de integrationsproblem som vi har i Sverige.
              De har vuxit under lång tid, men de har vuxit också under den
              här regeringen.
            </seg>
          </u>
          <u>
            <seg>
              Integrationsproblemen tror jag är den viktigaste frågan någon
              regering har att lösa under åren framöver. Därför har vi i vår
              budget en integra ­ tionsplikt som ökar kraven på människor att
              ta del av vad som gäller här, anpassa sig till svensk arbetsmarknad
              och lära sig svenska språket. Vi sän ­ ker trösklarna in på arbetsmarknaden
              med instegsjobb och förändrad RUT. Vi har en stor bidragsreform,
              som jag nämnde i mitt anförande, som också handlar om att ställa
              krav på motprestation – att fler ska vara aktiva och kunna komma
              in på svensk arbetsmarknad.
            </seg>
          </u>
          <u>
            <seg>
              Men i regeringens budget lyser reformerna med sin frånvaro i
              den fråga som är den allra viktigaste för svenska väljare, och
              svenska väljare har inte fel. Den här frågan, herr talman, kommer
              att kräva strukturella, stora, viktiga reformer framöver.
            </seg>
          </u>
          <u>
            <seg>
              Min fråga är enkel: Varför säger regeringen nej till alla de
              förslag och alla de reformer som jag nu har nämnt? Även om de
              inte helt kommer att lösa integrationsproblemen kan de börja vända
              utvecklingen. Varför säger regeringen nej till de förslagen?
            </seg>
          </u>
          <note type="speaker">
            Anf. 12 FREDRIK OLOVSSON (S) replik:
          </note>
          <u>
            <seg>
              Herr talman! Integration är naturligtvis en oerhört viktig fråga;
              det är vi nog överens om i de flesta partier här i kammaren.
            </seg>
          </u>
          <u>
            <seg>
              Det handlar i stor utsträckning om bra boende, bra skola för
              barnen och att man så snabbt som möjligt kommer i arbete. För
              att göra det är det inte ovanligt att man också behöver fylla
              på med mer av utbildning och kunskap för att få ett jobb på den
              svenska arbetsmarknaden, där många bran ­ scher nu upplever brist
              på personal.
            </seg>
          </u>
          <u>
            <seg>
              Regeringen har agerat inom detta område på många olika sätt,
              men för att hoppa ned i den miljö där Elisabeth Svantesson befann
              sig skulle jag kunna beskriva några av de åtgärder som har genomförts
              och nu håller på att implementeras.
            </seg>
          </u>
          <u>
            <seg>
              Vi har tagit bort vårdnadsbidraget, som höll många – inte minst
              utlandsfödda – borta från arbetsmarknaden. Det är en viktig signal:
              Kvinnor ska vara på arbetsmarknaden i Sverige.
            </seg>
          </u>
          <u>
            <seg>
              Vi har förändrat föräldraförsäkringen så att man inte när man
              kommer till Sverige med barn i förskoleåldern kan vara hemma hur
              länge som helst eller hela perioden. Detta därför att vi vill
              att människor, inte minst kvinnor, ska finnas med på arbetsmarknaden.
            </seg>
          </u>
          <u>
            <seg>
              Vi förstärker utbildningsplikten i etableringen. Man ska alltså
              ta den utbildning som man behöver för att komma in på svensk arbetsmarknad.
            </seg>
          </u>
          <u>
            <seg>
              Vi sätter också in tidiga insatser för asylsökande. Redan under
              den perioden ska man lära sig mer om hur det svenska samhället
              fungerar och få en introduktion i svenska språket för att vi inte
              ska förlora tid.
            </seg>
          </u>
          <u>
            <seg>
              Det är tydliga, konkreta åtgärder som vi vidtar för att fler
              ska få en chans att komma in i det svenska samhället. Frågan är
              bara hur man löser de stora frågorna om boende, skola och arbete
              genom att bara sänka skatterna.
            </seg>
          </u>
          <note type="speaker">
            Anf. 13 ELISABETH SVANTESSON (M) replik:
          </note>
          <u>
            <seg>
              Herr talman! Ja, frågorna som Fredrik Olovsson nämner är viktiga
              att lösa. Dessvärre gör regeringen inte det heller i sin budget.
            </seg>
          </u>
          <u>
            <seg>
              Jag vill ändå komma tillbaka till några av de saker som Fredrik
              Olovsson nämner. Det är saker som vi är överens om, och flera
              av dem är saker som vi kom överens om i migrationsöverenskommelsen
              som vi slöt för två år sedan. Men två år har nu gått, och mycket
              mer behöver göras.
            </seg>
          </u>
          <u>
            <seg>
              Jag är glad att regeringen har tagit till sig av den utbildningsplikt
              som vi föreslog 2015, men det kommer att krävas mycket mer. Det
              kommer att krävas skarpare samhällsinformation som alla människor
              som kommer till Sverige ska ta del av. Den ska vara obligatorisk
              på riktigt, med ett prov. Det kommer att krävas att vi ställer
              högre krav på motprestation. Det kommer att krävas en stor bidragsreform,
              annars kommer allt fler att hamna i det bidragsberoende där många
              redan finns. Jag har svårt att förstå varför de här frågorna är
              så svåra för regeringen.
            </seg>
          </u>
          <u>
            <seg>
              Man måste också våga prata om värderingar. Vi ska inte ha moralpoliser
              någonstans i Sverige. Kvinnor måste få leva fritt här. När jag
              möter kvinnor runt om i Sverige som kommit hit från andra länder
              berättar de ofta att deras släktingar i de länder de kommer från
              lever mer modernt och mer jämställt än de själva gör i den förort
              de hamnat i. Så kan vi inte ha det.
            </seg>
          </u>
          <u>
            <seg>
              Det är viktigt med bostäder. Då räcker inte byggsubventioner.
              Det är viktigt med jobb. Det är därför Alliansen har förslag på
              hur jobben ska bli fler. Vi presenterar inträdesjobb och utökat
              RUT. Vad presenterar reger ­ ingen? Ingenting alls.
            </seg>
          </u>
          <u>
            <seg>
              Konflikten handlar inte om utbildning, Fredrik Olovsson. Konflikten
              handlar om konkreta reformer som saknas i den här budgeten. Det
              är en bortslösad högkonjunktur, och priset för det kommer att
              bli oerhört högt om några år.
            </seg>
          </u>
          <note type="speaker">
            Anf. 14 FREDRIK OLOVSSON (S) replik:
          </note>
          <u>
            <seg>
              Herr talman! Moderaterna såg ju till att möta det ökade flyktingmottagandet
              under sin andra period i regeringsställning genom att se till
              att det var några få kommuner, några få stadsdelar i våra storstäder,
              som fick ta hela ansvaret. Det är klart att det var ett historiskt
              misslyckande att hantera migrationspolitiken på det sättet.
            </seg>
          </u>
          <u>
            <seg>
              Det är bra att vi nu har en ordning där alla kommuner måste ta
              sitt ansvar och där de kommuner som har de bästa förutsättningarna
              måste ta sitt ansvar. Det är en viktig strukturell förändring
              i hur vi hanterar de här frågorna. Men kostnaden för den politik
              som Elisabeth Svantesson drev kommer vi att få leva med i flera
              år framöver; det råder det inget tvivel om.
            </seg>
          </u>
          <u>
            <seg>
              Sedan ser jag – och jag känner viss lust inför det – att det
              vi står inför nu är ett ganska omfattande samhällsbygge. För en
              sosse är det jätteroligt. Vi ska bygga bostäder. Vi ska anställa
              undersköterskor. Vi ska ha fler äldreboenden. Vi ska ha fler skolor
              och förskolor. Vi ska investera mer i järnvägar. Vi ska se till
              att samhället blir robustare och klarar det faktum att vi har
              växt.
            </seg>
          </u>
          <u>
            <seg>
              Här finns enormt många möjligheter för människor som i dag inte
              har ett arbete, och de möjligheterna måste de ta – med utbildningsplikt
              men också med allt det som det svenska samhället kan erbjuda för
              att de ska komma igång och komma in och kunna bidra. Jag tycker
              att det i grund och botten är en positiv utmaning.
            </seg>
          </u>
          <u>
            <seg>
              Men självklart kan vi inte acceptera kriminalitet, taskiga värderingar
              eller att man håller kvinnor borta från offentligheten och arbetslivet.
              Därför förändrar vi, som jag pekade på i mitt förra replikskifte,
              mycket av det som Elisabeth Svantesson lämnade efter sig när hon
              lämnade regeringen 2014.
            </seg>
          </u>
          <note>
            (Applåder)
          </note>
          <note type="speaker">
            Anf. 15 EMIL KÄLLSTRÖM (C) replik:
          </note>
          <u>
            <seg>
              Herr talman! Svensk industri och svensk skogsindustri står inför
              en fantastisk investeringsvåg – d etta till följd av ny teknik
              som nu börjar bli kommersiellt gångbar. Man kan i korta ordalag
              säga att allt vi i dag tillverkar av olja går att tillverka av
              bioråvara, däribland svensk skog.
            </seg>
          </u>
          <u>
            <seg>
              Det här kommer att lösa en hel del av det vi i dag diskuterar
              politiskt. Den svenska skogen kan bidra med såväl nya material
              som det flygbränsle vi kommer att behöva för att ställa om den
              delen av transportsektorn.
            </seg>
          </u>
          <u>
            <seg>
              Detta är fantastiska möjligheter för Sverige. Det kommer att
              skapa tusentals jobb och ett mångmiljardbelopp i förädlingsvärde,
              och det är bara en av de investeringar som nu planeras i min egen
              hemkommun. Jag har till och med utsikt från gården över den plats
              där man funderar på att investera. Det kommer att handla om en
              av de största industriella investeringar som gjorts i svensk industrihistoria.
            </seg>
          </u>
          <u>
            <seg>
              Det finns några hot mot detta, och Fredrik Olovsson har inflytande
              över dem. För det första måste vi ha klara spelregler för hur
              vi får använda Sveriges gröna guld, den svenska skogen. Snart
              sagt allt den regering som har suttit sedan valet 2014 har gjort
              har handlat om att begränsa, stoppa och sprida osäkerhet om på
              vilket sätt man får nyttja skogsråvaran. Om man frågar de industriella
              spelare och investerare som nu funderar på om de ska gå vidare
              eller inte är detta kärnfrågan: Vi vet inte vilka spelregler som
              finns för den svenska skogen.
            </seg>
          </u>
          <u>
            <seg>
              Det andra handlar om effektiva transporter. Finland erbjöd för
              flera år sedan möjligheten att köra med tyngre lastbilar än i
              dag. I Sverige har detta utretts. Trots att riksdagsmajoriteter
              har fattat beslut om detta under den här mandatperioden sitter
              regeringen och gör ingenting . V ad har du tänkt göra åt detta
              , Fredrik Olovsson ?
            </seg>
          </u>
          <note type="speaker">
            Anf. 16 FREDRIK OLOVSSON (S) replik:
          </note>
          <u>
            <seg>
              Herr talman! Jag delar Källströms uppfattningar. Jag tror att
              det är viktigt för näringslivet brett i Sverige att man har långsiktiga
              spelregler. Det är också ett skäl till att vi socialdemokrater
              ofta tycker att det är viktigt med blocköverskridande lösningar
              och överenskommelser.
            </seg>
          </u>
          <u>
            <seg>
              Detta gäller på en mängd olika områden. Det kan exempelvis handla
              om energipolitik men även om mer specifika frågor, som i detta
              fall skogspolitiken. Vi har i denna budget inga förslag som påverkar
              det som Källström tar upp. Vi har däremot många andra viktiga
              investeringar i infrastruktur för att vi ska få bättre ordning
              på våra järnvägar och annat som är viktigt för att frakta ut produkterna
              från denna industri senare i processen; först går de naturligtvis
              på lastbilar.
            </seg>
          </u>
          <u>
            <seg>
              Men jag tycker att det område Källström tar upp visar på just
              behovet av att man jobbar tillsammans och kan komma överens över
              blockgränser ­ na och få långsiktiga lösningar för svensk industri.
            </seg>
          </u>
          <u>
            <seg>
              Jag skulle kunna säga detsamma när det exempelvis handlar om
              energi ­ politiken, som spelar stor roll för att just min del
              av Sverige har fått två stora investeringar i datahallar från
              stora internationella spelare. Detta ty ­ der på just samma sak:
              Här har vi mer att göra, och det tycker jag att vi skulle kunna
              bli överens om.
            </seg>
          </u>
          <note type="speaker">
            Anf. 17 EMIL KÄLLSTRÖM (C) replik:
          </note>
          <u>
            <seg>
              Herr talman! Fredrik Olovsson säger att ni inte har detta i budgeten,
              och det är ju det som är problemet. Det sker för lite, och det
              är därför jag tar upp frågan. Sedan går Fredrik Olovsson vidare
              och vill ha överenskommelser på detta område.
            </seg>
          </u>
          <u>
            <seg>
              När det för det första gäller mer effektiv infrastruktur behövs
              det inga överenskommelser. Vi har redan fattat beslutet flera
              gånger om här i riksdagen, men regeringen agerar inte därefter.
              Problemet sitter inte här i riksdagen; det finns i Rosenbad.
            </seg>
          </u>
          <u>
            <seg>
              När det gäller överenskommelser om skoglig användning och så
              vidare sitter vi här och väntar. Regeringen har pratat om ett
              skogsprogram i åratal. Det skulle komma förra våren och våren
              dessförinnan, tror jag. Det senaste vi får höra från ansvariga
              ministrar är att det kanske kommer nu till våren. Detta är i mångt
              och mycket en förlorad mandatperiod, och det innebär att investeringar
              inte görs och jobb inte kommer på plats.
            </seg>
          </u>
          <u>
            <seg>
              I denna debatt representerar jag bland annat landsbygdens folk
              i Sverige. För det första har socialistiska politiker satt tvångströja
              på några av våra huvudnäringar. Vi är bäst i Europa och världen
              på att reglera gröna näringar.
            </seg>
          </u>
          <u>
            <seg>
              För det andra har socialistiskt sinnade politiker och tjänstemän
              förbjudit byggnation längs stränder, bäckar och så vidare. Vi
              har fattat politiska beslut som innebär att utvecklingskraft runt
              om i landet hämmas å det grövsta. Och nu finns det – därav min
              upprördhet – pågående processer som syftar till att minska äganderätten
              och minska möjligheterna att nyttja den kanske viktigaste resursen
              för hela landets utveckling, nämligen den skog som har gett den
              svenska välfärden. Det är otillständigt och orimligt!
            </seg>
          </u>
          <u>
            <seg>
              Vi sitter här och vill komma överens, men problemet finns hos
              Socialdemokraterna och Miljöpartiet. Det är ni som måste ändra
              er.
            </seg>
          </u>
          <note type="speaker">
            Anf. 18 FREDRIK OLOVSSON (S) replik:
          </note>
          <u>
            <seg>
              Herr talman! Det är naturligtvis efter åtta år i regeringsställning
              väldigt lätt att säga att det som inte gjordes då ska göras omedelbart
              av den som kommer efter. Jag tror inte att det egentligen är en
              särskilt fruktbar inställning. Det är klart att det finns saker
              som tar tid att få på plats, exempelvis bättre infrastruktur.
            </seg>
          </u>
          <u>
            <seg>
              Men nu tog Källström själv upp frågan om hela landet. Detta är
              ett tydligt exempel där vi kan göra saker för hela landet: se
              till att det finns statlig närvaro överallt och inte, som Källström
              och Centerpartiet, skära ned på kommuner och landsting runt om
              i landet. Slaget blir extra hårt inte minst i de bygder där det
              kanske bor lite färre.
            </seg>
          </u>
          <u>
            <seg>
              Så jag tror att det finns skäl att faktiskt fundera på vad man
              själv har burit med sig under åtta år i regeringsställning och
              vad som nu ligger på riksdagens bord i form av nedskärningar och
              sämre förutsättningar för kommuner i hela landet.
            </seg>
          </u>
          <note type="speaker">
            Anf. 19 JAKOB FORSSMED (KD) replik:
          </note>
          <u>
            <seg>
              Herr talman! Jag vill börja med att yrka bifall till Kristdemokraternas
              reservationer nr 5 och nr 10 så att ledamoten Fredrik Olovsson
              och andra får chansen att rösta på det kristdemokratiska alternativet.
            </seg>
          </u>
          <u>
            <seg>
              Fredrik Olovsson nämnde i sitt anförande att regeringen skärper
              jobbpolitiken. Detta kan läsas på två sätt: att man skärper den
              till det bättre eller att man stramar åt, försämrar och skärper
              på olika sätt. Det är inte så lätt att veta, tycker jag.
            </seg>
          </u>
          <u>
            <seg>
              Jag har egentligen en fråga. Regeringen – Socialdemokraterna
              och Miljöpartiet – anser sig ha ett reformutrymme på över 40 miljarder.
              Ändå tar man inte bort den särskilda löneskatt för äldre som arbetar
              som man införde vid sitt tillträde.
            </seg>
          </u>
          <u>
            <seg>
              Det finns tillfällen när man behöver höja skatter som är olämpliga
              att höja. Man kanske måste göra det i direkt polemik mot alla
              expertmyndigheter som säger att detta är en högst olämplig skatt
              att höja därför att den försämrar sysselsättningen för en grupp
              som går i ålderspension i stället för att finnas kvar och bidra
              med sin erfarenhet och kompetens på arbetsmarknaden. Det kan man
              behöva göra; detta kan man ha olika uppfattningar om.
            </seg>
          </u>
          <u>
            <seg>
              Men när man har ett reformutrymme på över 40 miljarder och det
              kostar i storleksordningen 1 ½ att ta bort denna skatt väljer
              man att inte göra det. Om man inte gör det och samtidigt säger
              att man skärper jobbpolitiken klingar det väldigt märkligt i mina
              öron. Jag är tacksam om Fredrik Olovsson kan förklara för mig
              hur detta hänger ihop.
            </seg>
          </u>
          <note type="speaker">
            Anf. 20 FREDRIK OLOVSSON (S) replik:
          </note>
          <u>
            <seg>
              Herr talman! Det finns väldigt starka ekonomiska skäl och incitament
              för den som är äldre och har möjlighet att jobba kvar att göra
              det. Det är dessutom för många väldigt kul att jobba.
            </seg>
          </u>
          <u>
            <seg>
              Detta ser vi också på sysselsättningen bland just äldre; den
              ökar kraftigt , enligt de senaste undersökningar vi har sett.
              Jag tror att det är ett bevis på att den politik som nu ligger
              fungerar bra för att få folk att fortsätta att arbeta. Sedan behöver
              vi göra mer så att fler grupper får samma möjlighet och kanske
              samma glädje i att fortsätta arbeta men inte slits ut i förtid
              på sitt jobb. Där tror jag att vi har väldigt stora saker att
              göra.
            </seg>
          </u>
          <u>
            <seg>
              Men precis som jag sa i replikskiftet med Elisabeth Svantesson
              skärper vi jobbpolitiken på många olika sätt. Ett är det som jag
              tog upp, nämligen att vi har avskaffat vårdnadsbidraget, som framför
              allt såg till att många utlandsfödda kvinnor inte kom ut på arbetsmarknaden,
              och kortat föräldraförsäkringen. Vi har också gjort fler insatser
              för utbildning och uppsökeri, så att just utlandsfödda kvinnor
              nu ska ta den chans som finns i det svenska samhället, skaffa
              sig kompetens och bli målare, golvläggare eller undersköterskor.
            </seg>
          </u>
          <u>
            <seg>
              Men den vägen väljer inte Kristdemokraterna. Ni vill i stället
              införa ett nytt vårdnadsbidrag, som ni har döpt om: 6 000 kronor
              i månaden för att inte jobba. Så kan man inte bygga jobbpolitik.
            </seg>
          </u>
          <note type="speaker">
            Anf. 21 JAKOB FORSSMED (KD) replik:
          </note>
          <u>
            <seg>
              Herr talman! Detta är helt fascinerande. Jag ställer en fråga
              om särskild löneskatt för äldre, och Fredrik Olovsson börjar tala
              om vårdnadsbidraget. Det är ju inte aktuellt för just den gruppen,
              i de flesta fall.
            </seg>
          </u>
          <u>
            <seg>
              Det är rätt att vi tycker att människor ska ha ökade möjligheter
              att välja mer tid med barnen när de är små. Vi gör det möjligt
              fram till barnets treårsdag.
            </seg>
          </u>
          <u>
            <seg>
              Det är rimligt att den möjligheten finns. Den utnyttjas rätt
              lite. Den utnyttjades rätt lite också av den grupp som Fredrik
              Olovsson här säger sig vurma för, nämligen personer av utrikes
              härkomst som kommer till Sverige. Men det är viktigt att valmöjligheten
              finns, för det finns barn där förskolan inte funkar. De kan vara
              allergiska eller ha andra skäl som gör att de behöver mer tid
              med sina föräldrar. Jag tycker att det är rimligt att det finns
              ett litet ministöd för detta.
            </seg>
          </u>
          <u>
            <seg>
              Min fråga till Fredrik Olovsson handlade om alla de remissinstanser
              och expertmyndigheter som säger att det är jättedålig jobbpolitik
              att lägga en särskild löneskatt på äldre som jobbar. Det gör det
              svårare för alla de kommuner som behöver erfarna socialsekreterare,
              läkare, sjuksköterskor eller lärare i en tid när Sverige har lite
              växtvärk. De som skulle kunna nyttja denna kompetens få r en extra
              pålaga. Alla företag s om skulle behöva kompetensen i sina företag
              får en extra pålaga jämfört med hur det var tidigare.
            </seg>
          </u>
          <u>
            <seg>
              Fredrik Olovssons svar är att det är kul att jobba. Ja, det tycker
              jag också. Det är roligt att arbeta, och det ska väldigt många
              få chansen att göra. Men det resonemanget får det att låta som
              om ekonomiska drivkrafter inte spelar någon roll. De spelade en
              jätteroll för utvecklingen vad gäller äldre som jobbar när detta
              avskaffades. Det spelade en jättestor roll med dubbelt jobbskatteavdrag,
              så att fler ser att det lönar sig bättre att job ­ ba längre upp
              i åldrarna.
            </seg>
          </u>
          <u>
            <seg>
              Frågan kvarstår alltså. Det räcker inte att säga att det är kul
              att jobba. Ni kan lägga på hur mycket pålagor som helst så länge
              det är kul att jobba, men det kommer inte att fungera som politik.
              Det har inte fungerat, och det kommer inte att fungera.
            </seg>
          </u>
          <note type="speaker">
            Anf. 22 FREDRIK OLOVSSON (S) replik:
          </note>
          <u>
            <seg>
              Herr talman! Jag tror att Jakob Forssmed med vilje missförstod
              vad jag sa. Jag sa att det i dag finns väldigt starka drivkrafter
              för äldre att fortsätta jobba. Väldigt många äldre fortsätter
              också att jobba längre upp i åldrarna. Det fick väldigt starka
              utfall för sysselsättningen i just den gruppen. För bara någon
              månad sedan kom det siffror som visade att den ökar kraftigt.
              Jag vet inte om Jakob Forssmed har missat det.
            </seg>
          </u>
          <u>
            <seg>
              En annan grupp där vi behöver öka sysselsättningen och förvärvsfrekvensen
              är just utlandsfödda kvinnor. Därför tycker jag att det var högst
              relevant att också ta upp hur det kan komma sig att Jakob Forssmed
              där har en helt annan uppfattning. Där vill han införa vårdnadsbidrag,
              som håller kvinnor borta från arbetsmarknaden. Det är naturligtvis
              detta som riskerar att bli effekten, inte minst om det är så som
              Elisabeth Svantesson framhöll, att det finns strukturer och värderingar
              som leder till att man tycker att det är bra att kvinnor inte
              jobbar. Då slänger Kristdemokraterna ut en metmask med 6 000 kronor
              i månaden för att man ska stanna hemma längre med barnen. Jag
              tror att det är en destruktiv politik.
            </seg>
          </u>
          <u>
            <seg>
              Vi skärper jobbpolitiken på alla områden och ser till att de
              människor som nu står långt från arbetsmarknaden kommer närmare,
              så att de som har en utbildning och kompetens som behöver kompletteras
              får den möjligheten och så att den som är äldre och kanske har
              kommit till Sverige i vuxen ålder, som har små förutsättningar
              att tillgodogöra sig en utbildning och snabbt bli produktiv, också
              kan få ett arbete – ett mer subventi onerat arbete. På en lång
              rad områden skärper vi alltså jobbpolitiken, för vår uppfattning
              är att i Sverige ska man jobba om man kan. Det är det som vår
              välfärd bygger på.
            </seg>
          </u>
          <note>
            (Applåder)
          </note>
          <note type="speaker">
            Anf. 23 MATHIAS SUNDIN (L) replik:
          </note>
          <u>
            <seg>
              Herr talman! Fredrik Olovsson talade i sitt anförande om vad
              borgerliga regeringar lämnar efter sig. En sak som vi lämnade
              efter oss från regeringen 1991 ­ – 1994 var LSS, rätten till personlig
              assistans för personer med olika funktionsnedsättningar. Tidigare
              hade familjerna fått ta ett enormt ansvar för barn och andra som
              hade svårt att klara sig själva. På senare tid, efter Fredrik
              Olovssons regerings insatser, ser vi exempel på hur människor
              drabbas igen. Man har kunnat läsa om flera av dessa i medierna.
            </seg>
          </u>
          <u>
            <seg>
              Selma kan inte gå. Hon kan inte röra armar eller ben. Hon kan
              inte prata, och hon kan inte äta själv. Hennes personliga assistans
              har blivit indragen. Nu får familjen klara av detta.
            </seg>
          </u>
          <u>
            <seg>
              Elvira föddes med en svår hjärnskada. Hon kan inte göra någonting
              själv och är dessutom blind. Hennes personliga assistans har blivit
              indragen.
            </seg>
          </u>
          <u>
            <seg>
              Simon föddes också med en svår hjärnskada. Han behöver hjälp
              med allting i sitt liv. Hans personliga assistans har dragits
              in.
            </seg>
          </u>
          <u>
            <seg>
              Detta är det arv som den här socialdemokratiska regeringen kommer
              att lämna efter sig, om ni nu inte gör något åt det väldigt snabbt.
              Varför har ni gjort så här, Fredrik Olovsson, och varför låter
              ni dessa barn bli behandlade på det här sättet? Varför ska deras
              familjer göra allt detta jobb och inte få någon assistans i detta?
            </seg>
          </u>
          <note type="speaker">
            Anf. 24 FREDRIK OLOVSSON (S) replik:
          </note>
          <u>
            <seg>
              Herr talman! Detta är naturligtvis en väldigt besvärlig och svår
              situa ­ tion för många individer och familjer. Den hänger ihop
              med de utslag som vi har fått från Högsta förvaltningsdomstolen.
              När vi tillträdde såg vi att detta var ett område där vi skulle
              vara tvungna att förändra lagstiftningen. Vi tillsatte också en
              utredning som ska vara klar nästa år.
            </seg>
          </u>
          <u>
            <seg>
              Under tiden har det också kommit andra domar som har gjort att
              frågan om assistans har blivit väldigt aktuell. Det handlar om
              personer som blir av med sin ersättning eller inte längre kan
              få ersättning för hela insatsen, så att den måste hackas upp i
              små delar. På det området har regeringen valt att gå fram snabbare
              och kommit fram till en situation där den gamla lagtolkningen
              ska fortsätta gälla.
            </seg>
          </u>
          <u>
            <seg>
              Men de som hamnar i svåra situationer ska inte stå helt ensamma.
              Vi har ett nätverk av trygghet för människor som är mer heltäckande
              än så. Vi har också annan lagstiftning, socialtjänstlagen, som
              gör att man ska få den hjälp man behöver men på ett an nat sätt.
              Det är oftast inte det bästa för den enskilde, och därför är det
              viktigt att hela det här lagkomplexet ses över, så att vi slipper
              ha den oroliga situation som det ju innebär att ett domslut i
              Högsta förvaltningsdomstolen helt kan ändra förutsättningarna
              igen. Därför måste detta ske med viss seriositet också.
            </seg>
          </u>
          <note type="speaker">
            Anf. 25 MATHIAS SUNDIN (L) replik :
          </note>
          <u>
            <seg>
              Herr talman! Jag tror att det är farlig mark att skylla på domstolarna
              i detta fall. Naturligtvis finns det domslut som påverkar detta
              och har påverkat en del människor. Det som har varit slående under
              den här mandatperioden är Socialdemokraternas skärpningar på området
              och deras totala ovilja att göra något för att hjälpa dessa människor.
              Vi ser ju vad som händer. Det pågår nu.
            </seg>
          </u>
          <u>
            <seg>
              Jag tog tre exempel som handlade om små barn. Det är en enorm
              mängd människor som drabbas. Nu sat t e ni ett tillfälligt stopp
              här, men det hjälper inte dem som redan har drabbats av detta.
              Hela inriktningen på politiken är ju att det här området ska skärpas
              och att det ska sparas pengar här. Ni lägger 40 miljarder och
              pytsar ut pengar till varenda grupp som finns i samhället, förutom
              just dessa människor, som behöver hjälpen bättre än några andra,
              för de kan inte leva utan den hjälpen. De kan faktiskt inte leva
              utan den hjälpen.
            </seg>
          </u>
          <u>
            <seg>
              Man kan naturligtvis låta det hela falla på kommunerna, om man
              nu tycker att de ska göra det i stället. Men det är absolut inte
              en bättre lösning. Det system som vi har, som den borgerliga regeringen
              lämnade efter sig och som tidigare har haft stöd också hos Socialdemokraterna,
              tror jag är det system som bör fungera även framöver.
            </seg>
          </u>
          <u>
            <seg>
              Den utredning som Fredrik Olovsson talar om kommer att presenteras
              en månad efter valet. Man behöver inte vara särskilt cynisk för
              att gissa på om den kommer att ha en inriktning som gör det bättre
              eller sämre för de här människorna.
            </seg>
          </u>
          <note type="speaker">
            Anf. 26 FREDRIK OLOVSSON (S) replik:
          </note>
          <u>
            <seg>
              Herr talman! Den statliga assistansen kommer ju inte att bli
              billigare för staten under den här mandatperioden. Den kommer
              att kosta ett par miljarder mer under den här mandatperioden.
              Det görs alltså ingen besparing i budgeten, vilket Mathias Sundin
              försöker göra gällande.
            </seg>
          </u>
          <u>
            <seg>
              Sedan kan man inte bara strunta i utslagen från Högsta förvaltningsdomstolen.
              De påverkar ju hela rättstillämpningen i Försäkringskassans bedömningar.
              Det är det som triggar igång hela den nya bedömning som görs.
            </seg>
          </u>
          <u>
            <seg>
              Det är naturligtvis oerhört viktigt att vi nu ändrar lagstiftningen
              och får assistansen att fungera som den ska, så att de människor
              som har ett behov av assistans får den och så att den assistans
              de får dessutom håller den kvalitet som den borde ha. Det handlar
              om att man verkligen ska få den hjälp och det stöd som man ska
              ha, vilket inte alltid har varit fallet. Det gäller också att
              vi samtidigt kommer till rätta med det fusk och det överutnyttjande
              som har varit kopplat till LSS. Det är väldigt viktigt för legitimiteten
              i systemet att vi kan få ordning på det.
            </seg>
          </u>
          <u>
            <seg>
              Nu har regeringen presenterat flera åtgärder för att det ska
              bli lugn och ro och för att det ska bli bättre för de människor
              som har varit oroliga för att de ska förlora sin assistans. Vi
              hade en debatt tidigare i veckan där statsrådet Regnér i detalj
              redogjorde för hur detta ska gå till. Jag tycker att det är väldigt
              bra. Sedan får vi jobba vidare med att få assistansen som helhet
              att fungera bättre.
            </seg>
          </u>
          <u>
            <seg>
              Men på detta välfärdsområde skjuter regeringen alltså till 2
              miljarder ytterligare denna mandatperiod. Det är förstås någonting
              som också Mathias Sundin innerst inne känner till. Han vet att
              det är på det viset.
            </seg>
          </u>
          <note>
            (Applåder)
          </note>
          <note type="speaker">
            Anf. 27 JANINE ALM ERICSON (MP):
          </note>
          <u>
            <seg>
              Herr talman! Med Miljöpartiet i regeringen bygger vi samhället
              i grunden. De viktigaste grundstenarna i det gröna samhällsbygget
              – miljön, skolan och jobben – får de resurser och de reformer
              som behövs. Om vi inte ställer om nu kommer notan att hamna hos
              våra barn och barnbarn. Det vore inte en bra politik för framtiden.
            </seg>
          </u>
          <u>
            <seg>
              Regeringen har under denna mandatperiod genomfört historiskt
              mycket grön politik. Det är med stolthet som vi har presenterat
              den största miljöbudgeten någonsin, med satsningar på sol, hav,
              skog, elcyklar, flygskatt, laddstolpar och industrin. Det är satsningar
              på att miljöbra bilar ska vara bättre än miljödåliga med mera.
            </seg>
          </u>
          <u>
            <seg>
              Sedan vi senast samlades i kammaren, i slutet av september, har
              extremtorkan satt södra Europa i brand. Kraftiga stormar har tagit
              flera liv i norra Tyskland och ödelagt flera städer i Karibien
              och USA. Ingen kan längre blunda för klimatförändringarnas påverkan.
              Vi måste alla göra vårt yttersta för att få stopp på denna utveckling
              – och det är nu.
            </seg>
          </u>
          <u>
            <seg>
              Klimatet är vår tids stora ödesfråga. Det är positivt att fler
              och fler börjar inse och prata om det.
            </seg>
          </u>
          <u>
            <seg>
              Förra veckan möttes världens ledare på klimattoppmötet i Bonn.
              Där meddelades att de globala utsläppen av koldioxid legat stilla
              sedan 2014 men att de förväntas stiga med 2 procent. Det är en
              utveckling i helt fel riktning. Det blir allt tydligare att klimatet
              inte kan vänta utan att vi måste vidta åtgärder nu.
            </seg>
          </u>
          <u>
            <seg>
              För att nå målet att bli världens första fossilfria välfärdsland
              tar vi nu ett helhetsgrepp om den klimatkatastrof som alla pratar
              om. Vi är ett internationellt föregångsland på klimatområdet genom
              att vi tar ansvar för våra utsläpp på hemmaplan och visar vägen
              så att fler länder kan ta efter, så att vi når våra globalt uppsatta
              miljömål.
            </seg>
          </u>
          <u>
            <seg>
              Våra miljöoffensiva satsningar är långsiktiga och utgår från
              att våra barn och barnbarn ska ha bra framtida livsvillkor. Vi
              tar vara på den vilja och den goda kraft som finns hos människor
              som vill göra skillnad. Det finns en bot mot klimatångest, och
              den är handlingskraft.
            </seg>
          </u>
          <u>
            <seg>
              I Klimatklivet erbjuder vi människor att aktivt delta i klimatomställningen,
              till exempel genom att sätta upp solceller på sina tak eller ladda
              bilen på hemmaplan. I vår havsoffensiv satsar vi stort på Östersjön
              och ser till att det inte finns mer plast än fisk i havet om 30
              år. Och vi gör så att fisken inte förgiftar våra kroppar och rubbar
              våra hormonsystem.
            </seg>
          </u>
          <u>
            <seg>
              Vi behöver få rull på elfordonsmarknaden, så att fler kan resa
              miljövänligt. Sedan vi senast samlades i kammaren, i slutet av
              september, och bland annat presenterade elfordonspremien har försäljningen
              av elcyklar ökat med uppemot 400 procent hos vissa leverantörer.
              Elcykeln har precis blivit utnämnd till årets julklapp.
            </seg>
          </u>
          <u>
            <seg>
              Vi behöver ställa om utsläppen från industrin på lång sikt, och
              det gör vi genom ett industrikliv. Vi behöver helt enkelt en politik
              som tar utmaningar på allvar. Det har vi, och vi agerar nu.
            </seg>
          </u>
          <u>
            <seg>
              Men sedan vi senast samlades i kammaren, i slutet av september,
              har flera djurarter utrotats från vår jord. Just nu pågår det
              sjätte steget i massutrotningen av arter på jorden, den enda sedan
              människan började leva här. Den biologiska mångfalden har aldrig
              varit mer hotad, men än finns det mycket som går att rädda. Genom
              att ställa om vårt skogsbruk, jordbruk och fiske i en mer hållbar
              riktning kan vi bevara våra djur- och växtarter.
            </seg>
          </u>
          <u>
            <seg>
              Det är inte nog med detta. Det är med stolthet som jag kan säga
              att regeringen gör stora insatser även utanför Sveriges gränser.
              Vi har presenterat den största biståndsbudgeten någonsin för Sverige.
              Det behövs, för i dag är 135 miljoner människor i världen i stort
              behov av humanitär hjälp. Klimatförändringarna drabbar de fattigaste.
              Förtrycket mot kvinnor och flickor fortsätter. Utrymmet för mänskliga
              rättigheter och demokrati krymper på många håll.
            </seg>
          </u>
          <u>
            <seg>
              Herr talman! Jag är feminist. Miljöpartiet är ett feministiskt
              parti, och Sverige styrs av en feministisk regering. Vi är en
              internationell feministisk förebild även inom jämställdhetspolitiken,
              och det är så det ska vara. Regeringen satsar på fler jobb till
              utlandsfödda kvinnor, på bidrag till ensamstående föräldrar, på
              mer pengar till förlossningsvård, på gratis mammografi, på att
              flickor och pojkar ska ha samma förutsättningar i skolan, på mer
              pengar för att motverka psykisk ohälsa och på en ny jämställdhetsmyndighet.
              Med vår politik minskar de ekonomiska klyftorna mellan kvinnor
              och män. Mer resurser går till kvinnors hälsa, som så ofta blir
              åsidosatt i det patriarkala samhället, där mannen är norm.
            </seg>
          </u>
          <u>
            <seg>
              I ett välfärdsland som Sverige är det fullkomligt oacceptabelt
              att kvinnor som väntar barn ska oroa sig för sina förlossningar
              och huruvida de kommer att få plats på BB, drabbas av förlossningsskador
              eller få hjälp och stöd från vårdpersonal. Därför skjuter regeringen
              till 5 miljarder över fem år för att trygga just förlossningsvården,
              öka personaltätheten och förbättra arbetsmiljön för en av våra
              absolut viktigaste yrkesgrupper: barnmorskorna.
            </seg>
          </u>
          <u>
            <seg>
              Det är ingen nyhet att kvinnor i högre grad än män drabbas av
              psykisk ohälsa, framför allt unga kvinnor. Kvinnor kan inte och
              ska inte behöva kunna allt. Det är fyra gånger så många kvinnor
              som män som sjukskrivs för stressrelaterade sjukdomar. Numera
              ser vi att tjejer bränner ut sig redan på gymnasiet. Därför är
              det viktigt att psykiatrin och den sociala barn- och ungdomsvården
              nu får extra pengar, så att stöd och tidiga insatser kan ges till
              framför allt kvinnor, barn och unga.
            </seg>
          </u>
          <u>
            <seg>
              Herr talman! Sedan vi samlades i kammaren i slutet av september
              har arbetslösheten fortsatt att sjunka. Ekonomin är starkare än
              på mycket länge, och vi har vänt underskott till överskott i statens
              finanser. Det är bra. Det ger oss verktyg att möta klimat- och
              miljöutmaningarna, och det ger oss ett ansvar att satsa.
            </seg>
          </u>
          <u>
            <seg>
              Vi har redan nu påbörjat det gröna omställningsarbetet, som kommer
              att leda till nya jobb inom gröna näringar. Vi gör satsningar
              så att även fler av dem som står längst ifrån arbetsmarknaden
              – till exempel utrikesfödda, nyanlända och unga – kommer i arbete.
              Vi har även tekniska utmaningar som måste lösas, där gröna hållbara
              innovationer kommer att vara avgörande.
            </seg>
          </u>
          <u>
            <seg>
              Sedan vi samlades i kammaren i slutet av september har svenska
              högstadieelever visat sig vara bäst på samhälls- och demokratifrågor.
              Det ska vi vara mycket stolta över, för det är i skolan vi lägger
              grunden för ett demokratiskt samhälle byggt på respekt för mänskliga
              rättigheter och jämlikhet. Samtidigt har vi fått besked om att
              ojämlikheten växer i den svenska skolan. Regeringen investerar
              därför 6 miljarder för att göra skolan mer jämlik. Skolan ska
              nämligen ge alla elever samma chans, oavsett varifrån de kommer
              eller vilka föräldrar de har. Då är det avgörande att resurserna
              fördelas mer genomtänkt och att de skolor som har det tuffast
              får mer pengar – där gör de mest skillnad. Mer tid måste ges till
              eleverna och mindre till pappersarbete. Regeringen stärker även
              elevhälsan och ger ökade resurser till den viktiga specialpedagogiken.
            </seg>
          </u>
          <u>
            <seg>
              Vi investerar i en läsa-skriva-räkna-garanti för att alla barn
              ska få med sig de kunskaper de behöver i livet. Det har de rätt
              till. Vi hoppas verkligen att riksdagens övriga partier lyssnar
              på dem som berörs av denna viktiga reform.
            </seg>
          </u>
          <u>
            <seg>
              Herr talman! Sedan vi senast samlades i den här kammaren har
              flera ungdomar som kom som ensamkommande till Sverige 2015 blivit
              18 år. För många ungdomar är 18-årsdagen någonting efterlängtat,
              något att se fram emot. Men för de här ungdomarna är 18-årsdagen
              snarare ångestfylld, och oron är stor över att man ska tvingas
              bryta upp från allt man rotat sig i.
            </seg>
          </u>
          <u>
            <seg>
              Vi i Miljöpartiet jobbar hårt för att de barn och unga som under
              2015 kom hit helt på egen hand ska få en tryggare och bättre tillvaro
              i Sverige. Regeringen lägger också extra resurser till vård för
              unga ensamkommande som lider av psykisk ohälsa och på att de ska
              kunna bo kvar och leva sina liv i de kommuner där de rotat sig,
              även efter att de fyllt 18 år. Vi gör också åtgärder så att fler
              familjer ska kunna återförenas.
            </seg>
          </u>
          <u>
            <seg>
              Som sagt: Visst finns det all anledning att känna oro över klimatförändringar
              och rädsla för de mörka krafter som drar åt fel håll i vår värld.
              Ökade utsläpp, utrotningshotade arter och odemokratiska världsledare
              är inget att ta lätt på.
            </seg>
          </u>
          <u>
            <seg>
              Vi får däremot inte bli passiva eller ge upp. Klimatet väntar
              inte, utan vi måste agera nu . Med ett starkt grönt parti i Sveriges
              regering som ser till att både miljö och människa mår bra kan
              vi räkna med att ansvar tas och de reformer som länge har behövts
              äntligen påbörjas. Bara så kan vi få den hållbara framtid vi alla
              önskar våra barn och barnbarn.
            </seg>
          </u>
          <u>
            <seg>
              Jag vill yrka bifall till utskottets förslag i betänkandet.
            </seg>
          </u>
          <note>
            (Applåder)
          </note>
          <note type="speaker">
            Anf. 28 JAKOB FORSSMED (KD) replik:
          </note>
          <u>
            <seg>
              Herr talman! När jag tar replik på Janine Alm Ericson brukar
              jag alltid ge lite beröm också, och det tycker jag att det finns
              skäl att göra även i dag.
            </seg>
          </u>
          <u>
            <seg>
              När det gäller biståndet tycker jag att det är alldeles utmärkt
              att vi fortsätter med principen att avsätta 1 procent av bni,
              också enligt den nya beräkningsmetoden. Vi har en trend i världen
              att man ser alltmer till sitt eget och tar mindre ansvar över
              nationsgränser. Det är en mycket oroväckande trend, och jag tycker
              att det är utmärkt att regeringen håller fast vid den princip
              som också Alliansen höll sig till under de åtta år som vi regerade.
            </seg>
          </u>
          <u>
            <seg>
              Janine Alm Ericson berömmer sig av den största miljöbudgeten.
              Så är det nog. Men störst är tyvärr inte bäst. Konjunkturinstitutet
              skriver följande med anledning av regeringens miljösatsning: ”I
              flera fall harmonierar förslagen dåligt med EU:s politik på respektive
              område, inte sällan motverkas de effekter som uppstår i Sverige
              av effekter i övriga medlemsstater. För andra satsningar anser
              Konjunkturinstitutet att det saknas motiv eller att det är tveksamt
              om satsningarna verkligen kommer ha avsedd effekt.”
            </seg>
          </u>
          <u>
            <seg>
              Sedan går man igenom några av de satsningar som Alm Ericson talar
              om i sitt anförande. Om Klimatklivet säger man så här: ”Klimatklivet
              kan tidigarelägga verksamma åtgärder, men kan även innebära kostsamma
              satsningar på åtgärder vilka sannolikt ändå skulle genomföras.”
            </seg>
          </u>
          <u>
            <seg>
              När det gäller Industriklivet skriver man: ”Ovan nämnda problem
              hos Klimatklivet finns även här. – – – Stödet leder därmed inte
              till lägre totala utsläpp.”
            </seg>
          </u>
          <u>
            <seg>
              Så skriver Konjunkturinstitutet. Om stödet till solceller skriver
              man att det frångår principen om kostnadseffektivitet och borde
              slopas i stället för att utökas.
            </seg>
          </u>
          <u>
            <seg>
              Så här kan man fortsätta när det gäller åtgärd efter åtgärd.
              Därför blir min fråga: När ni nu lägger fram en så stor miljöbudget,
              varför föreslår ni så ineffektiva miljöåtgärder?
            </seg>
          </u>
          <note type="speaker">
            Anf. 29 JANINE ALM ERICSON (MP) replik:
          </note>
          <u>
            <seg>
              Herr talman! Tack, Jakob Forssmed, för att vi kan enas om att
              det är viktigt med ett stort internationellt bistånd och att vi
              behöver tänka på alla de människor som inte bor här och göra det
              bättre runt om i världen med de små men ändå viktiga resurser
              som vi besitter.
            </seg>
          </u>
          <u>
            <seg>
              Där är också möjligheten att vara en föregångare i miljö- och
              klimatpolitiken en oerhört viktig del. Man kan naturligtvis välja
              att bara lyssna på Konjunkturinstitutet. Det ser jag också fram
              emot att ni gör när det gäller till exempel höjda koldioxidskatter
              , som de förordar väldigt mycket.
            </seg>
          </u>
          <u>
            <seg>
              Det finns dock andra instanser som också håller på med miljöpolitik,
              och i de allra flesta internationella rankningar – nu senast Germanwatch
              i förra eller förrförra veckan – ligger Sverige i absolut topp
              när det gäller klimat- och miljöpolitik för att nå de jätteviktiga
              mål som man faktiskt har internationellt åtagit sig och som vi
              har kommit överens om här.
            </seg>
          </u>
          <u>
            <seg>
              Den här ständiga upprepningen av att vi bara skulle slänga pengar
              åt alla håll vänder jag mig verkligen emot. Vi behöver en kraftfull
              och effektiv miljöpolitik. Den levererar regeringen, dock inte
              tillräckligt kraftfull t . Vi ser ju att vi måste göra mer. Men
              Naturvårdsverket säger till exempel att med den klimatpolitik
              som regeringen har nu kommer vi att nå våra mål. Med den som Alliansen
              lämnade efter sig hade vi ett gap på 4 miljoner ton. Det säger
              lite om effektiviteten i våra olika miljöförslag.
            </seg>
          </u>
          <note type="speaker">
            Anf. 30 JAKOB FORSSMED (KD) replik:
          </note>
          <u>
            <seg>
              Herr talman! Det är alldeles utmärkt att Alm Ericson tar upp
              koldioxid ­ beskattningen, för i de delarna stöder vi regeringens
              politik. Vi tar dess ­ utom bort en del undantag som finns när
              det gäller koldioxidbeskattning, vilket ni inte gör.
            </seg>
          </u>
          <u>
            <seg>
              Vi har alltså en skarpare politik när det gäller koldioxidbeskattning
              än vad regeringen har, och vi använder detta till att sänka skatten
              på arbete. Vi har riktig grön skatteväxling i vår budget, och
              det gör mig stolt och glad.
            </seg>
          </u>
          <u>
            <seg>
              Jag tycker att det är ett bekymmer att man inte vill göra de
              mest effektiva miljöåtgärderna. Jag tror liksom Alm Ericson att
              vi behöver använda skatteinstrumentet, med skatter och avgifter,
              för att få bort en del av de sakerna och styra bättre mot till
              exempel återvunnen textil. Det är någonting som vi kan jobba mer
              med i stället för de här lite mer ineffektiva, lite mer tveksamma
              åtgärderna.
            </seg>
          </u>
          <u>
            <seg>
              Vi kan väl tala lite om elcykelpremien. Cykling är otroligt bra
              och viktigt, inte minst när det gäller att få fler barn att cykla.
              I vår budget tar vi i stället varenda krona som ni lägger på den
              här julklappspremien till människor som köper årets julklapp –
              ofta rätt välbeställda personer som har råd att köpa de här elcyklarna
              – och så lägger vi pengarna på cykelinfrastruktur så att alla
              som cyklar, också vi som cyklar analogt, får del av dem.
            </seg>
          </u>
          <u>
            <seg>
              Det är det som är det offentligas uppdrag: att se till att det
              går att cykla, att det blir rakt och gent, att bygga efter en
              grundläggande standard och se till att det blir säkert och tryggt
              att ta sig fram till skolan för våra barn. Vi ska inte lägga en
              subventionering på de här produkterna så att den som står och
              väljer mellan en vanlig cykel och en elcykel ska få en knuff från
              staten: Varsågod, här har du 10 000 kronor om du väljer den som
              ger dig något mindre motion än den andra cykeln!
            </seg>
          </u>
          <u>
            <seg>
              Det är inte en klok politik med våra begränsade resurser, herr
              talman.
            </seg>
          </u>
          <note type="speaker">
            Anf. 31 JANINE ALM ERICSON (MP) replik:
          </note>
          <u>
            <seg>
              Herr talman! Det är väldigt glädjande att höra att också Kristdemokraterna
              är för högre koldioxidskatt , till exempel. Det återstår ju att
              se hur mycket som blir resultatet av det när man ska sätta sig
              med andra politiska partier i den här kammaren där vissa inte
              ens tycker att vi ska ha en bensinskatt i den utsträckning som
              vi har i dag.
            </seg>
          </u>
          <u>
            <seg>
              Jag välkomnar det, och jag ser fram emot det arbetet, för som
              jag sa i talarstolen är miljö- och klimatutmaningen den allra
              största, och den behöver vi verkligen jobba med tillsammans. Det
              är också väldigt bra att vi är många som vill ha en grön skatteväxling.
              Vi kanske äntligen kommer att få se den skattereform som också
              Mathias Sundin pratade om.
            </seg>
          </u>
          <u>
            <seg>
              När det kommer till satsningar på cykling tror jag att vi är
              oerhört överens. Cykelinfrastrukturen måste byggas ut. Vi har
              ju tidigare sett till att det ska finnas en infrastrukturplan
              även för cykel i Västra Götalandsregionen , där jag jobbade ,
              och nu kommer det på nationell nivå.
            </seg>
          </u>
          <u>
            <seg>
              Vi ser gärna att folk cyklar analogt, eftersom vi vet att det
              är jätteviktigt för barn och folkhälsan över huvud taget, men
              premien för lättare elfordon handlar ju inte om ifall människor
              ska välja cykel eller elcykel. Det handlar i stället om ifall
              man ska kunna ställa bilen och i stället ta cykeln.
            </seg>
          </u>
          <u>
            <seg>
              Elcykeln möjliggör ju att cykla betydligt längre, även om jag
              vet att det finns många engagerade cyklister här i Stockholm och
              på andra håll som cyklar väldigt långt analogt. Det är naturligtvis
              bra, men vi vill få fler att göra den omställningen. Vi behöver
              få fler som väljer andra transportmedel än bilen, för även om
              vi nu gör en väldigt stor satsning på att få in andra drivmedel,
              elbilar och sådant är det fortfarande så att vi måste minska bilismen
              och öka andra sätt att resa. Det vill vi möjliggöra.
            </seg>
          </u>
          <note type="speaker">
            Anf. 32 EMIL KÄLLSTRÖM (C) replik:
          </note>
          <u>
            <seg>
              Herr talman! Jag slås ibland av misstanken, och jag tror att
              det gäller alla sansade människor, att i själva verket är den
              tid vi lever i någon form av satir eller mer eller mindre sjukt
              skämt, för det händer väldigt mycket i vår samtid som gör att
              man tänker: Präglas det här av rimlighet eller inte? Och man kommer
              fram till att nej, det präglas inte av rimlighet.
            </seg>
          </u>
          <u>
            <seg>
              En på den mycket långa lista av saker som händer i vår samtid
              är när spjutspetsen i klimatpolitiken för en regering bestående
              av mer eller mind ­ re socialistiskt färgade partier är att göra
              svindyra elcyklar lite mindre svindyra för den övre medelklass
              som funderar på att konsumera sådana. Här kan jag i mångt och
              mycket sälla mig till Jakob Forssmeds argument tidigare, att om
              man vill ställa om samhället från just den här delen av våra transporter
              finns det betydligt mer effektiva och kloka åtgärder som betydligt
              fler kan ta del av.
            </seg>
          </u>
          <u>
            <seg>
              Detta leder mig till min huvudpoäng – den här diskussionen har
              jag och Janine Alm Ericson haft flera gånger – nämligen hur vi
              återtar den position som vi hade under alliansregeringen, att
              vi kombinerar ekonomisk utveck ­ ling med minskade utsläpp.
            </seg>
          </u>
          <u>
            <seg>
              Utsläppen minskade när vi satt i regeringen, nu ökar de. Det
              är dåligt för Sverige och dåligt för världen. Tyvärr är det inte
              ytterligare en budget av plakatpolitik eller saker som ser bra
              ut i pressmeddelandeform som kommer att lösa detta, utan vi måste
              tillbaka till grundläggande rätt förutsättningar.
            </seg>
          </u>
          <u>
            <seg>
              Har Miljöpartiet helt gett upp här eller finns det fortfarande
              någon form av common ground när det gäller grundläggande grön
              skatteväxling, grundläggande rätt politik?
            </seg>
          </u>
          <note type="speaker">
            Anf. 33 JANINE ALM ERICSON (MP) replik:
          </note>
          <u>
            <seg>
              Fru talman! Tack för frågan! När det gäller vem som för söker
              föra plakatpolitik genom pressmeddelanden tror jag att Centerpartiet
              också har en del att svara på. Många av de förslag som man nu
              har lagt som alternativ till regeringens, som jag förklarade för
              Jakob Forssmed, faktiskt fungerande förslag är sådant som man
              själv vet inte går att genomföra. Vissa av dem strider mot EU:s
              politik, inte bara i det som Konjunkturinstitutet tog upp och
              som Jakob Forssmed hänvisade till, och kommer faktiskt inte att
              gå att genomföra. Det kommer vi att få återkomma till.
            </seg>
          </u>
          <u>
            <seg>
              När det gäller betydligt mer effektiva åtgärder för fler går
              jag inte in på hur vi vill få folk att välja andra transportsätt
              än bensinslukande bilar, för det gick jag igenom med Jakob Forssmed,
              och det tror jag att Emil Källström hörde. Men vi gör ju också
              på bilsidan många effektiva saker. Vi har bränslebyte och vi har
              ett bonus–malus-system, som Centerpartiet under hela förra mandatperioden
              talade om att man ville införa men sedan inte gjorde. Nu har man
              ett reformerat förslag som kommer att vara väldigt dyrt och undergräva
              sig självt, visar alla ekonomiska utredningar.
            </seg>
          </u>
          <u>
            <seg>
              Jag vill fortfarande hävda att det finns en stor rimlighet i
              regeringens miljö- och klimatpolitik med tanke på hur pass mycket
              stöd den får.
            </seg>
          </u>
          <u>
            <seg>
              Sedan är det allvarligt, som Emil Källström påpekar, att utsläppen
              ökar. Dem måste vi få bukt med. Men det gör vi inte genom att
              här stå och slå varandra i huvudet, utan det gör vi genom en effektiv
              politik på transport området och genom en bättre miljöutveckling
              på till exempel bostadsbyggandet. Vi måste se till att alla de
              sektorer som vi behöver, bostadsbyggande och transporter, är hållbara.
            </seg>
          </u>
          <note type="speaker">
            Anf. 34 EMIL KÄLLSTRÖM (C) replik:
          </note>
          <u>
            <seg>
              Fru talman! Tänk att det alltså fanns en poäng med att ha i princip
              samma replikskifte under en hel mandatperiods samtliga budgetdebatter!
              Det sista som Janine Alm Ericson sa här var ju präglat av all
              den klokskap man kan kräva av ett parti som kallar sig Miljöpartiet.
              Men det är precis det som den här regeringen inte har levererat.
              Trots tal om grön skatteväxling har man höjt skatterna på jobb
              och företagande många fler gånger än vad man har höjt miljöskatterna.
              Man har gått från den kombination som gällde under Alliansen av
              hög ekonomisk tillväxt och minskade utsläpp till dess motsats.
              Men då är det inte framför allt de satsningar som Janine Alm Ericson
              ägnade sitt anförande åt att tala om som kommer att leverera lösningarna,
              utan då gäller det att ha grundläggande rätt incitament för grön
              omställning genom grön skatteväxling.
            </seg>
          </u>
          <u>
            <seg>
              En annan sak som jag har fått reda på under dagen, och som du
              och jag har diskuterat tidigare, är att vi måste ha rätt förutsättningar
              för den gröna omställning som sker genom industriella investeringar
              för nya sätt att ta fram de produkter vi kan. Då duger det inte
              att ha en politik som syftar till att sluta nyttja till exempel
              den svenska skogsråvaran. Då duger det inte att ha en politik
              som inte löser infrastrukturutmaningarna när det gäller tyngre
              transporter och liknande. Vi behöver på ett effektivt sätt ställa
              om från att göra det som vi i dag gör av olja till att använda
              hållbara material. Där kan jag konstatera, som i tidigare replikskifte,
              att regeringen och Miljöpartiet drar åt fel håll. Om ni får som
              ni vill kommer vi att nyttja mindre av en av världens bästa och
              mest hållbara råvaror, nämligen den svenska skogen.
            </seg>
          </u>
          <note type="speaker">
            Anf. 35 JANINE ALM ERICSON (MP) replik:
          </note>
          <u>
            <seg>
              Fru talman! Det är jättebra, som jag sa, att vi är flera som
              talar om grön skatteväxling här och att det finns en stor vilja
              att göra det. Men Centerpartiets facit i frågan är att den regering
              som man ingick i från 2006 avslutade den gröna skatteväxling som
              regeringen tidigare hade. I den ingick effektiva skattemedel för
              utfasningen av oljepannor och annat.
            </seg>
          </u>
          <u>
            <seg>
              Vi får återkomma, och jag hoppas att vi kommer fram till ett
              bra gemensamt resultat.
            </seg>
          </u>
          <u>
            <seg>
              I den miljö- och klimatpolitik som vi har nu tror jag att vi
              behöver ha både morot och piskor. Det är hela inbyggnaden i bonus–malus-systemet,
              som vi då hade, liksom principen att utsläpparen ska betala.
            </seg>
          </u>
          <u>
            <seg>
              Det är bra att vi är överens om att vi behöver industriella investeringar.
              Det lät ju här i alla fall som att Kristdemokraterna inte är så
              mycket för till exempel Industriklivet, vilket är oerhört olyckligt.
              Om en stor industri som släpper ut jättemycket koldioxid säger
              att vi behöver hjälpas åt för att hitta nya metoder vill man vända
              ryggen åt den.
            </seg>
          </u>
          <u>
            <seg>
              När det kommer till biodrivmedel är vi både överens och inte
              helt överens, vilket också framkom i vårt förra replikskifte,
              för biodrivmedel är naturligtvis en jätteviktig framtid för Sverige
              och för utvecklingen på den här marknaden. Men vi kommer inte
              att kunna ta ut sådana mängder som man nu tror.
            </seg>
          </u>
          <u>
            <seg>
              Vi tror att en industriell skogsproduktion också måste kombineras
              med skyddade områden till skydd för den biologiska mångfalden.
              Den biologiska mångfalden är i dag det mest övertrasserade området,
              där vi alltså ligger allra sämst till. Det är en problematik som
              Centerpartiet helt bortser från, och det tycker jag är väldigt
              olyckligt.
            </seg>
          </u>
          <note type="speaker">
            Anf. 36 ELISABETH SVANTESSON (M) replik:
          </note>
          <u>
            <seg>
              Fru talman! Jag har bara en enda fråga till Miljöpartiets företrädare:
              Var står Miljöpartiet egentligen när det gäller frågan om skärpt
              amorteringskrav? Orsaken till att jag ställer den är inte, oavsett
              vilket besked Miljöpartiet här i dag ger, att jag vill diskutera
              frågan i sig, utan att det är viktigt för hushållen och väljarna
              att veta i en sådan stor och central fråga, för det har getts
              olika besked fram till i dag.
            </seg>
          </u>
          <u>
            <seg>
              När vi och de andra allianspartierna uttryckte tveksamhet till
              om det är rätt tid att just nu skärpa amorteringskravet gav finansmarknadsministern
              ganska hård kritik mot vår tveksamhet och kallade oss för oansvariga.
              Samtidigt uttryckte ett annat miljöpartistiskt statsråd samma
              tveksamhet som Alliansens fyra partier, så vi har fått två olika
              besked av de centrala statsråden i den här frågan, och det skapar
              problematik.
            </seg>
          </u>
          <u>
            <seg>
              Därför vill jag upprepa frågan till Janine och hoppas få ett
              rakt och konkret svar: Var står Miljöpartiet i frågan om ett skärpt
              amorteringskrav?
            </seg>
          </u>
          <note type="speaker">
            Anf. 37 JANINE ALM ERICSON (MP) replik:
          </note>
          <note>
            Fru talman! Välkommen, Elisabeth Svantesson, till oss i utskottet!
          </note>
          <u>
            <seg>
              Jag vill börja med att säga att frågan om amorteringskrav har
              pendlat fram och tillbaka under ganska lång tid. För en ganska
              kort tid sedan fick vi höra från Alliansens företrädare att det
              förelåg oerhört stora hot mot den finansiella stabiliteten, att
              hushållens skuldsättning, som bland andra OECD har varnat oss
              för, var alldeles för hög och att något var tvunget att göras.
              Jag tror fortfarande att man har rätt i den analysen, men nu hör
              jag att man plötsligt inte alls tycker att det är så viktigt med
              hushållens skuldsättning och finansiell stabilitet utan att vi
              snarare ska tänka på helt andra saker.
            </seg>
          </u>
          <u>
            <seg>
              Detta är en fråga som det är viktigt att hamna rätt i. Politiken
              har under lång tid jobbat med att få lösningar på detta område.
              Hade Miljöpartiet fått välja hade vi gärna sänkt ränteavdragen
              i en väldefinierad och väl överenskommen trappa så att hushållen
              kunde veta vad som gäller. Med den höga skuldsättning som finns
              i dag kommer många att få stora problem när räntorna börjar stiga,
              och än större kommer de att bli.
            </seg>
          </u>
          <u>
            <seg>
              Med detta sagt är jag inte pressekreterare åt något av våra statsråd
              och kan inte riktigt svara på varför de har gått ut som de har
              gjort. Jag kommer heller inte att lämna något besked om vad som
              kommer att bli regeringens ståndpunkt i denna fråga. Den bereds
              just nu på Regeringskansliet – det gamla vanliga tråkiga svaret
              – och jag får tyvärr be Elisabeth Svantesson att sväva i ovisshet
              ett litet tag till. Men min personliga åsikt är att vi måste vara
              väldigt försiktiga med den lånesituation som nu finns.
            </seg>
          </u>
          <note type="speaker">
            Anf. 38 ELISABETH SVANTESSON (M) replik:
          </note>
          <u>
            <seg>
              Fru talman! Detta är intressant. Nu får jag ett tredje besked
              från en miljöpartist, och inte vilken miljöpartist som helst utan
              den ekonomisk-politiska talespersonen i riksdagen.
            </seg>
          </u>
          <u>
            <seg>
              Jag vill inte bli tillskriven åsikter som jag inte har. För mig
              är det otroligt väsentligt att vi värnar den finansiella stabiliteten
              och att vi får ordning på bostadsmarknaden. Detta är min och Moderaternas
              poäng i denna fråga. Vi behöver ett helhetsgrepp för att råda
              bot på de obalanser som finns.
            </seg>
          </u>
          <u>
            <seg>
              Vi säger att i det här läget, med just denna tajmning, finns
              det tveksamheter. Vi har inte sagt nej för evigt till ett skärpt
              amorteringskrav. Vi efterlyser däremot att regeringen bjuder in
              till bredare samtal där vi får upp alla frågor på bordet, även
              den som Janine Alm Ericson nämner.
            </seg>
          </u>
          <u>
            <seg>
              Min fråga handlar bara om det enkla – var Miljöpartiet står.
              Det måste ändå vara så att de ministrar som jag nämnde, som representerar
              reger ­ ing ­ en men också Miljöpartiet, och Janine Alm Ericson
              har pratat sig samman. Det brukar inte vara så svårt att få Miljöpartiet
              att berätta vad man tycker i olika frågor. Man gjorde det alldeles
              nyss om de ensamkommande.
            </seg>
          </u>
          <u>
            <seg>
              Återigen: Vad är Miljöpartiets svar på det skärpta amorteringskravet?
            </seg>
          </u>
          <note type="speaker">
            Anf. 39 JANINE ALM ERICSON (MP) replik:
          </note>
          <u>
            <seg>
              Fru talman! Det gläder mig mycket att höra att Moderaterna fortfa
              ­ rande bryr sig om den finansiella stabiliteten. Jag hade i sanningens
              namn inte trott något annat. Men i debatten den senaste tiden
              har det låtit lite annorlunda. Man lägger andra saker i vågskålen
              som man menar är viktig ­ are.
            </seg>
          </u>
          <u>
            <seg>
              Det som är grejen med konstruktionen nu och det förslag som Finansinspektionen
              har lagt fram är att det inte är ett förslag där de bara har satt
              upp ett fuktigt finger i luften och kommit fram till att de ska
              höja amorteringarna lite till. Det är ett väl underbyggt förslag
              från den instans hos vilken vi har beslutat att lägga ansvaret
              för den finansiella stabiliteten i Sverige. När de lägger fram
              ett förslag för regeringen – det första efter att det nya regelverket
              har kommit på plats – verkar det konstigt när man omedelbart säger
              att man inte ska göra så.
            </seg>
          </u>
          <u>
            <seg>
              Jag har stort förtroende för Finansinspektionen och för att deras
              bedömningar är rätt och att de naturligtvis inte tar i hårdare
              än vad som är behövligt. Det är ju ingen som vill ha stora prisfall
              på bostadsmarknaden eller att någon bubbla ska spricka. Men det
              finns mycket som talar för att det inte finns någon bubbla, och
              nu sjunker priserna. Det kan bero på de saker som vi har gjort
              på låneområdet för att minska hushållens skuldsättning, för en
              hög skuldsättning gör att man blir oerhört sårbar. Det kan också
              bero på att det faktiskt byggs historiskt mycket i Sverige i dag.
              När det finns ett stort utbud sjunker priserna.
            </seg>
          </u>
          <u>
            <seg>
              Jag hoppas att detta inte ska tolkas som något tredje besked.
              Jag har fullt förtroende för Finansinspektionens hantering av
              denna fråga.
            </seg>
          </u>
          <note type="speaker">
            Anf. 40 HÅKAN SVENNELING (V):
          </note>
          <u>
            <seg>
              Fru talman! Ojämlikheten syns allt tydligare i vårt samhälle,
              från dem som har det tyngst och som tigger efter en småslant eller
              letar pantburkar i våra papperskorgar till dem som lever i överflöd,
              som köper helikoptrar för nöjes skull eller som drar på dyra utlandsresor
              flera gånger om året. Det är ett Sverige som dras isär.
            </seg>
          </u>
          <u>
            <seg>
              För Vänsterpartiet handlar vårt budgetsamarbete med regeringen
              om att få ett rättvisare Sverige. Vi såg hur ojämlikheten ökade
              under den borgerliga regeringens tid. I åtta år hade vi förstaplatsen
              i EU som det land som är mest socialt rättvist, enligt en undersökning
              från tyska Bertelsmann. Nu har Danmark gått om oss.
            </seg>
          </u>
          <u>
            <seg>
              När man läser finansplanen kan man tydligt se att det är de som
              har minst som får mest nu. Detta minskar ojämlikheten i vårt samhälle.
              Samtidigt vet vi att det inte är tillräckligt. De rika drar fortfarande
              ifrån, då vårt skattesystem är riggat för dem.
            </seg>
          </u>
          <u>
            <seg>
              Vi i Vänsterpartiet har fått igenom många viktiga och bra reformer
              i budgeten – reformer som kommer att göra skillnad för väldigt
              många människor, och jämlikhetsreformer som framför allt gynnar
              kvinnor och förstärker välfärden. Sådant gör man med oss men inte
              med borgerliga partier.
            </seg>
          </u>
          <u>
            <seg>
              Det finns dock ett område där vi inte når fram till regeringen:
              I skattepolitiken ligger den borgerliga fördelningspolitiken kvar
              i så gott som orubbat bo. Här har klyftorna ökat snabbast de senaste
              decennierna, och den stora anledningen till detta är att kapitalinkomsterna
              har ökat kraftigt. Enligt SCB var kapitalinkomsterna 340 miljarder,
              varav 85 procent gick till den rikaste tiondelen med de högsta
              inkomsterna. De tjänade lika mycket på inkomst av kapital som
              på arbete och företagande.
            </seg>
          </u>
          <u>
            <seg>
              Det kommer därför att vara stor skillnad om regeringen samarbetar
              med oss i Vänsterpartiet eller med borgerliga partier. Vi kommer
              alltid att se ojämlikheten som den stora fara som måste bekämpas.
              De borgerliga partierna kommer alltid att vilja sänka lönerna,
              höja hyrorna, angripa arbetsrätten eller leka affär i välfärden.
            </seg>
          </u>
          <u>
            <seg>
              Fru talman! Ojämlikheten syns på kartor – på Sverigekartan och
              på stadsbusskartan. Pengarna finns i centrum, i de stora städerna
              och i stadskärnorna. Samtidigt kippar landsbygden, bruksorterna
              och arbetarstadsdelarna efter andan. Av de tio rikaste kommunerna
              i Sverige finns åtta i Stockholms län. Alla de tio fattigaste
              kommunerna ligger på landsbygden. Men även i våra storstäder finns
              gigantiska klyftor. Mellan ändhållplatser ­ na i Stockholms tunnelbana
              skiljer det flera år i medellivslängd.
            </seg>
          </u>
          <u>
            <seg>
              De svikna delarna av Sverige har en sak gemensamt. Det är när
              marknadskrafterna får fritt spelrum som butikerna stängs och jobben
              försvinner. Marknaden frågar bara efter hur många som kan betala.
              Då dras resurserna till centrum. Men vänsterpolitik handlar om
              att göra andra prioriteringar än marknaden. Politiken ska vara
              motkraften. Det senaste årtiondet har i stället det offentliga
              ofta varit först med att lämna landsbygden och förorterna åt sitt
              öde.
            </seg>
          </u>
          <u>
            <seg>
              Det viktigaste verktyget för att möta de skillnader som finns
              är förutsättningarna i olika kommuner. Därför är de rättvisemiljarder
              till det svikna Sverige som Vänsterpartiet har drivit igenom en
              viktig reform. Det handlar om en mångmiljardsatsning som kommer
              att beröra många bruksorter, glesbygdskommuner, stadsdelar och
              förorter runt om i Sverige.
            </seg>
          </u>
          <u>
            <seg>
              Pengarna kommer till kommuner och områden som karaktäriseras
              av hög arbetslöshet, låg utbildningsnivå och lågt valdeltagande.
              Hur pengarna används kommer att se olika ut på olika platser,
              men insatser för jobb, utbildning, service, fritid och sociala
              insatser lär bli centrala.
            </seg>
          </u>
          <u>
            <seg>
              Sverige ska vara ett land som håller ihop. Våra gemensamma rikedomar
              skapas av hela landets resurser och hela landets arbete. Då ska
              frukterna av detta arbete också komma hela landet till del. Man
              ska kunna lita på att välfärdssamhället fungerar oavsett var man
              bor, och avståndet till storstädernas centrum ska inte avgöra
              hur stark välfärden är.
            </seg>
          </u>
          <u>
            <seg>
              Offentlig service ska inte styras av marknadslogik och enbart
              utgå från efterfrågan. Därför satsar vi 1 miljard på förlossningsvården
              i Sverige, för vi ser hur avstånden till BB blir allt längre i
              norr samtidigt som platsbristen är stor i våra större städer.
              Därför vill vi säkerställa att det finns bra service i hela Sverige.
              Därför får lanthandlarna nu ett permanent driftsstöd där resurserna
              fördubblas.
            </seg>
          </u>
          <u>
            <seg>
              Körkort ska inte vara en klassfråga. I dag kostar det allt mellan
              20 000 och 30 000 kronor att ta körkort. Det är dyrt om ekonomin
              är knapp.
            </seg>
          </u>
          <u>
            <seg>
              Samtidigt är körkort många gånger en möjliggörare både för att
              få jobb och för att kunna ta sig till jobbet. Det är därför viktigt
              att alla som vill ta körkort ska ha möjlighet att göra det. Det
              är därför som Vänsterpartiet nu har drivit igenom att man ska
              kunna ta CSN-lån för att ta körkort. Nu blir det äntligen möjligt.
              I första steget handlar det om dem som är arbetslösa, och i nästa
              steg handlar det om alla unga. Det är ett utmärkt exempel på hur
              vårt välfärdssamhälle faktiskt kan utvecklas.
            </seg>
          </u>
          <u>
            <seg>
              Men det är inte den enda satsningen som Vänsterpartiet har för
              att gynna unga. Satsningar på bättre lovaktiviteter för kidsen,
              avgiftsfri kollektivtrafik för ungdomar och höjt studiemedel till
              studenterna är andra exempel på bra reformer.
            </seg>
          </u>
          <u>
            <seg>
              Fru talman! När jag var liten kunde jag inte simma. Det var först
              när jag var tio år som jag lärde mig simma. Det gjorde att jag
              inte kunde dyka eller hoppa från hopptornet som andra barn. Både
              jag och mina föräldrar var rätt oroliga om jag trillade i vattnet,
              som den där gången på Lurö. Än i dag är min simteknik långt ifrån
              fulländad. Men jag flyter i alla fall och tar mig framåt när jag
              simmar.
            </seg>
          </u>
          <u>
            <seg>
              Tack vare Vänsterpartiet får nu alla förskolebarn avgiftsfri
              simskola. Det hoppas jag leder till att fler barn lär sig simma
              när de är små, både för deras och för deras föräldrars skull.
            </seg>
          </u>
          <u>
            <seg>
              Medan borgerliga partier bryr sig mest om dem som tjänar mest,
              bryr vi oss om dem som har det ekonomiskt tuffast – om sjuka,
              pensionärer, ensamstående föräldrar, människor med funktionsvariationer
              och arbetslösa. Vi vet att ingen blir friskare eller mer arbetsför
              av att bli fattigare. Därför gör Vänsterpartiet skillnad här och
              nu. Vi höjer underhållsstödet, höjer sjuk- och aktivitetsersättningen,
              sänker skatten för pensionärer och för personer med sjuk- och
              aktivitetsersättning, höjer sjukpenningen, höjer bostadsbidraget
              och inför lagstadgad habiliteringsersättning för dem med funktionshinder.
              Att förbättra a-kassan är en viktig förändring för att öka tryggheten
              på arbetsmarknaden. Med denna budget återinför vi skattereduktionen
              för a-kassan och minskar antalet karensdagar för att kvalificera
              sig till a-kassan.
            </seg>
          </u>
          <u>
            <seg>
              En ny myndighet för arbetsmiljökunskap startas i Gävle, och landets
              antidiskrimineringsbyråer får mer pengar. Vi satsar på psykisk
              hälsa och psykiatri, vi stärker socialtjänstens insatser till
              barn och unga som far illa, vi satsar på barnhälsovården och ger
              en hel miljard till förlossningsvården. Vi satsar på bättre tandvård
              till alla och avgiftsfritt cellprov för screening av livmoderhalscancer.
              Så bygger vi ut och förbättrar välfärden.
            </seg>
          </u>
          <u>
            <seg>
              Samtidigt gör vi det bättre för personalen i hälso- och sjukvården
              genom en riktad satsning för bättre arbetsmiljö för dem.
            </seg>
          </u>
          <u>
            <seg>
              Vi höjer assistansersättningen till dem som har personlig assistans,
              även om vi är långt ifrån nöjda med hur regeringen har hanterat
              rätten till ett bra liv för personer med funktionsvariationer
              och därigenom deras rätt till personlig assistans.
            </seg>
          </u>
          <u>
            <seg>
              Vänsterpartiet har bett riksdagens utredningstjänst, RUT, om
              hjälp för att ta fram fördelningspolitiska effekter av respektive
              skuggbudget. Det är en mörk läsning med olika grader av ojämlikhet.
              Sverigedemokraten Oscar Sjöstedt är nationalekonom, men han kan
              ändå inte göra en budget som går att läsa. När vi frågade riksdagens
              utredningstjänst om man kunde göra en fördelningsanalys av SD:s
              förslag svarade man: Det saknas tillräcklig information om förslagen
              för att kunna lägga in dem i FASIT-modellen.
            </seg>
          </u>
          <u>
            <seg>
              Moderaterna finansierar sin budget bland annat genom höjd moms
              på mat, då de höjer livsmedelsmomsen från 12 till 14 procent.
              Det kommer att få störst negativ effekt för dem som har lägre
              inkomst. I kronor blir det säkert mer för de rika som köper hummer
              och vit tryffel, men i procent blir det låginkomsttagarna som
              får betala mest. Moderaterna försämrar också i sjukpenningen och
              inför en andra karensdag. Slutresultatet blir mest till de rika
              och minst till de fattiga. För några av dem med lägst inkomster
              blir det till och med mindre i plånboken.
            </seg>
          </u>
          <u>
            <seg>
              Moderaternas politik leder också till ökade skillnader mellan
              kvinnor och män, och de bedriver helt enkelt en politik för rika
              män.
            </seg>
          </u>
          <u>
            <seg>
              Centerpartiets budget leder till att de som har högst inkomster
              får i genomsnitt 2,7 procent mer eller 2 711 kronor. Samtidigt
              innebär det att den andra decilen får noll förändring. Det innebär
              att Centerpartiets förslag är bra bara för de riktigt rika.
            </seg>
          </u>
          <u>
            <seg>
              Man kan börja lite snällt med att konstatera att Liberalerna
              har två förslag i sin budgetmotion som jag faktiskt hoppas på
              sikt kan bli verklighet. Det ena är en nedtrappning av ränteavdraget,
              vilket skulle vara bra just för att motverka ojämlikheten. Det
              andra är en förändring av reseavdraget, något som det nu kan bli
              en förändring av tack vare denna budget, när Vänsterpartiet och
              regeringen föreslår att en utredning ska tillsättas för att se
              över reseavdraget.
            </seg>
          </u>
          <u>
            <seg>
              Annars lyckas Liberalerna med precision sänka ersättningarna
              till dem med lägst inkomster samtidigt som de sänker skatterna
              för dem med högst inkomster. Det gör att de har riksdagens i särklass
              sämsta fördelningspolitiska profil på sin budget. Med Liberalernas
              politik får de med lägst inkomster 100 kronor mer i plånboken,
              men den rikaste tiondelen får 15 500 kronor mer i plånboken. Räknar
              man i procent blir skillnaden såklart stor. Den med lägst inkomst
              får ynka 0,1 procent, medan de rika får 2,1 procent. Det är liberal
              fördelningspolitik.
            </seg>
          </u>
          <u>
            <seg>
              Den stora frågan blir därför varför regeringen ens funderar på
              att samarbeta med dessa borgerliga partier. Varför vill man samarbeta
              med Liberalerna som bara bryr sig om de rikaste, och varför vill
              man samarbeta med Annie Lööf och Centerpartiet som ända sedan
              ungdomsförbundet drivit kampanjen Fuck facket forever?
            </seg>
          </u>
          <u>
            <seg>
              Regeringen har ett val, och det kommer att göra skillnad vilket
              val man gör. Om man vill göra någonting åt ojämlikheten finns
              det bara ett val, oavsett om man är regering eller väljare, och
              det är Vänsterpartiet.
            </seg>
          </u>
          <u>
            <seg>
              Fru talman! Med detta sagt yrkar jag bifall till finansutskottets
              förslag till budgetramar och riktlinjer för den ekonomiska politiken.
            </seg>
          </u>
          <note type="speaker">
            Anf. 41 EMIL KÄLLSTRÖM (C) replik:
          </note>
          <u>
            <seg>
              Fru talman! Jag tog fasta på två saker som Håkan Svenneling nämnde
              i sitt anförande, och jag tänkte därför ställa två frågor.
            </seg>
          </u>
          <u>
            <seg>
              Först nämnde han den skeva tillgången på riskvilligt kapital
              i Sverige. Det är ett faktum. Det gäller inte minst det statliga
              riskkapitalet, där 80 procent av de skattemedel som vi har allokerat
              till detta går till storstadsregionerna varav 50 procent går till
              Stockholmsregionen. Detta är dåligt. Man kan med fog ställa frågan
              om det verkligen behövs statligt riskkapital på så välfungerande
              kapitalmarknader som till exempel Stockholms stad. Det är en annan
              fråga.
            </seg>
          </u>
          <u>
            <seg>
              Den fråga som jag tänkte ställa till Håkan Svenneling angående
              detta är varför det var så viktigt för den regering som du och
              Vänsterpartiet stöttar att bland sina första beslut dra tillbaka
              2 miljarder i statligt riskkapital från Östersund till Stockholm
              genom att lägga ned Inlandsinnovation. Inlandsinnovation var nämligen
              ett försök att få till stånd en förändring och att bryta Stockholmsfixeringen.
              Nu fick detta bolag knappt verka och testa sina vingar förrän
              Socialdemokraterna, Miljöpartiet och Vänsterpartiet drog tillbaka
              dessa pengar från Jämtland och i stället gav dem till Stockholms
              län. Hur kan man försvara detta?
            </seg>
          </u>
          <u>
            <seg>
              Fru talman! Jag får ställa min andra fråga i nästa replik.
            </seg>
          </u>
          <note type="speaker">
            Anf. 42 HÅKAN SVENNELING (V) replik:
          </note>
          <u>
            <seg>
              Fru talman! Jag tackar Emil Källström för frågan. Under den tid
              som jag har suttit i riksdagen har jag verkligen brunnit för landsbygden.
              Jag har suttit i den parlamentariska landsbygdskommittén och pekat
              på vikten av riskvilligt kapital på landsbygden. Det är en mycket
              prioriterad fråga som vi måste lyfta fram. Jag ser med stor oro
              på hur framför allt bankerna har lämnat landsbygden och därmed
              också många gånger kreditgivningen på landsbygden. Därför delar
              jag Emil Källströms analys att det behövs mer riskvilligt kapital
              på landsbygden.
            </seg>
          </u>
          <u>
            <seg>
              I den budget som vi presenterar i dag får Norrlandsfonden ett
              ökat tillskott. Det tror jag kan vara mycket bra. Vi föreslog
              från Landsbygdskommitténs sida att statliga aktörer skulle få
              mer pengar och ansvar för att jobba just med landsbygden. Vi pekade
              inte specifikt ut Norrlandsfonden. Men jag kan ändå se att de
              syften som vi i Landsbygdskommittén pekade på faktiskt uppnås
              genom det förslaget. Jag tror att det kommer att gynna de nordliga
              länen, som tar del av Norrlandsfondens pengar.
            </seg>
          </u>
          <u>
            <seg>
              Centerpartiet är det enda parti som är riktigt kränkt av Inlandsinnova
              ­ tions nedläggning. Det beror kanske på att det var just Centerpartiets
              förslag i budgeten. De andra borgerliga partierna tyckte att den
              reform som vi genomförde var bra.
            </seg>
          </u>
          <u>
            <seg>
              För min del handlade det om att frigöra det kapital som fanns
              inlåst både i Inlandsinnovation och i det bolag som heter Fouriertransform,
              som inte utnyttjades på ett bra sätt utan var för låst till olika
              investeringar.
            </seg>
          </u>
          <u>
            <seg>
              Det som man enligt mig också kunde se i fråga om Inlandsinnovations
              investeringar var att de skedde i en del bolag som redan var starka.
              Och ägandet kom inte alltid från landsbygden, utan det var faktiskt
              snarare staden som ägde saker på landsbygden. Det gör att jag
              hoppas att den nya fond som vi har för statligt riskkapital, som
              heter Saminvest, på ett bättre sätt kan funka för att jobba med
              landsbygdens företag. Jag hoppas att de n , Almi och Vinnova på
              ett bättre sätt ser landsbygden och landsbygdens företagande och
              stöttar upp på ett bra sätt med riskvilligt kapital.
            </seg>
          </u>
          <note>
            (Applåder)
          </note>
          <note type="speaker">
            Anf. 43 EMIL KÄLLSTRÖM (C) replik:
          </note>
          <u>
            <seg>
              Fru talman! Att dra tillbaka 2 miljarder och sedan fylla upp
              en annan aktör med 200 miljoner är kanske inte riktigt en landsbygdspolitik
              att vara stolt över. Det är självklart också därför Håkan Svenneling
              inte nämner dessa siffror och förhållandet dem emellan.
            </seg>
          </u>
          <u>
            <seg>
              Självklart finns det saker att förbättra i det statliga riskkapitalet,
              och på vissa områden kan man verkligen ställa sig frågan om det
              över huvud taget behövs. Icke desto mindre, och oavsett hur bra
              eller dåligt man jobbar, var det som Vänsterpartiet stödde en
              förflyttning rent geografiskt – från Östersund till Stockholms
              innerstad. Vi vet ju att man tenderar att investera i närheten
              av den plats man själv sitter på. Detta är en del av den socialistiska
              centraliseringspolitik vi alltjämt lever under.
            </seg>
          </u>
          <u>
            <seg>
              Min nästa fråga handlar om kvinnligt företagande. En av de saker
              Håkan Svenneling talade om, jämställdhet mellan kvinnor och män,
              och där vi måste ta nya steg handlar om att vi måste få upp jämställdheten
              när det gäller dem som driver företag, dem som äger företag och
              dem som kan tituleras vd:ar och styrelseordförande. Det blir problematiskt
              när Vänsterpartiet, som säger sig vilja jobba för detta, också
              är den tydligaste rösten för att förbjuda de branscher där vi
              har sett den största ökningen av kvinnliga företagare. Jag talar
              om välfärdssektorn och hushållsnära tjänster.
            </seg>
          </u>
          <u>
            <seg>
              Fakta på bordet är att det ofta är en helt ny kategori kvinnliga
              företagare som har kommit till stånd där. Detta är en bra utveckling,
              och det är något vi skulle behöva förstärka ytterligare. Jag tror
              nämligen att det även har fantastiska följdeffekter när barn ser
              att mamma är företagare. Men nu vill alltså Vänsterpartiet stänga
              ned några av de sektorer där antalet kvinnliga företagare har
              ökat mest. Varför då?
            </seg>
          </u>
          <note type="speaker">
            Anf. 44 HÅKAN SVENNELING (V) replik:
          </note>
          <u>
            <seg>
              Fru talman! Jag börjar med att avsluta den debatt vi hade om
              riskkapitalet. Jag var väldigt sugen på att få den fråga om skogliga
              industrier som Emil tidigare ställde till Fredrik. Det har ju
              varit ett fokus för både mig och Emil att se till att de har bra
              riskkapital. Jag tycker mig se stor potential i att utveckla de
              skogliga näringarna i den omställningsekonomi vi behöver skapa,
              där – som Emil var inne på – den gröna atomen behöver bli viktigare
              än kolatomen.
            </seg>
          </u>
          <u>
            <seg>
              Jag övergår till Emils andra fråga, den om kvinnligt företagande.
              Jag tycker att det är intressant när man är ute i Norden och lyssnar.
              Jag lyssnade på en högerpolitiker från Norge som väldigt tydligt
              argumenterade för varför man behöver kvotering av kvinnor till
              bolagsstyrelser och varför man på ett tydligt sätt behöver krossa
              glastaket. Jag har fortfarande aldrig förstått varför borgerliga
              partier i Sverige är emot detta. Det är tydligt att denna reform
              funkar i Norge och att det har gjort att kvinnor har tagit plats
              på ledande positioner i norska företag.
            </seg>
          </u>
          <u>
            <seg>
              Norge går också före i klimatomställningen genom att man nu ställer
              om sin oljefond till att inte investera i gas och olja. Jag tycker
              att det är intressanta exempel på bra saker som sker trots att
              Norge har en högerregering som är fel ute i väldigt många andra
              frågor.
            </seg>
          </u>
          <u>
            <seg>
              Skälen till att vi vill stoppa vinstjakten i välfärden och inte
              ha en statligt subventionerad RUT-sektor är andra än att det är
              kvinnor som jobbar där. För oss är vinstjakten som incitament
              fel, och det tycker jag visar sig när skola och äldreomsorg bedrivs
              på ett sätt som tydligt handlar om att öka vinsterna i så stor
              utsträckning som möjligt i stället för att se till att leverera
              till exempel bra utbildning.
            </seg>
          </u>
          <u>
            <seg>
              I RUT-sektorn handlar det om att man ska kunna städa hemma hos
              människor, och jag har lite svårt att förstå varför vi ska skattesubventionera
              det i så stor utsträckning när det inte bidrar till vår produktivitet.
              Jag skulle hellre lägga de pengarna på ett statligt riskkapitalbolag
              för att stärka till exempel vår skogsnäring.
            </seg>
          </u>
          <note>
            (Applåder)
          </note>
          <note type="speaker">
            Anf. 45 JAKOB FORSSMED (KD) replik:
          </note>
          <u>
            <seg>
              Fru talman! Det var fint att lyssna på Håkan Svenneling. Jag
              uppskattar verkligen hans engagemang för utsatta människor.
            </seg>
          </u>
          <u>
            <seg>
              Tyvärr leder inte Håkan Svennelings politik över tid till förbättringar
              för dessa grupper utan tvärtom. Svenneling talade i sitt anförande
              om att politiken behöver vara en motkraft mot marknaden och en
              massa andra saker. Det kan säkert behövas i en del sammanhang,
              men problemet är att den övriga politiken behöver vara en motkraft
              mot Vänsterpartiet – ett korrektiv som så att säga håller emot.
            </seg>
          </u>
          <u>
            <seg>
              Det är när regeringen brister i detta som vi får en hel del av
              de dåliga förslag jag tycker att Vänsterpartiet har bidragit med,
              framför allt på skattesidan. Det har handlat om brytpunktsförändringar
              som gör det mindre lönsamt att utbilda sig till lärare eller specialistsjuksköterska
              eller ta ett chefsjobb inom äldreomsorgen.
            </seg>
          </u>
          <u>
            <seg>
              Det är också trots och inte tack vare er politik som välfärdsmiljarderna
              uppstod, Håkan Svenneling. Möjligheten att göra satsningar på
              välfärden kräver ju att människor arbetar. Det kräver att vi får
              fler som jobbar och att vi bryter den största klyftan, som går
              mellan dem som jobbar och dem som inte jobbar. Det är då vi får
              ett utrymme att fördela. Med Vänsterpartiets politik över tid
              blir det alltmer nedskärningar att fördela.
            </seg>
          </u>
          <u>
            <seg>
              Jag tycker mig också ha sett ett mönster i Vänsterpartiet, och
              i reger ­ ingens politik över huvud taget, under den här mandatperioden.
              Det är att dygder som arbete, sparande och till och med givmildhet
              har fått högre beskattning. Man blir ju lite nyfiken på vilka
              dygder det är som ska drabbas härnäst. Är det kanske ödmjukheten,
              eller är det kärleken? Är det bildning, eller är det något annat?
              Kan Håkan Svenneling alltså berätta lite om planerna framåt?
            </seg>
          </u>
          <note type="speaker">
            Anf. 46 HÅKAN SVENNELING (V) replik:
          </note>
          <u>
            <seg>
              Fru talman! Tack för det fina berömmet i alla fall i början,
              Jakob! Jag uppskattar dig också, som person och politiker. Jag
              tror att du skulle kunna fylla en viktig funktion i svensk politik,
              för även om ni i Kristdemokraterna kommer från en konservativ
              ideologi har ni värden i er politik som tydligt handlar om att
              vi ska bygga ett samhälle – ett samhälle som inte dras isär och
              som man faktiskt kan lita på. I den grunden hittar vi ibland,
              trots att vi står långt ifrån varandra ideologiskt, punkter där
              vi faktiskt är överens.
            </seg>
          </u>
          <u>
            <seg>
              När det gäller de punkter där vi kanske inte är så överens menar
              du att vi inte har en jobbpolitik som fungerar, Jakob, och att
              vi därigenom inte skapar välfärdsmiljarder. Jag tycker att du
              i grunden har fel. Förre statsministern Reinfeldt sa: The industry
              is basically gone. Han sa också: We used to have farmers. Det
              är två av mina favoritcitat av honom, för jag tycker att det säger
              så mycket om vilken bild han hade av Sverige. Det är en bild som
              inte stämmer med min.
            </seg>
          </u>
          <u>
            <seg>
              Är det någonting vi har är det nämligen jordbrukare, som faktiskt
              brukar vårt land och som vi behöver för att öka svensk livsmedelsproduktion
              och för att ha öppna landskap i Sverige. Vi behöver också verkligen
              industri och industriorter i Sverige. Mycket av det värde som
              kommer från Sverige beror faktiskt på industrier på svensk landsbygd.
              När jag satt i Landsbygdskommittén räknade vi ut vilka exportvärden
              svensk landsbygd kommer med, och de är urstarka och urviktiga.
            </seg>
          </u>
          <u>
            <seg>
              Därför är jag väldigt nöjd med den omläggning av industripolitiken
              som har skett, och jag har varit drivande i att den ska ske. Jag
              vet nämligen att det kommer att skapa välfärdsmiljarder på lång
              sikt. Huruvida vi reglerar några brytpunkter hit eller dit eller
              lägger skatt på gåvor tror jag kommer att ha mindre betydelse.
              Jag tror att det viktiga handlar om att de som har mer kan bidra
              på ett bättre sätt i vårt samhälle.
            </seg>
          </u>
          <u>
            <seg>
              Därför tycker jag att de som har de stora rikedomarna – och som
              vi ser faktiskt drar ifrån, eftersom vårt skattesystem är riggat
              för de rika – behöver högre skatt på kapital. De behöver arvs-
              och gåvoskatt, och de behöver en miljonärsskatt på sig.
            </seg>
          </u>
          <note type="speaker">
            Anf. 47 JAKOB FORSSMED (KD) replik:
          </note>
          <u>
            <seg>
              Fru talman! Här fick vi några exempel på ytterligare planer på
              att höja skatter. Det går säkert att diskutera något enskilt fall,
              men problemet med Vänsterpartiets politik är att man inte nöjer
              sig med att höja skatten för de rika – man vill höja skatten för
              alla.
            </seg>
          </u>
          <u>
            <seg>
              Man vill höja skatten för den som gnetar ihop till pensionen
              och sätter in pengarna på ett investeringssparkonto. Den som ger
              till Röda Korset varje månad ska med Vänsterpartiets politik få
              höjd skatt på den specifika gåvan. Man vill höja skatten för alla
              som jobbar. Man vill ta bort jobbskatteavdragen. I anförandet
              kritiserades regeringen för att man har behållit Alliansens stora
              reform, som har lett till flera hundra tusen ytterligare personer
              i arbete. Den har lett till att det lönar sig bättre att arbeta
              också för personer med låga inkomster. Det är det som bekymrar
              mig.
            </seg>
          </u>
          <u>
            <seg>
              Jag tycker att en del av de förslag Vänsterpartiet går fram med
              är bra. Det är bra med ett höjt BTP; vi föreslår ännu mer än Vänsterpartiet
              när det gäller en höjning av BTP till ekonomiskt utsatta äldre.
              Det är bra att förbättra för ekonomiskt utsatta barnfamiljer.
              Det är bra att göra en del förbättringar för sjuk- och aktivitetsersatta.
              Detta kräver dock en politik för jobb – för arbete. Det kräver
              att man inte straffar ut arbete med skatter och att man inte straffar
              ut utbildning med höjda skatter. Det är här Vänsterpartiets analys
              brister, tycker jag.
            </seg>
          </u>
          <u>
            <seg>
              Det handlar också om att inte ge upp. Det handlar om att se till
              att varje människa ska ha chansen att gå till en arbetsplats,
              känna sig sedd, få känslan av att vara med och bidra till någonting
              gemens amt och bli en del av en arbetsgemenskap. Den dimensionen
              tycker jag saknas i regeringens politik när man inte gör tillräckligt
              för att få in människor som står långt ifrån arbetsmarknaden på
              densamma. Det kommer definitivt inte att förbättras om man avskaffar
              jobbskatteavdraget, som Vänsterpartiet vill göra.
            </seg>
          </u>
          <note type="speaker">
            Anf. 48 HÅKAN SVENNELING (V) replik:
          </note>
          <u>
            <seg>
              Fru talman! Jag håller inte med om Jakob Forssmeds analys. Jag
              ser att vi i Sverige har den högsta sysselsättningsgraden på väldigt
              länge och att vi har en lägre arbetslöshet än på väldigt länge.
              Detta betyder att många människor i vårt samhälle faktiskt är
              en del av det samhälle som både jag och Jakob vill se. De är en
              del av en arbetsgemenskap och bidrar till svensk produktivitet
              och svenska skatteintäkter.
            </seg>
          </u>
          <u>
            <seg>
              Jag delar inte heller synen att vi höjer skatten för alla. Jag
              sa i mitt eget anförande att vi sänker skatten för pensionärer.
              Vi tar bort den klyfta som finns mellan pensionärer och löntagare,
              som Jakob och hans regering skapade. För mig är det helt obegripligt
              att de som har jobbat och bidragit till vårt samhälle ska ha högre
              skatt när de blir gamla och ska vara pensionärer. För mig är det
              obegripligt att de ska straffas och få högre skatt jämfört med
              dem som jobbar.
            </seg>
          </u>
          <u>
            <seg>
              Detsamma gäller dem som har sjuk- och aktivitetsersättning. Jag
              förstår inte varför de ska straffas ännu en gång för att de har
              blivit sjuka. Det sjuka ligger snarare i vårt samhällssystem,
              där vi många gånger jagar människor och där den psykiska ohälsan
              ökar. Jag tror inte att det kommer att göra människor friskare,
              och det är därför jag har en annan syn än Jakob i dessa frågor.
            </seg>
          </u>
          <u>
            <seg>
              Jag tror att det vi behöver göra är att höja skatten för de rikaste.
              Jag ska ärligt säga, Jakob, att ISK-skatten verkligen inte var
              min favorit att höja. Det finns andra skatter som jag mycket hellre
              skulle vilja höja.
            </seg>
          </u>
          <u>
            <seg>
              Men regeringen håller emot och låter den borgerliga skattepolitiken
              ligga i orubbat bo. Därför var ISK-skatten den skatt som var möjlig
              att höja, eftersom den med precision träffar de riktigt rika människorna
              i Sverige. ISK är fortfarande en gynnad sparform, som fortfarande
              är bra att spara i jämfört med andra saker. Då är det också rimligt
              att ha en beskattning på denna sparform som är lite högre än vad
              den tidigare var.
            </seg>
          </u>
          <u>
            <seg>
              Det rör sig om två påsar ostkrokar, som Ulla Andersson har sagt.
              Jag menar att det rör sig om två påsar ostbågar, så där kan vi
              säkert vara överens. Vissa borgerliga partier vill sänka människors
              löner per timme med ungefär lika mycket som vi höjer skatten med
              på ett år.
            </seg>
          </u>
          <note>
            (Applåder)
          </note>
          <note type="speaker">
            Anf. 49 Finansminister MAGDALENA ANDERSSON (S):
          </note>
          <u>
            <seg>
              Fru talman! Jag vill börja med att välkomna Elisabeth Svantesson
              till sin nya position som ekonomisk-politisk talesperson. Jag
              ser fram emot många spännande debatter under det kommande året.
            </seg>
          </u>
          <u>
            <seg>
              Jag vill naturligtvis också passa på att tacka Ulf Kristersson
              för alla de spännande debatter vi har haft. När jag ändå håller
              på kan jag också välkomna Jakob Forssmed tillbaka från föräldraledigheten
              – det är roligt att se dig här igen!
            </seg>
          </u>
          <u>
            <seg>
              Fru talman! I budgetpropositionen som behandlas av kammaren i
              dag konstaterar regeringen att Sverige befinner sig i ett helt
              nytt ekonomiskt läge. Den borgerliga regeringens underskott i
              statsfinanserna på hela 6 0 miljarder kronor har vänts till överskott
              under samtliga år denna mandatperiod. Bedömningen för 2018 är
              ett överskott på 80 miljarder kronor.
            </seg>
          </u>
          <u>
            <seg>
              I goda tider ska vi stärka Sveriges ekonomiska skyddsvallar.
              Reger ­ ingen föreslår därför att hälften av överskottet, 40 miljarder,
              används till att betala av på statsskulden. Därmed skulle regeringen
              ha minskat Sveriges statsskuld med 10 procentenheter under mandatperioden,
              och statsskulden som andel av bruttonationalprodukten skulle då
              vara på den lägsta nivån sedan 1977. Det gör att de offentliga
              finanserna är väl rustade inför den lågkonjunktur som vi alla
              vet förr eller senare kommer.
            </seg>
          </u>
          <u>
            <seg>
              Men politiken måste också ta sig an de problem som svenska folket
              ser här och nu. Polisen lägger utredningar på hög, även när de
              gäller grova brott som våldtäkt. Gravida kvinnor oroar sig för
              om de får plats på BB när det är dags för förlossning. Föräldrar
              oroar sig för om barnen verkligen lär sig tillräckligt i skolan.
            </seg>
          </u>
          <u>
            <seg>
              Barnfamiljer och pensionärer kämpar med att få vardagsekonomin
              att gå ihop. Arbetslösa kämpar med att hitta en anställning, samtidigt
              som arbetsgivare ropar efter kvalificerad arbetskraft.
            </seg>
          </u>
          <u>
            <seg>
              Återstående 40 miljarder ska därför användas till att rusta det
              gemensamma samhällsbygget. Brotten ska bekämpas, välfärden ska
              stärkas och jobben ska bli fler. Den svenska modellen ska utvecklas.
            </seg>
          </u>
          <u>
            <seg>
              Fru talman! Innan jag går vidare till de viktiga strukturreformer
              som regeringen föreslår ska jag ägna några ord åt den debatt som
              har förts hittills. Oppositionen tycks ju hålla fast vid det höga
              tonläge när det gäller statsfinanserna som man anlade redan när
              budgetpropositionen presenterades. Ett överskott på 40 miljarder
              kronor avfärdades som historiskt lågt, och i stället utlovade
              man kraftfulla förstärkningar av det offentliga sparandet.
            </seg>
          </u>
          <u>
            <seg>
              Så blev det inte. De borgerliga partierna tycks hålla fast vid
              sin vana från tiden i regeringsställning att i högtidstalen tala
              om ansvar för statsfinanserna men i praktiken låta detta gå hand
              i hand med i bästa fall slätstrukna utfall.
            </seg>
          </u>
          <u>
            <seg>
              Så även i år. Den kraftfulla förstärkning av den offentliga sektorns
              finansiella sparande som oppositionspartierna utlovade uppgår
              till en fjärdedels procent av bnp.
            </seg>
          </u>
          <u>
            <seg>
              Fru talman! Skillnaderna i svensk politik låter sig inte mätas
              i några tiondelars procent av bnp. Jag tänker heller inte göra
              det lätt för mig och låtsas som att det enbart är regeringen och
              ingen annan som ser problemen. Skillnaderna handlar i stället
              om vilken politik man anser bäst löser samhällsproblemen, och
              i förlängningen handlar det om vilket land vi vill att Sverige
              ska vara.
            </seg>
          </u>
          <u>
            <seg>
              Den som följt dagens debatt i kammaren kan nog ana den politiska
              skiljelinjen. Än tydligare blir det om man läser de förslag som
              oppositio ­ nen har lagt fram och som riksdagen har att ta ställning
              till.
            </seg>
          </u>
          <u>
            <seg>
              I oppositionspartiernas budgetförslag finns många skillnader
              men en gemensam nämnare som överskuggar allt: De vill sänka skatterna.
              I vart och ett av oppositionens budgetalternativ föreslås skattesänkningar
              nästa år på mer än 30 miljarder kronor. Vart och ett av partierna
              föreslår också stora nedskärningar som finansiering.
            </seg>
          </u>
          <u>
            <seg>
              Här kan mina meddebattörer säkert komma att protestera i sina
              repliker. De kanske påpekar att det i alla fall finns ett eller
              att par områden som de inte vill skära ned på för att sänka skatten.
              Så är det också, men vad blir resultatet när fyra – eller kanske
              fem – partier kompromissar ihop sina förslag?
            </seg>
          </u>
          <u>
            <seg>
              Ett parti vill lägga lite mer på sjukvården medan ett annat vill
              lägga mer på försvaret. Något parti vill i alla fall inte skära
              ned på skolan. Men när det gäller skatter är den enda stridsfrågan
              vilka skatter man ska sänka och hur mycket.
            </seg>
          </u>
          <u>
            <seg>
              Här tror jag att det blir uppenbart för de allra flesta: Om alla
              som sätter sig vid förhandlingsbordet redan är överens om att
              skatten ska sänkas kommer de också att komma överens om stora
              skattesänkningar. När alla har kämpat och talat för just sina
              skattesänkningar – ett sjätte jobbskatteavdrag, slopad värnskatt
              eller höjt grundavdrag – blir det inte mycket kvar till annat.
              Då får välfärden stå tillbaka.
            </seg>
          </u>
          <u>
            <seg>
              Det är en politik som vi såg under åtta alliansår. Då fattas
              pengar till välfärden. Nästa mandatperiod riskerar det att fattas
              pengar för att klara den mandatperiodens utmaningar.
            </seg>
          </u>
          <u>
            <seg>
              När årskullarna växer får barnen i skolan klara sig med de lärare
              som vi har i dag. När vi lever allt längre kommer inte hemtjänstpersonalen
              att hinna prata de där extra minuterna hos någon som kanske inte
              får något mer besök den dagen.
            </seg>
          </u>
          <u>
            <seg>
              När den internationella konkurrensen hårdnar och kunskapskraven
              höjs på arbetsmarknaden får den som saknar rätt kompetens klara
              sig utan omskolning och i stället försöka att konkurrera med lägre
              lön. Frågan är om det ens kommer att finnas pengar kvar till den
              vinstjakt i välfärden som högerpartierna enats om att bevara till
              varje pris.
            </seg>
          </u>
          <u>
            <seg>
              Fru talman! Alternativet till oppositionens skattesänkningar
              är den budgetproposition som är resultatet av förhandlingar mellan
              regeringspartierna och Vänsterpartiet. Vi har kommit överens om
              ett annat vägval för Sverige. Vi ska rusta samhällsbygget och
              utveckla den svenska modellen. Vi vill att Sverige ska vara ett
              land som håller ihop. Därför ska alla som kan arbeta också arbeta.
              Ingen klyfta är nämligen så stor som klyftan mellan den som har
              ett arbete och den som inte har det. Målet om EU:s lägsta arbetslöshet
              2020 vägleder därför regeringens politik.
            </seg>
          </u>
          <u>
            <seg>
              För att Sverige ska hålla ihop måste människor kunna känna sig
              trygga där de bor och arbetar. Oavsett var man bor i Sverige ska
              man känna sig säker på att polisen och hela rättsväsendet är rustade
              med både anställda och verktyg för att kunna bekämpa brotten.
            </seg>
          </u>
          <u>
            <seg>
              Därför skärper regeringen straffen för grova vapenbrott. Vi stärker
              rättsväsendet med 750 miljoner kronor samtidigt som polisen får
              ytterligare 2 miljarder kronor i resurser nästa år.
            </seg>
          </u>
          <u>
            <seg>
              Signalen från samhället måste vara glasklar oavsett vilket brott
              det gäller – inbrott eller skadegörelse, sexuella övergrepp eller
              terrorism, organiserad brottslighet eller vapenbrott, ekonomisk
              brottslighet eller skattefusk: Brotten, våldet och vapnen ska
              bekämpas med den demokratiska rättsstatens fulla kraft.
            </seg>
          </u>
          <note>
            (Applåder)
          </note>
          <u>
            <seg>
              Fru talman! Regeringens budget tar sig inte bara an de problem
              som vi möter här och nu utan lägger också grunden för nästa mandatperiod.
              Vi blir friskare, vi lever längre och vi skaffar fler barn. Detta
              är för att levnadsstandarden stiger i Sverige, och vi ska vara
              glada för det. Men välfärden måste såklart hänga med.
            </seg>
          </u>
          <u>
            <seg>
              Enligt Sveriges Kommuner och Landsting kommer Sverige att under
              de kommande åren behöva bygga 600 nya förskolor, 350 grund- och
              gymnasieskolor, 350 gruppbostäder och äldreboenden samt 150 idrottsanläggningar.
              Detta är en grannlaga uppgift, och visst förstår jag att många
              kommunpolitiker oroar sig för hur de ska få ihop det här.
            </seg>
          </u>
          <u>
            <seg>
              Man ska då tänka på två saker. För det första: Hur mycket bättre
              är det inte att leva i en tid då vi bygger skolor i stället för
              att stänga dem? För det andra: Ingen förskola och inget äldreboende
              har någonsin byggts med skattesänkningar.
            </seg>
          </u>
          <note>
            (Applåder)
          </note>
          <u>
            <seg>
              Denna regering kommer att göra sin del av jobbet. Nästa år genomförs
              den största satsningen på sjukvården i modern tid, med mer och
              kunnigare personal, tryggare förlossningsvård och kortare köer.
              Med den här budgeten har välfärden stärkts med 35 miljarder under
              mandatperioden, men mer måste till.
            </seg>
          </u>
          <u>
            <seg>
              Regeringens arbete för att öka resurserna kommer att fortsätta
              även nästa mandatperiod. De 10 välfärdsmiljarderna, som gör nytta
              runt om i kommuner och landsting redan i dag, ökas med 15 till
              år 2019. År 2020 höjs de permanent till 20 miljarder per år.
            </seg>
          </u>
          <u>
            <seg>
              Fru talman! Överskottet i statsfinanserna ska användas ansvarsfullt.
              Regeringen bygger upp ekonomiska skyddsvallar mot sämre tider
              samtidigt som den investerar i det som bygger Sverige starkt för
              framtiden. Alla som kan arbeta ska arbeta. Kampen mot brottsligheten
              ska intensifieras. Välfärden ska framtidssäkras. Så här rustar
              vi det svenska samhällsbygget.
            </seg>
          </u>
          <note>
            (Applåder)
          </note>
          <note type="speaker">
            Anf. 50 ELISABETH SVANTESSON (M) replik:
          </note>
          <u>
            <seg>
              Fru talman! Tack, finansministern, för välkomnandet!
            </seg>
          </u>
          <u>
            <seg>
              Ja, det går bra för svensk ekonomi just nu, och det gläder mig.
              Det är intressant att höra finansministern ta åt sig en hel del
              av detta. Samtidigt tar hon inte något som helst ansvar för alla
              de problem som har vuxit under denna regering och under finansministerns
              tid.
            </seg>
          </u>
          <u>
            <seg>
              Integrationsproblemen har ökat under senare år. Allt fler hamnar
              i bidragsberoende. Bostadsområden där allt färre jobbar blir fler.
              Vårdköerna har, som jag nämnde tidigare, ökat och fördubblats
              under dessa år. Människor har till och med dött på grund av väntan
              på en operation. Polisen klarar inte av sin uppgift. Under dessa
              tre år har anmälningar om våldsbrott och våldtäkter lagts på hög.
              Vi har dessutom fler långtidsarbetslösa. De har lämnats åt sidan
              och har inte fått några insatser alls.
            </seg>
          </u>
          <u>
            <seg>
              Flera av dessa saker nämner finansministern, men hon glömmer
              helt bort att det är hon och regeringen som är ansvariga för utvecklingen
              i Sverige nu. I stället gör finansministern och utskottets ordförande
              precis som de alltid gör: De går tillbaka till Alliansens år och
              försöker hitta fel där.
            </seg>
          </u>
          <u>
            <seg>
              Men låt mig påminna om att under de senaste åren har skatterna
              höjts. Problemen har ökat. Rättsstaten klarar inte av sina grundläggande
              uppgifter. Allt detta har skett under den här regeringen. Det
              har skett eftersom man nu lovar allt till alla och inte förmår
              prioritera.
            </seg>
          </u>
          <u>
            <seg>
              Min fråga till finansministern är: Ska vi ha det så här i Sverige
              under en högkonjunktur?
            </seg>
          </u>
          <note type="speaker">
            Anf. 51 Finansminister MAGDALENA ANDERSSON (S) replik:
          </note>
          <u>
            <seg>
              Fru talman! Jag måste börja med att korrigera Elisabeth Svantesson
              som sa att fler är bidragsberoende. Sedan 1981 befinner sig färre
              människor i olika former av transfereringssystem. Vi har färre
              som är bidragsberoende nu än vad vi har haft sedan 90-talskrisen.
            </seg>
          </u>
          <u>
            <seg>
              Regeringen ser oerhört allvarligt på den grövre och ökande brottsligheten,
              inte minst vad gäller vapen, och har tagit itu med en del av den
              lagstiftning som behövde förstärkas för att det ska vara tydligare
              hur samhället ser på alla de illegala vapen som är i omlopp. Det
              är oerhört viktigt att vi stoppar tillgången till de illegala
              vapen som finns i dag.
            </seg>
          </u>
          <u>
            <seg>
              Regeringen har därför skärpt lagstiftningen. Lagstiftningen för
              vapenbrott kommer också att stärkas så att det blir möjligt för
              polisen att omedelbart häkta människor som begår grövre vapenbrott.
              Detta är ett viktigt verktyg för polisen. Vi har även stärkt tullens
              möjligheter att arbeta gentemot explosiva varor, till exempel
              handgranater.
            </seg>
          </u>
          <u>
            <seg>
              Regeringen vidtar alltså åtgärder som är oerhört viktiga för
              att komma till rätta med den grova brottsligheten. Vi stärker
              polisen så att den kan jobba för att ytterligare bekämpa brottsligheten.
              Vi stärker resurserna till tullen i år, nästa år och de kommande
              åren för att den bättre ska kunna säkra våra gränser och arbeta
              mot införsel av illegala varor, till exempel vapen.
            </seg>
          </u>
          <u>
            <seg>
              Det ska tydligt framgå att denna regering avsätter ökade resurser
              till polisen, tullen och hela rättskedjan, för Sverige ska vara
              ett land i vilket vi alla kan känna trygghet.
            </seg>
          </u>
          <note>
            (Applåder)
          </note>
          <note type="speaker">
            Anf. 52 ELISABETH SVANTESSON (M) replik:
          </note>
          <u>
            <seg>
              Fru talman! Tack, finansministern, för svaret!
            </seg>
          </u>
          <u>
            <seg>
              Jag vill ändå hävda att regeringen inte orkar prioritera nödvändiga
              strukturella reformer, som i förlängningen leder till ökad sysselsättning.
              Det som bekymrar mig allra mest och som jag tycker är allra mest
              sorgligt är att vi har en stark högkonjunktur. Den är på många
              sätt vanlig, men den är ovanlig i bemärkelsen att de långtidsarbetslösa
              blir allt fler. De lämnas passiva och får vara hemma utan insatser.
            </seg>
          </u>
          <u>
            <seg>
              Jag minns från förra mandatperioden vilken kritik nuvarande regering,
              som då var opposition, hade och vilka ord som användes när det
              handlade om de långtidsarbetslösa. Vad som har hänt nu är att
              dessa har lämnats vind för våg. De göms och glöms i statistiken.
              Problemen för dessa personer är akuta.
            </seg>
          </u>
          <u>
            <seg>
              Vi har en arbetsförmedling som inte mäktar med eller klarar av
              den uppgift som den har. Arbetsförmedlingen behöver läggas ned
              och ersättas med något helt nytt. Detta är en majoritet här i
              riksdagen överens om. En majoritet av svenska folket har inget
              förtroende för den här myndigheten.
            </seg>
          </u>
          <u>
            <seg>
              Om man under högkonjunktur inte förmår att ta tag i alla de problem
              jag nu har nämnt, inklusive de långtidsarbetslösa och att få en
              myndighet att fungera, hur kommer det då att bli när konjunkturen
              vänder? Att dra på sig stora utgifter i en högkonjunktur, utgifter
              som inte har långsiktiga strukturella effekter, kommer att leda
              till en utgiftskostym som när det vänder är alldeles för stor.
              Detta kommer att drabba Sverige.
            </seg>
          </u>
          <u>
            <seg>
              Jag undrar fortfarande: Ska det vara så här i högkonjunktur,
              att man inte tar tag i de problem som finns? Regeringen förmår
              inte skapa strukturella reformer som gör att människor inte drabbas
              så hårt när det väl vänder.
            </seg>
          </u>
          <note type="speaker">
            Anf. 53 Finansminister MAGDALENA ANDERSSON (S) replik:
          </note>
          <u>
            <seg>
              Fru talman! Jag har lite svårt att hänga med i Elisabeth Svantessons
              argumentation. Hon kritiserar regeringen för att den inte gör
              tillräckligt och för att den gör för mycket. Hon tycker att vi
              gör för många reformer och menar att vi inte har råd med en sådan
              utgiftskostym. Samtidigt kritiserar hon oss för att göra för lite.
            </seg>
          </u>
          <u>
            <seg>
              Om vi talar om stora utgiftskostymer är det kanske lite anmärkningsvärt
              att det kommer från en person som när hon satt i regeringsställning
              sänkte skatten – och skuldsatte hela svenska folket för att sänka
              skatten – på lånade pengar i en konjunkturuppgång.
            </seg>
          </u>
          <u>
            <seg>
              Långtidsarbetslösa göms och glöms i statistiken, säger Elisabeth
              Svantesson. Samtidigt kritiserar hon det faktum att regeringen
              har ett arbetslöshetsmål. Detta hänger inte ihop. Det jobbmål
              som Moderaterna hade och som regeringen nu har uppfyllt fokuserade
              inte på långtidsarbetslösa. I regeringens mål om att sänka arbetslösheten
              finns ett fokus på långtidsarbetslösa.
            </seg>
          </u>
          <u>
            <seg>
              Om Moderaterna brydde sig om de långtidsarbetslösa borde de inte
              skära ned 8 miljarder i arbetsmarknadspolitiken, vilka går precis
              till de långtidsarbetslösa så att det blir möjligt för dem att
              komma in på arbetsmarknaden.
            </seg>
          </u>
          <u>
            <seg>
              Låt mig ge ett exempel. Ghalia från Örebro, som Elisabeth Svantesson
              också kommer ifrån, går nu tack vare Arbetsförmedlingen en grävmaskinistutbildning.
              I Syrien, som hon har flytt från, var hon hemmafru. Nu i Sverige
              utbildar hon sig via Arbetsförmedlingen till grävmaskinist, som
              är ett bristyrke.
            </seg>
          </u>
          <u>
            <seg>
              Det är precis möjligheter som denna som Moderaterna vill stoppa
              genom att skära 8 miljarder i arbetsmarknadspolitiken. Det hjälper
              ingen långtidsarbetslös.
            </seg>
          </u>
          <note>
            (Applåder)
          </note>
          <note type="speaker">
            Anf. 54 OSCAR SJÖSTEDT (SD) replik:
          </note>
          <u>
            <seg>
              Fru talman! Finansministern har helt rätt – vi sänker skatten.
              Vi sänker skatten för främst låg- och medelinkomsttagare, småföretagare
              och pensio ­ närer, i den storleksordningen. Jag tycker att det
              är en klok skattepolitik. Där är vi inte överens, men det är okej.
            </seg>
          </u>
          <u>
            <seg>
              Men det var inte främst det jag ville prata om. Jag vill prata
              om ett beslut som man tog i den här kammaren 2013. Då bestämde
              man att människor som vistas illegalt i Sverige ska ha rätt till
              skattefinansierad sjukvård och tandvård samt rätt till skattefinansierad
              skola och utbildning. Vi var emot, Socialdemokraterna var för.
            </seg>
          </u>
          <u>
            <seg>
              Några år senare, i början av 2016, förra året, klargjorde den
              dåvarande inrikesministern att vi skulle behöva utvisa uppemot
              80 000 människor från Sverige därför att de fått avslag på sin
              asylansökan och därmed befann sig i landet illegalt.
            </seg>
          </u>
          <u>
            <seg>
              Jag har två frågor med anledning av detta. Hur har det gått med
              de här 80 000 utvisningarna? Hur långt har ni kommit? Det är fråga
              nr 1.
            </seg>
          </u>
          <u>
            <seg>
              Fråga nr 2: Tycker finansministern att det finns en målkonflikt
              när vi har vissa myndigheter som gör allt de kan för att få de
              här människorna att stanna kvar i landet trots att de inte har
              rätt eller tillstånd att stanna, medan vi har andra myndigheter
              som har till uppgift att verkställa dessa utvisningar eller avvisningar?
              Finns det en målkonflikt mellan de två linjerna?
            </seg>
          </u>
          <note type="speaker">
            Anf. 55 Finansminister MAGDALENA ANDERSSON (S) replik:
          </note>
          <u>
            <seg>
              Fru talman! Oscar Sjöstedt får nog precisera vad han menar med
              att någon myndighet gör allt den kan för att människor ska stanna
              kvar i landet. Frågan gäller inte generell sjukvård och tandvård,
              utan vård som inte kan anstå. Det handlar alltså om rätt till
              vård för personer som är allvarligt skadade eller döende.
            </seg>
          </u>
          <u>
            <seg>
              Det är oerhört viktigt att polisen och Migrationsverket jobbar
              aktivt med att de människor som inte har möjlighet att stanna
              ska avlägsna sig, lämna landet och återvända.
            </seg>
          </u>
          <u>
            <seg>
              Regeringen har lagt om migrationspolitiken. Den situation som
              rådde under 2015 var inte hållbar. Därför gjorde regeringen det
              som krävdes och fattade de beslut som var nödvändiga för att vi
              skulle få en mer ordnad migrationspolitik i landet.
            </seg>
          </u>
          <u>
            <seg>
              Den politiken har haft effekt. Vi har nu ett mer normalt antal
              asylsökande i Sverige. Det möjliggör naturligtvis också för både
              polisen och Migrationsverket att arbeta med avvisningar på ett
              bättre sätt än vad som annars hade varit fallet. I den budget
              som vi debatterar i dag ökas också möjligheterna för både Migrationsverket
              och polisen att arbeta med avvisningar, bland annat genom att
              antalet förvarsplatser utökas, men även genom att polisen får
              ökade resurser.
            </seg>
          </u>
          <note type="speaker">
            Anf. 56 OSCAR SJÖSTEDT (SD) replik:
          </note>
          <u>
            <seg>
              Fru talman! Frågan kvarstår. Hur har det gått? Nu har det gått
              nästan två år. I januari 2016 sa inrikesministern att 80 000 skulle
              behöva utvisas ur landet. Nu är det november 2017. Hur långt har
              man kommit? Vilka åtgärder har man vidtagit? När planerar man
              att vara färdig? Bedömer man det här som prioriterat, eller är
              det inte särskilt viktigt? Måluppfyllelsen är det lite sisådär
              med. Vilka ytterligare åtgärder planerar man att vidta?
            </seg>
          </u>
          <u>
            <seg>
              Jag delar inte finansministerns bild att vi nu skulle ha ett
              mer ”normalt” mottagande. Sverige ligger fortfarande i den absoluta
              toppen, både jämfört med våra nordiska grannländer och i förhållande
              till EU-genomsnittet. Man kan tycka att det är normalt eller inte,
              men jag vill i alla fall lyfta fram detta.
            </seg>
          </u>
          <u>
            <seg>
              Hur går det? 80 000 människor skulle utvisas för att de befann
              sig i landet illegalt, det vill säga utan tillstånd. Hur långt
              har man kommit?
            </seg>
          </u>
          <note type="speaker">
            Anf. 57 Finansminister MAGDALENA ANDERSSON (S) replik:
          </note>
          <u>
            <seg>
              Fru talman! Antalet anvisningar har ökat. Det är oerhört viktigt.
              Det kan bero på att både polisen och Migrationsverket har fått
              ökade resurser för att arbeta med just avvisningar, bland annat
              genom ett ökat antal förvarsplatser.
            </seg>
          </u>
          <u>
            <seg>
              Regeringen jobbar också aktivt med återvändandeavtal med fler
              länder. Där ser vi tydligt att det har skett en förändring, inte
              minst vad gäller Marocko, som nu tar emot människor på ett annat
              sätt än tidigare. Avvisningarna till Marocko har ökat väsentligt.
              Men en del länder vägrar ta emot sina egna medborgare, särskilt
              om de inte återvänder frivilligt. Det är ett problem som Sverige
              och Sveriges regering arbetar med på samma sätt som tidigare.
              I en del fall har vi nått framgång.
            </seg>
          </u>
          <u>
            <seg>
              Självklart är det viktigt att vi ser till att ha de resurser
              som krävs i Sverige för att vi ska kunna jobba med avvisningar.
              Vi måste också jobba via vår diplomati för att få fler länder
              att acceptera att ta emot sina medborgare.
            </seg>
          </u>
          <note type="speaker">
            Anf. 58 EMIL KÄLLSTRÖM (C) replik:
          </note>
          <u>
            <seg>
              Fru talman! Jag har två frågor. Först skulle jag vilja tala om
              Arbetsförmedlingen. Sedan kommer jag att tala lite om Reepaluutredningen.
            </seg>
          </u>
          <u>
            <seg>
              Det är ett väl etablerat faktum att den här regeringen inte riktigt
              har tagit sig an Sveriges grundläggande strukturella reformbehov.
              Det var länge sedan vi hade något större tempo i reformarbetet,
              och det är dåligt. Det här gäller inte minst arbetsmarknaden,
              vilket vi ser resultatet av i form av en allt djupare tudelning
              mellan dem som är på insidan och dem som är på utsidan.
            </seg>
          </u>
          <u>
            <seg>
              En viktig del av detta är den bristande matchningen och att Arbetsförmedlingens
              arbete inte fungerar. Det är en myndighet som har stora effektivitetsproblem
              och har svårt att fokusera. Detta är kanske inte så konstigt givet
              att vi har lastat några av vårt samhälles absolut svåraste problem
              på en och samma statliga monopolist. Det här måste man göra någonting
              åt. Det finns goda exempel runt om i världen på hur man kan reformera
              ett lands arbetsförmedling. Det blir också ett allt större politiskt
              tryck att göra just detta i Sverige.
            </seg>
          </u>
          <u>
            <seg>
              Det första Magdalena Anderssons regering gjorde var att dra tillbaka
              och hejda den utredning som fanns om hur man skulle kunna modernisera
              Arbetsförmedlingen. Sedan har vi tvingat igång den igen, och den
              jobbar, men icke desto mindre kan man konstatera att det här har
              varit en förlorad mandatperiod på en mängd områden, inklusive
              just reformering av Arbetsförmedlingen.
            </seg>
          </u>
          <u>
            <seg>
              Den senaste veckan har vi fått förnyade larmrapporter om att
              näringslivet inte har förtroende för den här myndigheten. Hur
              reagerar finansministern på detta? De som skapar jobben ser inte
              Arbetsförmedlingen som en rimlig samarbetspartner utan försöker
              hitta nya vägar kring den statliga monopolisten för att tillgodose
              sina kompetensbehov. Är inte detta något som pekar på ett djupt
              reformbehov som varje ansvarsfull regering borde ta på allvar?
            </seg>
          </u>
          <note type="speaker">
            Anf. 59 Finansminister MAGDALENA ANDERSSON (S) replik:
          </note>
          <u>
            <seg>
              Fru talman! Regeringen har sedan den tillträdde jobbat med arbetsmarknadspolitiken
              och med Arbetsförmedlingen. Det har skett ett viktigt reformarbete
              på Arbetsförmedlingen under de här åren. Jag skulle gissa att
              det reformarbetet startade redan under alliansregeringens tid,
              inte minst efter att man hade rekryterat en ny generaldirektör,
              och arbetet fortlöper naturligtvis. Regeringen har också gjort
              viktiga insatser vad gäller arbets marknadspolitiken. En viktig
              insats var att stoppa de jobbcoacher som alliansregeringen införde
              och som visade sig vara en grogrund för olika former av kriminell
              verksamhet, organiserad brottslighet och terrorismfinansiering.
              Om man ska släppa in privata aktörer på det här området ska man
              nog inte vara så blåögd och naiv som Centerpartiet var när man
              satt i regeringsställning på den tiden. Jag hoppas att man har
              lärt sig något av det.
            </seg>
          </u>
          <u>
            <seg>
              Däremot är jag säker på att man inte löser vare sig Arbetsförmedlingens
              problem eller problemen på arbetsmarknaden genom att skära 8,2
              miljarder i arbetsmarknadspolitiken på det sätt som Centerpartiet
              föreslår i sin budgetmotion. Det handlar om människor som Ghalia,
              som jag pratade om tidigare, men också om dem jag träffar när
              jag är runt på äldreboenden runt om i Sverige och som nu har möjlighet
              att få in en fot på arbetsmarknaden genom en extratjänst i välfärden.
              Detta ger möjligheter för människor att få både utbildning och
              den jobbträning som kan behövas för att komma in på arbetsmarknaden.
              Om man nu tycker att det är viktigt att arbetsmarknadspolitiken
              fungerar, varför vill man då skära ned med 8,2 miljarder?
            </seg>
          </u>
          <note>
            (Applåder)
          </note>
          <note type="speaker">
            Anf. 60 EMIL KÄLLSTRÖM (C) replik:
          </note>
          <u>
            <seg>
              Fru talman! Svaret på den frågan är mycket enkel. Vi har väldigt
              många dyra, dåliga och ineffektiva program som leder till att
              arbetsförmedlandet i sin helhet fungerar sämre. Då är det klokt
              att effektivisera och tänka nytt kring strukturen. Jag kan konstatera
              att finansministern inte gör det. Den enda punkt där hon är riktigt
              tydlig är att hon är stolt över saker man har slutat göra. Men
              den svenska Arbetsförmedlingen och dess funktion kommer att kräva
              framåtsyftande reformer och sådana förslag som till exempel en
              enad allians står bakom och som vi försöker få regeringen att
              förstå men som vi också kommer att gå till val på. Jag gläds åt
              att det är så tydliga skillnader på det här området.
            </seg>
          </u>
          <u>
            <seg>
              Min nästa fråga handlar om Reepaluutredningen. Förra måndagen
              i Sundsvall och så sent som i går här i Stockholm har jag träffat
              kvinnor som driver företag. Det var två förskolor. Båda säger
              samma sak: Går Reepaluutredningens förslag igenom lägger vi ned.
            </seg>
          </u>
          <u>
            <seg>
              Lyckligtvis kommer de inte att gå igenom. Det vet vi redan nu.
              Men icke desto mindre är det rent tragiskt att vi den här mandatperioden
              har lagt tid och energi på en process, Reepaluutredningen, som
              vi alla vet i slutändan kommer att leda till ingenting i stället
              för att diskutera ett brett överenskommet regelverk för kvalitet.
            </seg>
          </u>
          <u>
            <seg>
              Jag har en fråga till finansministern. I egenskap av finansminister
              och ekonom, hur ser finansministern på utredningen? Det finns
              en total okunskap om vad som faktiskt står i utredningen. Det
              finns en plågsam intervju med statsministern där han försöker
              beskriva förslagen och det är tydligt att han inte har någon koll.
            </seg>
          </u>
          <u>
            <seg>
              Finansministern vet bättre. Är det inte olyckligt att som Reepaluutredningen
              vill göra reglera enskilda företags resultaträkningar och bestämma
              hur mycket de får gå med under- eller överskott? Är inte det en
              mycket orimlig reglering av den svenska företagsamheten?
            </seg>
          </u>
          <note type="speaker">
            Anf. 61 Finansminister MAGDALENA ANDERSSON (S) replik:
          </note>
          <u>
            <seg>
              Fru talman! Jag ska återkomma till Reepaluutredningen och Centerpartiets
              kärlek för riskkapitalbolags rätt att göra vinst i våra skolor.
            </seg>
          </u>
          <u>
            <seg>
              Jag börjar med arbetsmarknadspolitiken. Emil Källström säger
              att han vill ta bort det som är dyrt och ineffektivt. Det handlar
              ändå om Ghalia som går grävmaskinistutbildningen via Arbetsförmedlingen
              och på det sättet får utbildning till ett bristyrke som kommer
              att kunna leda till jobb.
            </seg>
          </u>
          <u>
            <seg>
              Det handlar om de personer jag träffar i äldreomsorgen som får
              pröva på att jobba i hemtjänsten och på ett äldreboende som nu
              är intresserade av att vidareutbilda sig till undersköterska och
              ta sig in i den branschen.
            </seg>
          </u>
          <u>
            <seg>
              Det här är dyrt och ineffektivt, säger Emil Källström. Han vill
              i stället ha stora strukturreformer. Vad är det för stora strukturreformer
              som Centerpartiet vill ha? Jo, det är sänkta löner och höjda hyror
              i stället för de utbildningsmöjligheter som regeringen erbjuder.
              Det är klart att det blir ett annat Sverige.
            </seg>
          </u>
          <u>
            <seg>
              Vad gäller Reepaluutredningen har jag noterat att i tidningen
              Land är det en centerpartist som har oroat sig över att den nya
              jordabalksreformen skulle göra det problematiskt för små skogsägare.
              Det skulle komma stora investmentbolag och slå undan fötterna
              för dem.
            </seg>
          </u>
          <u>
            <seg>
              Här oroar man sig för vad de stora investmentbolagen gör. När
              det däremot gäller välfärden, skolan, förskolan och äldreomsorgen
              finns inte sam ­ ma bekymmer om hur det går för de verksamheterna
              när de stora investmentbolagen agerar och härjar fritt.
            </seg>
          </u>
          <u>
            <seg>
              Det tycks vara skillnad på skola, förskola, barn och äldre och
              skogs ­ ägare. Nu kan inte Emil Källström svara. Men omsorgen
              tycks ligga lite närmare skogsägarna.
            </seg>
          </u>
          <note>
            (Applåder)
          </note>
          <note type="speaker">
            Anf. 62 JAKOB FORSSMED (KD) replik:
          </note>
          <u>
            <seg>
              Fru talman! Tack, Magdalena Andersson, för vänliga ord i början
              av anförandet! Det är intressant att lyssna till finansministern.
              Jag tycker att man ska lyssna med intresse när landets finansminister
              talar.
            </seg>
          </u>
          <u>
            <seg>
              Jag kan konstatera att jag hoppade till ett par gånger under
              anförandet. En gång nämndes det i förbigående kortare vårdköer.
              Då hoppade jag till. Vårdköerna har blivit längre i takt med mandatperioden.
              Ju längre mandatperioden har gått, desto längre vårdköer.
            </seg>
          </u>
          <u>
            <seg>
              Det har bland annat att göra med att regeringen genom den reform
              man har genomfört har avskaffat kömiljarden. Här behöver man agera
              kraftfullt för att få ned vårdköerna. Så har inte skett hittills.
            </seg>
          </u>
          <u>
            <seg>
              Jag noterar också att finansministern oroar sig över hur hemtjänsten
              och äldreomsorgen ska fungera om Alliansen företrädd av Kristdemokraterna
              kommer till makten. Jag tycker att finansministern bör oroa sig
              mer för sin egen politik.
            </seg>
          </u>
          <u>
            <seg>
              Jag är förvånad över hur lite regeringen satsar på äldreomsorgen
              i budgeten. Statsministern talade för något år sedan med stort
              intresse om vårt förslag om en äldreboendegaranti. Man kunde få
              för sig att det var någonting regeringen jobbade med och tänkte
              införa. Så blev det inte. Det kom inget sådant förslag.
            </seg>
          </u>
          <u>
            <seg>
              Över huvud taget saknas det verkningsfulla förslag för att råda
              bot på den brist på äldreboenden som vi ser i Sverige i dag. Det
              borde regeringen vara mycket bekymrad över.
            </seg>
          </u>
          <u>
            <seg>
              Vad gör man då på äldreomsorgsområdet? När det gäller pengar
              handlar det om 12 miljoner för att förebygga fallolyckor. Det
              är 12 miljoner, inte miljarder, i en reformbudget på 44 miljarder.
              Det handlar om 13 miljoner till samverkan mellan landsting för
              att förbättra den.
            </seg>
          </u>
          <u>
            <seg>
              Det duger inte. Det är alldeles för lite pengar till äldreomsorgen.
              Det är också fel att man inte tar några strukturella grepp för
              att få fram de platser vi behöver på våra äldreboenden för att
              bryta den ensamhet och isolering som många äldre känner.
            </seg>
          </u>
          <note type="speaker">
            Anf. 63 Finansminister MAGDALENA ANDERSSON (S) replik:
          </note>
          <u>
            <seg>
              Fru talman! Regeringen har satsat direkt på äldreomsorgen med
              en särskild satsning med 2 miljarder på personal i äldreomsorgen.
              Därutöver har vi 10 välfärdsmiljarder som går till kommuner och
              landsting för att de ska kunna ha hög kvalitet i verksamheterna.
              Dessutom är vi tydliga med att vi vill öka de välfärdsmiljarderna
              med ytterligare 5 och ytterligare 5.
            </seg>
          </u>
          <u>
            <seg>
              Regeringen går fram med hela 20 välfärdsmiljarder för att säkerställa
              att vi har en bra och trygg både äldreomsorg och hemtjänst runt
              om i hela landet. Därutöver har vi ett stöd för byggande av just
              äldreboenden. Reger ­ ingen satsar och är naturligtvis beredd
              att satsa det som krävs för att vi ska ha trygg verksamhet inte
              bara i äldreomsorgen utan också i förskolan, sko ­ lan och sjukvården.
            </seg>
          </u>
          <u>
            <seg>
              Jag vet en sak. Det är klart att våra äldre inte blir tryggare
              om man sänker skatten med stora pengar i stället för att göra
              stora viktiga satsningar. Regeringens äldrepolitik är tydlig.
              Vi satsar på kommuner och landsting för att säkerställa att det
              finns en bra och trygg äldreomsorg.
            </seg>
          </u>
          <u>
            <seg>
              Vi vill också säkerställa att man tar bort den orättvisa skatteklyfta
              som infördes under Jakob Forssmeds tid i Regeringskansliet. Den
              innebär att pensionärer i dag betalar högre skatt än vanliga löntagare.
              Det är en oanständig skatteklyfta. Den vill regeringen ta bort
              och föreslår också så i budgeten.
            </seg>
          </u>
          <note>
            (Applåder)
          </note>
          <note type="speaker">
            Anf. 64 JAKOB FORSSMED (KD) replik:
          </note>
          <u>
            <seg>
              Fru talman! Vi i Kristdemokraterna föreslår i vår budget att
              hela den skatteklyfta som finns mellan löntagare och pensionärer
              ska tas bort från årsskiftet. Det prioriterar vi.
            </seg>
          </u>
          <u>
            <seg>
              Min bedömning är att det var nödvändigt att göra jobbskatteavdraget
              så som skedde 2006. Men det är fel att upprätthålla skillnaden
              under så lång tid som har skett. Där borde vi ha gjort mer. Vi
              kommer att driva på för att ta bort klyftan. Det är bra att regeringen
              nu tar ett steg för att göra det. Det välkomnar jag. Det är en
              av de få saker jag välkomnar i regeringens politik.
            </seg>
          </u>
          <u>
            <seg>
              När det gäller äldreomsorgen kommer de äldre att bli tryggare
              med Kristdemokraternas politik. Vi har särskilda medel för att
              se till att man ska få en ökad personalkontinuitet och jobbar
              aktivt med de frågorna för att det ska komma hem något färre personer
              än de 27 som en äldre kan möta över en tvåveckorsperiod i sitt
              eget hem. Det är en utmärkt reform där vi vill lägga stora resurser.
            </seg>
          </u>
          <u>
            <seg>
              Vi vill också lägga stora resurser på att både höja BTP och att
              få fram äldreboendeplatser. Finansminister n säger: Vi ska göra
              det som krävs. Gör då mer. Det är allt fler som får beskedet:
              Det finns inte plats för dig på äldreboendet. Inte ens de som
              har biståndsbedömt behov får de platserna.
            </seg>
          </u>
          <u>
            <seg>
              Man kan lägga ut mer pengar och hoppas att det löser sig. Eller
              så kan man göra som vi vill göra, satsa riktade medel och se till
              att skapa drivkrafter för kommunerna att få fram platserna. Det
              gäller att se till att ännu fler äldre, och inte minst kvinnor,
              får möjligheten att efterfråga anpassade boenden.
            </seg>
          </u>
          <u>
            <seg>
              Jag är förvånad över att Socialdemokraterna och regeringen inte
              gör mer på området. Det var den budget ni hade för att åstadkomma
              det som statsministern har talat om med en äldreboendegaranti.
              Vi är långt därifrån. Det innebär att makten över sin egen livssituation
              beskärs för äldre i en utsträckning som jag menar inte skulle
              behövas.
            </seg>
          </u>
          <note type="speaker">
            Anf. 65 Finansminister MAGDALENA ANDERSSON (S) replik:
          </note>
          <u>
            <seg>
              Fru talman! Jag ifrågasätter inte Kristdemokraternas ambition
              att vi ska ha en bra äldreomsorg och trygga äldreboenden för alla
              våra äldre. Däremot misstror jag Kristdemokraternas möjlighet
              att få igenom det med sina allianskamrater.
            </seg>
          </u>
          <u>
            <seg>
              Som jag sa i mitt anförande är det vi ser att fyra partier sätter
              sig tillsammans och ska kompromissa, och kanske också med ett
              femte, och att alla partier inte är överens om att satsa mer på
              äldreboenden men däremot överens om att de vill sänka skatten.
              Vad är det som kommer ut från de förhandlingarna? Det är sänkta
              skatter.
            </seg>
          </u>
          <u>
            <seg>
              Vi såg det under åtta år. Vi kommer att se det igen. Allianspartierna
              vill sänka skatterna. Om Jakob Forssmed är intresserad av att
              satsa mer på äldreomsorgen är det nog mig han ska vända sig till.
            </seg>
          </u>
          <note>
            (Applåder)
          </note>
          <note type="speaker">
            Anf. 66 MATHIAS SUNDIN (L) replik:
          </note>
          <u>
            <seg>
              Fru talman! Låt oss avsluta denna del av debatten med den kanske
              viktigaste frågan: försvaret av Sverige. Vi ser hur Ryssland mobiliserar
              och har gjort så under en tid. Vi ser aggressionerna och kriget
              mot Ukraina. Den ryska argumentation som ligger bakom krigföringen
              mot Ukraina skulle mycket enkelt kunna användas också mot Baltikum,
              och i en sådan situation kan det snabbt eskalera till hela Östersjön.
            </seg>
          </u>
          <u>
            <seg>
              Jag tror att de flesta partier i Sveriges riksdag delar denna
              grundläggande analys. Frågan är bara vad man gör av den. I Liberalernas
              budget skriver vi in ett mål om att få upp försvarsutgifterna
              till 2 procent av bnp senast år 2026. Under denna budgetperiod,
              fram till 2020, ökar vi anslagen till Försvarsmakten med 24 miljarder,
              vilket är ca 17 miljarder mer än regeringen.
            </seg>
          </u>
          <u>
            <seg>
              Regeringen och Socialdemokraterna har till skillnad från flera
              andra partier inte uttalat något tvåprocentsmål. Varför gör inte
              regeringen detta? Det skulle naturligtvis vara viktigt i sig,
              för att kunna stärka försvaret, men det är också en stark signal
              till omvärlden om att vi tar försvaret av vårt land och vår frihet
              på allvar.
            </seg>
          </u>
          <note type="speaker">
            Anf. 67 Finansminister MAGDALENA ANDERSSON (S) replik:
          </note>
          <u>
            <seg>
              Fru talman! Jag är en varm anhängare av ett starkt svenskt försvar.
              Det är också någonting som syns i regeringens politik. Regeringen
              har återinfört den värnplikt som Liberalerna var med och avskaffade
              med mycket liten majoritet i Sveriges riksdag. Värnplikten är
              central för att vi ska kunna bygga upp ett rejält försvar av Sverige.
              Den är också viktig för att upprätthålla försvarsviljan hos det
              svenska folket.
            </seg>
          </u>
          <u>
            <seg>
              Den allmänna mönstring som vi inför är någonting som jag är ytterst
              stolt över. Jag tror att det kan locka fler unga personer att
              vilja vara med och delta aktivt i försvaret av Sverige. Jag kan
              verkligen beklaga det beslut som Folkpartiet och de andra allianspartierna
              fattade vad gäller värnplikten.
            </seg>
          </u>
          <u>
            <seg>
              Detta syns också i regeringens praktiska politik när det kommer
              till pengar. Regeringen har med denna budget stärkt försvarsanslagen
              med 25 procent – en historiskt stor ökning av försvarsanslagen.
              Jag märker att Liberalerna i opposition är intresserade av att
              öka försvarsanslagen. Tyvärr såg vi inte tillräckligt mycket av
              det när de satt i regeringsställning. Min bedömning är att Liberalerna
              är bättre försvarspolitiker i opposition än i regeringsställning.
            </seg>
          </u>
          <note type="speaker">
            Anf. 68 MATHIAS SUNDIN (L) replik:
          </note>
          <u>
            <seg>
              Fru talman! I opposition ville Magdalena Andersson dra ned mer
              på förvaret i de budgetar hon presenterade som oppositionspolitiker.
            </seg>
          </u>
          <u>
            <seg>
              Det är alldeles utmärkt att vi nu har börjat få en bredare samsyn,
              och inget parti går fritt från skuld under de senaste åren – inte
              mitt, inte Socialdemokraterna och inte något annat. Upprustningen
              av det svenska försvaret måste dock gå mycket längre än vad regeringen
              nu föreslår. Därför är det alldeles utmärkt att det läggs till
              pengar, men det behöver göras mycket mer.
            </seg>
          </u>
          <u>
            <seg>
              Vi behöver också stoppa en del saker som håller på att ske. Till
              exempel ska nästan alldeles nya JAS Gripen börja skrotas, och
              det ska köpas in nya varianter. Det vi föreslår är en mycket bättre
              politik: Vi låter dessa ca 100 flygplan som vi har i dag vara
              kvar och adderar de 60 till dessa, vilket också säkert gör att
              vi kan behöva någon ny flygflottilj i Sverige. Det är naturligtvis
              ekonomiskt dåligt att skrota nästan nya flygplan, men det är självklart
              också dåligt för det svenska försvaret. Vi har långa gränser mot
              Östersjön att försvara. Flyget är en extremt viktig del av detta.
            </seg>
          </u>
          <u>
            <seg>
              I debatten tycker jag verkligen att vi bör fokusera på vad som
              gäller nu och framåt. Vi gjorde misstag under alliansregeringens
              tid. Socialdemokraterna ville lägga ännu mindre pengar. Frågan
              är vad vi gör nu. Vad vi gjorde för fem eller tio år sedan hjälper
              oss inte kopplat till hur vi ska hantera Vladimir Putin de kommande
              åren. Det är där fokus behöver ligga, och det är där vi behöver
              komma upp till 2 procent.
            </seg>
          </u>
          <note type="speaker">
            Anf. 69 Finansminister MAGDALENA ANDERSSON (S) replik:
          </note>
          <u>
            <seg>
              Fru talman! Om jag minns de sista försvarsdiskussionerna före
              valet rätt tror jag att vi socialdemokrater lade mer på försvaret.
              Om jag inte minns fel var det en siffra på 900 miljoner kronor
              som vi föreslog att man skulle lägga mer på försvaret i slutet
              av förra mandatperioden.
            </seg>
          </u>
          <u>
            <seg>
              Vi socialdemokrater har traditionellt sett till att Sverige har
              en försvarsförmåga som är anpassad till det säkerhetspolitiska
              läget. Nu har det säkerhetspolitiska läget försämrats. Vi har
              en mer aggressiv granne, och vi ser att det säkerhetspolitiska
              läget i Östersjön har försämrats. Vi har naturligtvis också som
              ansvarstagande regering svarat upp mot detta genom att höja försvarsanslagen
              med hela 25 procent. Det är en avsevärd höjning.
            </seg>
          </u>
          <u>
            <seg>
              Vi ska självklart se till att Sverige har det försvar som det
              säkerhetspolitiska läget kräver i dag men också framåt. Här är
              det samarbete som vi har kunnat ha över blockgränsen kring försvarspolitiken
              någonting som är viktigt för stabiliteten och inte minst också
              för den bild som vår omvärld har av Sverige. Det är viktigt att
              det finns en stabilitet i försvarspolitiken. Jag kan inte annat
              än beklaga att Liberalerna har valt att inte vara med i detta
              samarbete. Jag tror inte att det är det bästa för säkerhetspolitiken
              i Sverige.
            </seg>
          </u>
          <note>
            (Applåder)
          </note>
          <note type="speaker">
            Anf. 70 PER ÅSLING (C):
          </note>
          <u>
            <seg>
              Fru talman! En skatt kan ha flera syften. Därom råder någorlunda
              enighet och samsyn här i Sveriges riksdag. Däremot har vi olika
              syn på vilka syftena är och därmed hur skattesystemet ska vara
              utformat. Symboliskt för detta är att Sverige med den nuvarande
              regeringen återigen har tagit tätpositionen i världen för de högsta
              skatterna på arbetsinkomster, samtidigt som skattetrycket inte
              bara totalt utan också för företagen har höjts avsevärt.
            </seg>
          </u>
          <u>
            <seg>
              Genom skatterna styr vi i stor utsträckning konsumtion, byggande
              och jobbskapande. Genom skatterna avgör vi människors vilja att
              starta och driva företag, att investera och att skapa nya jobb.
              Till syvende och sist är skattepolitiken en fråga om att skapa
              framtida skatteintäkter. Skattepolitiken ska lägga grunden för
              tillväxt i hela landet.
            </seg>
          </u>
          <u>
            <seg>
              Skattepolitikens största förtjänster och risker ligger på en
              övergripande nivå i det långa perspektivet. I grunden handlar
              det om långsiktiga förutsättningar för att driva och växla upp
              företagandet och om hela den svenska konkurrenskraften. Utan företag
              som anställer kan vi inte få in de skattemedel vi behöver för
              att stärka välfärden. Skatter är styrmedel som påverkar beteenden.
              Signalen om vart skattepolitiken är på väg är minst lika viktig
              som de skatter som höjs här och nu.
            </seg>
          </u>
          <u>
            <seg>
              Fru talman! Sverige befinner sig i en högkonjunktur. Nu ser vi
              också en synkroniserad global tillväxt som gynnar den svenska
              exportindustrin – en industri som likt många andra branscher i
              landet går för högtryck. Då är det viktigt att inte drabbas av
              högmod.
            </seg>
          </u>
          <u>
            <seg>
              En värld i snabb förändring ökar kraven på vår förmåga till anpassning
              och vår förmåga att genomföra reformer som stärker förutsättningarna
              för jobbskapande, stärker välfärden och stärker vår internationella
              konkurrenskraft.
            </seg>
          </u>
          <u>
            <seg>
              Trots ett mycket starkt konjunkturläge är utanförskapet fortsatt
              stort, särskilt bland nyanlända och personer med kort utbildning.
              Klyvningen mellan de som har utbildning och arbete och de som
              inte har det förstärks på arbetsmarknaden samtidigt som matchningen
              fungerar dåligt. Mitt i högkonjunkturen och arbetskraftsbristen
              finns så allvarliga låsningar på arbetsmarknaden att hundratusentals
              personer i produktiv ålder stängs ute.
            </seg>
          </u>
          <u>
            <seg>
              Det är också en klyvning mellan de orter som vunnit på strukturomvandlingen
              och följt med i den globala uppgången och de som ställts utanför.
              Det finns stora städer och små byar där jobben blir fler och dit
              människor flyttar. Men det finns också bruksorter där det inte
              startar tillräckligt många nya småföretag när bruket dragit ned,
              och det finns förorter som skurits av från stadens ekonomiska
              framgång.
            </seg>
          </u>
          <u>
            <seg>
              Fru talman! Jag befarar att regeringens politik slösar bort högkonjunkturen.
              Regeringen bedriver en politik som förstärker obalanserna och
              riskerna för en överhettning i stället för att använda de goda
              tiderna för att skapa en hållbar grund för långsiktig tillväxt.
              Högkonjunkturen måste utnyttjas till att öka sysselsättningen
              och tillväxtförmågan i svensk ekonomi både för att rusta landet
              för sämre tider och för att undvika att konjunkturen slår i taket
              och förbyts i överhettning och kris.
            </seg>
          </u>
          <u>
            <seg>
              Sverige behöver ett nytt ledarskap. Skiftet i politik måste utgå
              från att det är de små och växande företagen som stått för mer
              än fyra av fem nya jobb på 2000-talet. Därför måste skatter som
              straffar entreprenörskap och växande företag sänkas och förenklas
              så att tillväxten av småföretag är stark i hela landet.
            </seg>
          </u>
          <u>
            <seg>
              Arbetsgivaravgifterna för att anställa de m som är nya och oprövade
              på arbetsmarknaden måste ned, och det behöver bli billigare för
              småföretag att anställa generellt. Inkomstskattesänkningarna för
              jobb behöver förstärkas ytterligare så att de når alla och är
              mest kraftfulla för de m med de lägsta inkomsterna.
            </seg>
          </u>
          <u>
            <seg>
              Fru talman! Det kommer att krävas en bred skattereform som förenklar
              skattesystemet och skiftar skattebördan bort från arbete och över
              till konsumtion och miljöutsläpp. Centerpartiet föreslår en omfattande
              grön skatteväxling där skatten på utsläpp höjs genom att förorenaren
              betalar och intäkterna används till att sänka skatten på arbete
              och företagande. Utsläppen måste ned. Tyvärr ökar utsläppen under
              den nuvarande regeringen. När Alliansen och Centerpartiet satt
              i regering minskade utsläppen, trots att det då liksom nu råder
              tillväxt.
            </seg>
          </u>
          <u>
            <seg>
              Fru talman! Klimatpolitiken ska inte primärt användas för att
              driva in skatteintäkter. Vi föreslår genomgripande reformer som
              gör det lönsamt för individen att välja det miljöriktiga alternativet,
              exempelvis en grön bilbonus för att köpa den mest miljövänliga
              personbilen eller lastbilen. Dessutom måste starka incitament
              skapas för att ersätta oljan, både som bränsle och som råvara
              i industrin, med svensk biomassa från våra skogar.
            </seg>
          </u>
          <u>
            <seg>
              Vi har goda förutsättningar att skapa ett giftfritt samhälle
              där våra barn får växa upp i en hälsosam miljö. Den gröna omställningen
              kan påskyndas med hjälp av ny teknik, innovationer och entreprenörskap,
              och Sverige kan bli världsledande i att skapa nya lösningar.
            </seg>
          </u>
          <u>
            <seg>
              Fru talman! Avslutningsvis vill jag konstatera att skattepolitiken
              måste inriktas på att skapa goda förutsättningar för människor
              att bo, leva och verka i hela landet. Det kan på ett kraftfullt
              sätt bidra till att minska den regionala klyvningen. Centerpartiet
              föreslår att vissa skattebaser ska vara regionala, exempelvis
              fastighetsskatten.
            </seg>
          </u>
          <note>
            Jag vill med detta, fru talman, yrka bifall, liksom Emil Källström
            har gjort, till Centerpartiets reservationer i finansutskottets
            betänkande nr 1.
          </note>
          <note>
            (Applåder)
          </note>
          <note type="speaker">
            Anf. 71 CECILIA WIDEGREN (M):
          </note>
          <u>
            <seg>
              Fru talman! Jag tänkte inleda mitt inlägg i den ekonomisk-politiska
              debatten med en strof från en välkänd och folkkär svensk låt,
              Sommaren är kort : ” Sommaren ä r kort. Det mesta regnar bort.”
            </seg>
          </u>
          <u>
            <seg>
              Det är Tomas Ledin som har skrivit den, som bekan t. Jag och
              många med mig som har vuxit upp med Sommaren är kort såg den inte
              som en höger- eller vänsterlåt utan som en melodi om frihet, en
              melodi om Sverige och en berättelse om sommar, semester och livsglädje.
              Den handlar om den tid på åre t när ansträngningar belönas och
              känslan av att räcka till äntligen infinner sig hos många svenskar
              .
            </seg>
          </u>
          <u>
            <seg>
              I min generation var det här en riktig sommarslagdänga som faktiskt
              beskriver hur Sver ige är och de värden som vi vill se förstärkta
              – att det, som alltid, ska löna sig att anstränga sig. Det handlar
              om drivkrafter för att göra mer rätt, att hjälpa till, att jobba
              – allt det som gynnar Sverige och vår framtid.
            </seg>
          </u>
          <u>
            <seg>
              Jag tycker att det här säger någonting om svenskarnas förhållande
              till att det ska löna sig. Till slut kommer äntligen semestern,
              livsglädjen, och man ser fram emot de där dagarna med familj och
              vänner och stunder att ladda batterierna för att sedan under stora
              delar av året jobba, betala skatt, göra rätt för sig, arbeta och
              förverkliga de där drömmarna som man har som anställd eller som
              företagare.
            </seg>
          </u>
          <u>
            <seg>
              Låttexten handlar alltså lite grann om drömmar, om det som i
              vardagen är viktigt och om de åtaganden vi har som arbetare eller
              skattebetalare i ett välfärdsland. Att anstränga sig innebär också
              att man är med och bidrar till den starka välfärdsstaten. Det
              är någonting som vi ska kunna unna oss här i vårt välfärdsland.
              Vi är många som tycker att det här är en viktig del av vad Sverige
              är och vad Sverige är värdefullt för inför framtiden.
            </seg>
          </u>
          <u>
            <seg>
              Fru talman! Efter den inledningen tänker jag nu gå över till
              någonting helt annat, nämligen att allt det här, alla de värden
              som jag nu beskrev, ändå verkar få ett slut. Vi påminns nu än
              en gång om hur högskattestaten alltid hittar fram till sina medborgare.
              Nu knackar det på dörren till alla de breda yrkesgrupper i normala
              lönelägen, till exempel lärare, barnmorskor, förskolechefer och
              specialistsjuksköterskor, som ska betala mer än hälften av en
              kommande löneökning i skatt. Det är inte rimligt.
            </seg>
          </u>
          <u>
            <seg>
              Drömmen om de röda stugorna med vita knutar där man sitter i
              sommarsolen vid äppelträdet och dricker saft kommer inte alls
              att falla ut på det sätt som dessa breda yrkesgrupper önskar.
              Att anstränga sig, jobba lite extra , vidar eutbilda sig, spara
              och gör a det lilla extra för att stärka välfärdslandet ska inte
              löna sig i Socialdemokraternas Sverige. I S ocialdemokrater nas
              Sverige blir en intensivvårdssjuksköterska, en gymnasielärare
              eller en barnmorska höginkomsttagare . I Socialdemokraternas Sverig
              e blir de med vanliga löner, välfärdens medarbetare som sliter
              i vardagen och gör det lilla extra, h öginkom sttagare. Ni hörde
              alldeles rätt: En sjuksköterska med vidareutbildning blir höginkomsttagare.
            </seg>
          </u>
          <u>
            <seg>
              Det handlar inte om att högskattelandet Sverige nu går efter
              de mest välbeställda. Nej, riktningen är ett direkt och tydligt
              slag mot vanliga lön ­ tagare. Människor som med flera års utbildning
              jobbar i välfärdens kärna sliter extra därför att de är alldeles
              för få för att räcka till. I en vanlig situa ­ tion, varje dag
              på jobbet, handlar det om en kraftig brist på lärare, sjukskö
              ­ terskor, socialsekreterare och de nyckelkompetenser som vi behöver
              för att upprätthålla vårt välfärdsland.
            </seg>
          </u>
          <u>
            <seg>
              Dessutom är det centralt att de jobbar och ges starka drivkrafter
              att arbeta ännu mer, för bristen på kompetens inom välfärden är
              stor i dag men även så i morgon när inget annat görs.
            </seg>
          </u>
          <u>
            <seg>
              Detta är precision, skattekirurgi när den är som värst. Med den
              prickar man enskilda som sliter för att räcka till på vårdcentralen,
              i sjukhuskorridoren eller i klassrummet. Man vill med den pricka
              dem som anstränger sig lite till, som vidareutbildar sig och blir
              mellanchefer och som tar ansvar för att coacha andra på jobbet.
              De prickas i Socialdemokraternas Sverige.
            </seg>
          </u>
          <u>
            <seg>
              Fru talman! Det finns ett brett stöd för att vi ska ha ett progressivt
              skattesystem, där den som tjänar mer betalar mer i skatt. Men
              när breda yrkesgrupper i normala lönelägen räknas som höginkomsttagare
              har regeringen gått för långt. Det är inte rimligt, särskilt inte
              i en tid då det råder akut brist på utbildad personal i vården
              och skolan. Vi menar att det är direkt skadligt att avskräcka
              dessa viktiga yrkesgrupper från att arbeta mer och att anstränga
              sig.
            </seg>
          </u>
          <u>
            <seg>
              I ett samtal jag hade med en narkossjuksköterska i veckan frågade
              hon: Hur kommer det sig att regeringen inte förstår att detta
              handlar om oss vanliga människor, att det inte kommer att löna
              sig för oss att arbeta lite till? Varför beskattar de oss som
              arbetar hårt och som gör skillnad i patienternas vardag? Och varför
              inte ge mer och fler drivkrafter till oss som gör skillnad mellan
              kvalitet och ännu bättre kvalitet i välfärden?
            </seg>
          </u>
          <u>
            <seg>
              Till alla som följer detta, som ser detta och som likt narkossjuksköterskan
              är oroliga, vill jag säga att när klubban faller här i kammaren
              om några timmar handlar det om att en majoritet i kammaren inte
              tycker att det är tillräckligt viktigt att beskattningen hänger
              ihop med hur vi kompetensförsörjer och stärker kvaliteten i välfärden
              – i omsorgen och i skolan.
            </seg>
          </u>
          <u>
            <seg>
              Vi är i en blommande internationell högkonjunktur. Tack vare
              en stark svensk exportindustri skördar Sverige just nu gott. Då
              väljer regeringen att med skattekirurgisk precision etikettera
              och beskatta välfärdens medarbetare som höginkomsttagare. Det
              är svaret vi kan ge narkossjuksköterskan och andra i eftermiddag.
            </seg>
          </u>
          <note>
            Fru talman! Jag instämmer i det Elisabeth Svantesson sa i sitt
            tal och yrkar bifall till reservation erna 1 och 6.
          </note>
          <u>
            <seg>
              Vi moderater föreslår i dag att man ska ha som mål att ingen
              lärare, narkossjuksköterska eller sjuksköterska ska betala statlig
              skatt. De ska inte ses som höginkomsttagare. Det första steget
              tar vi nu, genom vårt budgetförslag. Vi vill ändra brytpunkten
              för den statliga skatten och se till att göra det här möjligt.
              Vi når tyvärr inte majoritet i dag. När klubban faller kommer
              många att känna sig ditklämda av den sittande regeringen. Det
              är breda yrkesgrupper.
            </seg>
          </u>
          <u>
            <seg>
              Fru talman! Grunden för ett långsiktigt och hållbart skattesystem
              är att människor litar på att skatten går dit den är avsedd att
              gå. Ett system som enbart lever efter gamla prövningar och som
              misslyckas med kärnuppgifterna kommer människor snabbt att ifrågasätta
              och till slut misstro. Därför är det nu tid att göra mer rätt
              från början. Det är beklagansvärt att reger ­ ingen inte kommer
              med de kraftfulla reformer som skulle göra Sverige starkare och
              stärka välfärdens medarbetare.
            </seg>
          </u>
          <u>
            <seg>
              Fru talman! I Tomas Ledins låt Sommaren är kort finns det strofer
              om att dagarna regnar bort. Det kommer inte bara att kännas som
              att de ansträngningar som lärare, sjuksköterskor, narkossjuksköterskor
              och andra gör varje dag regnar bort framöver, utan drivkrafterna
              för att utveckla välfärden kommer att stanna av. Och det ska regeringen
              få ta ansvar för.
            </seg>
          </u>
          <note>
            (Applåder)
          </note>
          <note type="speaker">
            Anf. 72 OLLE FELTEN (SD):
          </note>
          <u>
            <seg>
              Fru talman! Jag börjar med att yrka bifall till reservation erna
              2 och 7.
            </seg>
          </u>
          <u>
            <seg>
              Fru talman! Målet med skattepolitiken är att skapa förutsättningar
              för välfärden, tryggheten, skolan, vården, omsorgen, försvaret,
              kulturen och en hel del annat. Skattesystemet ska också styra
              människors beteenden, bort från sådant som uppfattas som skadligt
              i olika avseenden , och uppmuntra beteenden som definieras som
              positiva.
            </seg>
          </u>
          <u>
            <seg>
              Ur Sverigedemokraternas synvinkel är det också viktigt att skattesyste
              ­ met bidrar till att öka viljan att betala rätt skatt. Vi vill
              ha ett skattesystem som upplevs som rättvist, relevant och effektivt.
              För att nå dit behöver vi ändra på en del förhållanden i vårt
              skattesystem i dag. Jag kommer därför att i huvudsak uppehålla
              mig vid några av dessa skattefrågor.
            </seg>
          </u>
          <u>
            <seg>
              För att tillräckliga skattemedel ska genereras måste skattesystemet
              pre ­ miera de sektorer som skapar underlaget för skatteuttag.
              Ett viktigt mål för Sverigedemokraternas skattepolitik är därför
              att skapa goda förutsättning ­ ar för att starta och driva företag
              i Sverige. I det sammanhanget trycker vi på för att göra det lätt
              för företagen att anställa och behålla personal. För småföretag
              är det en mycket stor belastning att bygga vidare med nästa medarbetare
              – ju mindre företag, desto större relativ påfrestning. Sjuklöne
              ­ ansvar, marginalskatter och kapitalvinstbeskattning är andra
              stora områ ­ den inom skatteområdet som direkt påverkar företagens
              förmåga att växa, på ett negativt sätt.
            </seg>
          </u>
          <u>
            <seg>
              Fru talman! Nya jobb kommer i huvudsak från små och medelstora
              företag. Vi vill därför ta bort den allmänna löneavgiften för
              de första nio anställda och göra det billigare att börja expandera
              sitt företag. Vi vill ta bort det mycket skadliga sjuklöneansvaret,
              och vi vill gå i en riktning mot att harmonisera beskattningen
              av företagaren, oavsett hur han eller hon tar ut sin ersättning
              ur bolaget. I dag skapar de så kallade 3:12-reglerna en helt onödig
              byråkrati och enorma kostnader för företagaren, för att de ska
              hanteras på rätt sätt.
            </seg>
          </u>
          <u>
            <seg>
              Med vår skattepolitik skulle arbetsgivaravgifterna bli ca 34
              procent lägre än i dag för de nio första medarbetarna i alla företag.
              Tillsammans med slopandet av sjuklöneansvaret skulle det minska
              riskerna för att anställa avsevärt. Det skulle i sin tur innebära
              en riktig energikick, framför allt för de riktigt små företagen
              där uppstartskostnaden och risktagandet för nästa anställning
              i dag är kraftigt hämmande för tillväxten. Vår politik skulle
              därmed öka skattebasen genom att företagsamheten ökar.
            </seg>
          </u>
          <u>
            <seg>
              Fru talman! Sverige har för närvarande det sjätte högsta skattetrycket
              i världen. Sedan den rödgröna regeringen tillträdde 2014 har det
              dessutom börjat öka igen, efter att ha varit på väg nedåt under
              en 15-årsperiod. Ett för högt skattetryck gör att vår konkurrenskraft
              sjunker gentemot omvärlden. Det hämmar många verksamheter från
              att expandera, och det leder till att företag flyttar utomlands.
              Det minskar incitamenten för att starta och driva företag, och
              det minskar drivkrafterna för att gå från arbetslöshet till jobb.
            </seg>
          </u>
          <u>
            <seg>
              Vi behöver därför inleda en långsiktig utveckling för att successivt
              minska skattetrycket i riktning mot OECD:s genomsnitt. Vi har
              lång väg dit, och det kommer att ta många år att komma dit. Men
              det är nödvändigt att inse vikten av att vrida skattetrycket åt
              rätt håll. För att nå dit är det också viktigt att hushålla med
              skattemedel. Pengarna ska användas rätt och effektivt. Vi behöver
              också bredda skattebaserna och minska skillnaderna, såväl i momsskattesatserna
              som mellan olika skattebaser.
            </seg>
          </u>
          <u>
            <seg>
              Ett alltför högt skattetryck ökar också incitamenten för att
              försöka fus ­ ka med skatten. Det är ett stort problem som uppmärksammats
              med rätta, inte minst i år. Det är ett allvarligt hot mot den
              ekonomiska utveck ­ lingen. Det problemet behöver hanteras i båda
              ändar, det vill säga både med ett bättre skattesystem och genom
              att skadliga beteenden motverkas och be ­ ivras.
            </seg>
          </u>
          <u>
            <seg>
              En annan viktig fråga är att koppla välfärdssystemen till medborgarskapet.
              Sjuklövern har skapat en enorm framtida kostnadsbas genom en migrationspolitik
              som innebär att vi har tagit emot många gånger fler än vårt välfärdssystem
              klarar av. Det är det vi nu börjar se effekterna av på allvar.
            </seg>
          </u>
          <u>
            <seg>
              En viktig åtgärd är att sänka inkomstskatterna för låg- och medelinkomsttagare.
              I dag bidrar skattesystemet till att göra människor bidragsberoende,
              vilket vi anser är både en samhällsekonomisk dumhet och ohederligt
              mot personer med låga inkomster.
            </seg>
          </u>
          <u>
            <seg>
              Vi vill därför utreda möjligheten att genom skatteväxling mellan
              direkt och indirekt skatt införa ett högt grundavdrag i storleksordningen
              150 000 kronor. Det skulle vara en viktig milstolpe i arbetet
              för att stärka den ekonomiska bärkraften för människor med låga
              inkomster.
            </seg>
          </u>
          <u>
            <seg>
              Fru talman! Vi ser en snabb utveckling med sjunkande pensioner
              och fattigare pensionärer. Trots att man levt hela sitt liv i
              Sverige, jobbat och strävat på, så räcker inte den allmänna pensionen
              till mycket mer än att överleva för många människor. Vi måste
              därför skapa möjligheter för många fler än i dag att spara till
              sin egen pension. Vi anser dessutom att pension är uppskjuten
              lön, och vi anser att skatt på pension och lön ska vara lika.
              Vi budgeterar därför för att pensionärsskatten ska tas bort helt
              och hållet, vilket vi har gjort ända sedan 2010.
            </seg>
          </u>
          <u>
            <seg>
              Sverige har, internationellt sett, en relativt fattig befolkning.
              Vi vill ändra på det och skapa förutsättningar för många att bygga
              en egen ekonomisk buffert och trygghet för sig och sin familj.
              Den rödgröna reger ­ ingen går i motsatt riktning när man nu höjer
              beskattningen på ISK, den enda kvarvarande möjligheten att spara
              med förmånlig beskattning. Vi ser ett starkt egenvärde i att människor
              får möjlighet att spara på ett långsiktigt hållbart sätt. Det
              är bra för Sverige på många olika plan, och vi agerar därför mot
              en höjning av ISK-skatten.
            </seg>
          </u>
          <u>
            <seg>
              Fru talman! Sverigedemokraterna anser att den rödgröna regeringens
              skattepolitik i flera avseenden är skadlig för Sverige. Det hoppas
              jag har framgått. Det brukar allianspartierna också säga att de
              tycker. Men skillnaden mellan dem och oss är att de inte vill
              göra någonting åt det. De sitter fast i sitt tänkande sedan decemberöverenskommelsen.
            </seg>
          </u>
          <u>
            <seg>
              Jag ska därför avsluta mitt anförande med att relatera ett exempel
              för att ge en bild av hur det kan gå till när sådana skadliga
              regler får vara kvar.
            </seg>
          </u>
          <u>
            <seg>
              Våra energiskatter regleras av EU genom det så kallade energiskattedirektivet.
              När det gäller energiskatt på fartygsbränsle har ett stort problem
              uppmärksammats av våra skärgårdsföretag, som drabbas på ett i
              vårt tycke otillbörligt sätt genom en felaktig tolkning av energiskattedirektivet.
            </seg>
          </u>
          <u>
            <seg>
              Vi har därför lagt fram ett förslag i skatteutskottet om att
              rätta till problemet så att skärgårdsföretagen ska kunna köra
              sina egna företagsinterna transporter på obeskattat bränsle. Det
              får de inte i dag därför att regeringen tycker att deras transportfartyg
              ska betraktas som privata nöjesfartyg. Tyvärr blev vårt förslag
              nedröstat av samtliga partier, som uppenbarligen håller med regeringen
              om den mycket märkliga bedömningen.
            </seg>
          </u>
          <u>
            <seg>
              Vi anser att Sverige måste utnyttja de möjligheter som finns
              till undantag från felaktiga definitioner i EU-direktiv som inte
              tar hänsyn till svenska sakförhållanden. Men vi är uppenbarligen
              ensamma om att tycka så, vilket jag tycker är tråkigt eftersom
              det skapar problem för Sverige.
            </seg>
          </u>
          <u>
            <seg>
              I stället för att agera för att lösa problem med negativ effekt
              på det svenska samhället, som de flesta är överens om i sak, görs
              det till ett politiskt spel där medborgarna i vårt land är förlorare.
            </seg>
          </u>
          <u>
            <seg>
              Vi vill förändra och förenkla skattesystemet så att det blir
              tydligt, relevant och rättvist. Det ska stimulera till företagande
              och arbete, motverka skadliga beteenden och kunna finansiera trygghetssystem
              och en välfärd som i första hand riktas till våra medborgare.
            </seg>
          </u>
          <note type="speaker">
            Anf. 73 CECILIA WIDEGREN (M) replik:
          </note>
          <u>
            <seg>
              Fru talman! Sverige är, som bekant, ett litet enormt exportberoende
              land, avhängigt vad som sker runt omkring oss i Europa och i världen.
              Den internationella konjunkturen spelar oss i händerna när den
              blomstrar, men det blir mycket tufft för företag och anställda
              när vi kommer in i en lågkonjunktur.
            </seg>
          </u>
          <u>
            <seg>
              Det är därför oerhört viktigt att Sverige, ett tungt exportberoende
              land, är stabilt och att det när det svajar är förberett för att
              stå stadigt. Det är så vi ser till att det finns goda förutsättningar
              för våra företag och företagare.
            </seg>
          </u>
          <u>
            <seg>
              Stabilitet, ansvarstagande samt ordning och reda i de statliga
              finanserna är viktiga för Moderaterna och allianspartierna. Vi
              vill också ha ordning på spelreglerna. Vi vill att man ska skilja
              på innehållet i den ekonomiska debatten men vara överens om förhållningssättet,
              det vill säga det sätt vi jobbar med de ekonomiska frågorna. Därför
              är vi nu oerhört beklämda över att Sverigedemokraterna de senaste
              dagarna har sagt att budgetregler, att hålla ordning och reda
              på arbetsformerna i riksdagen, inte är så himla viktigt eftersom
              Sverigedemokraterna har rätt i sak.
            </seg>
          </u>
          <u>
            <seg>
              Det finns arbetsformer i riksdagen. Vi kallar dem budgetregler.
              De har funnits i skatteutskottet sedan 1996, och vi förhåller
              oss till dem. Sedan diskuterar vi innehållet och har olika typer
              av förslag – och vi kan skilja på de två sakerna.
            </seg>
          </u>
          <u>
            <seg>
              Därför gör du mig nu djupt oroad, Olle Felten. Kommer ni att
              likt övriga riksdagspartier se till att det är ordning och reda
              på arbetsformerna och sättet att arbeta tillsammans, det vill
              säga skilja på det som är politik och det som är reella arbetsformer?
              Eller kommer ni att kringgå de gemensamma budgetreglerna i riksdagen,
              som vi tillsammans har arbetat fram?
            </seg>
          </u>
          <note type="speaker">
            Anf. 74 OLLE FELTEN (SD) replik:
          </note>
          <u>
            <seg>
              Fru talman! Det var en alldeles utmärkt beskrivning av läget
              för den svenska ekonomin och svenskt företagande som Cecilia Widegren
              gav alldeles nyss. Jag kan bara instämma. Vi ställer oss absolut
              bakom den beskrivningen. Det måste byggas bra förutsättningar
              för svensk exportindustri. Hela vår ekonomi är beroende av det.
            </seg>
          </u>
          <u>
            <seg>
              Sverigedemokraterna har drivit frågan om att skapa goda förutsättningar
              för export och att bygga regelverk i samma riktning som OECD har
              arbetat fram för att skydda skattebaser och så vidare. Vi tycker
              att det är en bra ordning, och vi har noterat att även Moderaterna
              driver samma linje. Det är vi tacksamma för.
            </seg>
          </u>
          <u>
            <seg>
              När det gäller den lite luddiga frågan om att hålla sig till
              regelverk och så vidare, som Cecilia Widegren ställde, antar jag
              att frågan rör ISK-skatten. Regeringen har lagt fram ett förslag
              utanför budgetpropositionen i en egen proposition, men regeringen
              har räknat med intäkten från förslaget i sin budget. Det blir
              en mycket oortodox hantering av frågan.
            </seg>
          </u>
          <u>
            <seg>
              Sverigedemokraterna kan inte se att det finns någon anledning
              att lägga sig platt för ett sådant beteende. Vi anser att propositionen
              om ISK-skatten kan hanteras som en egen proposition. Det är inget
              större problem, och det finns inget lagstöd för att tvinga fram
              någon annan hantering.
            </seg>
          </u>
          <note type="speaker">
            Anf. 75 CECILIA WIDEGREN (M) replik:
          </note>
          <u>
            <seg>
              Fru talman! Anledningen till att vi känner stor oro över att
              Sverigedemokraterna – och vi har hört det flera gånger i budgetdebatten
              i dag – tycker att ett ramverk är luddigt eller att det inte är
              något som man måste följa grundar sig i att Sverige är ett litet
              exportberoende land. Sverige är så enormt beroende av vad som
              sker i vår omvärld att det måste finnas en stabilitet i hur vi
              jobbar. Sedan är det fritt fram för alla att tycka olika i politiken,
              att lägga fram olika typer av förslag. Där ska diskussions- och
              debattnivån vara hög.
            </seg>
          </u>
          <u>
            <seg>
              Men regelverk för hur vi förhåller oss till och arbetar för att
              hålla den starka budgeten – att vi om ett par timmar ska fatta
              beslut om ramarna och i nästa vecka börja tala om respektive utgiftsområde
              – är vi överens om. Det handlar om ett förhållningssätt att jobba
              tillsammans.
            </seg>
          </u>
          <u>
            <seg>
              Jag tycker att det fattas beslut om fel ramar i eftermiddag eftersom
              de moderata ramarna faller. Men jag får förhålla mig till det
              majoritetsbeslutet enligt det ramverk och styrsystem som vi har
              byggt tillsammans.
            </seg>
          </u>
          <u>
            <seg>
              Jag tycker att man ska skilja på arbetssätt kontra det politiska
              innehållet. Det är fel att beskatta sparande, och jag kommer att
              driva den frågan stenhårt. Om det beslutet går igenom i riksdagen
              under hösten kommer jag att verka för att det ska rivas upp. Det
              är fel politik. Men jag är inte beredd att för den delen rucka
              på de budgetregler, det ramverk, som vi tillsammans har tagit
              fram, förhållningssättet till hur vi vill stärka de ekonomiska
              finanserna i vårt arbete i Sveriges riksdag.
            </seg>
          </u>
          <u>
            <seg>
              Frångår Sverigedemokraterna riksdagens övriga överenskommelser
              för att ni tycker att det är viktigare att sabotera ett ramverk
              som utgör grunden för stabiliteten när det svajar till i den internationella
              lågkonjunkturen?
            </seg>
          </u>
          <note>
            (Applåder)
          </note>
          <note type="speaker">
            Anf. 76 OLLE FELTEN (SD) replik:
          </note>
          <u>
            <seg>
              Fru talman! Vi är naturligtvis inte för att riva upp ramverk
              eller annat. Däremot ligger frågan i det här fallet till viss
              del utanför budgetpropositio ­ nen – trots att regeringen räknar
              in intäkten.
            </seg>
          </u>
          <u>
            <seg>
              I grunden handlar det här om ett gammalt ramverk från över 20
              år tillbaka i tiden. Vi har inte varit med och kommit överens
              om att hantera frågor på det här sättet. Däremot har Alliansen
              och den rödgröna regeringen satt sig i knät på varandra genom
              den tidigare decemberöverenskommelsen, och den fortsätter man
              att jobba efter på ett stenhårt sätt. Man vill inte genomföra
              regler som skulle kunna innebära att regeringen tar sin mats ur
              skolan och lämnar över till Alliansen. Det är man livrädd för
              i Alliansen – man vill inte få igenom sina egna förslag.
            </seg>
          </u>
          <u>
            <seg>
              Det är här problemet ligger. ISK-skatten är skadlig; det säger
              hela Alliansen. Men ni vill inte göra någonting åt det. Ni vill
              införa den här skatten genom att gå med på regeringens skadliga
              förslag. Sedan säger ni att ni vill ta bort den. Vad är det för
              vits med att hantera det på det här sättet?
            </seg>
          </u>
          <u>
            <seg>
              Tycker man att den här skatten är skadlig inför man den inte.
              Det är enkelt. Vi kan göra på det viset, och jag hoppas att Alliansen
              och Cecilia Widegren tar sitt förnuft till fånga och röstar med
              oss i den här frågan.
            </seg>
          </u>
          <note type="speaker">
            Anf. 77 LARRY SÖDER (KD):
          </note>
          <u>
            <seg>
              Fru talman! Syftet med skatter bör vara att finansiera offentliga
              utgifter, styra den ekonomiska utvecklingen i en social och ekologisk
              riktning samt mildra inkomstspridningen. Samtidigt ska vi vara
              medvetna om att det finns risk att skatter leder till ett osunt
              ekonomiskt beteende hos människor och företag om vi inte ordnar
              skattesystemet rätt.
            </seg>
          </u>
          <u>
            <seg>
              Strävan måste därför vara att skattesystemet är transparent och
              etiskt legitimt. Människor måste förstå varför skatten ser ut
              på ett visst sätt och kunna ta in information om hur den används.
              Skattesystemet ska vara utformat så att den enskilde i största
              möjliga utsträckning får behålla sin egen lön eller pension innan
              kompletterande bidrag betalas ut. Målet är att alla heltidsarbetande
              ska kunna leva på sin lön.
            </seg>
          </u>
          <u>
            <seg>
              För att det målet ska nås har stat och kommun ett ansvar att
              förvalta varje krona på bästa möjliga sätt. Pengarna är medborgarnas
              och ska användas varsamt. Varje gång pengar används på fel sätt
              urholkas skattemoralen. Att tydligt deklarera hur pengarna används
              och syftet med satsningen borde vara en självklarhet för varje
              politiker.
            </seg>
          </u>
          <u>
            <seg>
              I en globaliserad ekonomi utsätts främst kapitalskattesystemet
              för konkurrens. Kapitalskatterna måste därför vara konkurrenskraftiga.
              Beskattning av inkomster, varor, tjänster eller andra former av
              beskattning får inte urholka äganderätten och ska utformas enligt
              skatterättsliga principer som skatt efter bärkraft och likabehandling.
            </seg>
          </u>
          <u>
            <seg>
              Det är viktigt att skattereglerna utformas så enkelt som möjligt
              för att underlätta bland annat för småföretagen. Just när det
              gäller enkelheten i skattesystemet har vi alla en hemläxa att
              göra. Det är i dag övermäktigt för en företagare att göra allt
              rätt utan att ta hjälp utifrån. Enkelheten och logiken i skattesystemet
              måste vi alla ta ansvar för.
            </seg>
          </u>
          <u>
            <seg>
              Denna regering liksom tidigare regeringar har tyvärr lyckats
              skapa fler regler att förhålla sig till i stället för färre. Vi
              har ett gemensamt ansvar att försöka lösa detta. Med gemensamma
              krafter är jag övertygad om att vi kan göra skillnad i denna fråga.
              Det behövs färre regler för småföretagare att förhålla sig till,
              inte fler.
            </seg>
          </u>
          <u>
            <seg>
              Under den socialdemokratiskt ledda regeringen har centrala välfärdstjänster
              inom vård, omsorg och trygghet försämrats kraftigt. Det är anmärkningsvärt
              att regeringen trots högkonjunktur och ett påstått stort reformutrymme
              står handfallen inför detta faktum. Trots 40 miljarder i reformutrymme
              2018 som växer till över 70 miljarder 2020 har man inga strukturella
              reformer på viktiga områden. Köerna i vården fördubblas, LSS dras
              in för enskilda människor, antalet platser på äldreboenden är
              underdimensionerat och bristen på vårdpersonal och lärare är helt
              uppenbar.
            </seg>
          </u>
          <u>
            <seg>
              I stället för att sänka skatterna för jobb och företagande har
              regeringen under mandatperioden höjt dem , i synnerhet för dem
              som studerat och arbetar hårt. Hälften betalar i dag statlig inkomstskatt,
              vilket är långt fler än vad som var tänkt från början. Regeringen
              verkar i sin budget ha som mål att allt fler ska betala statlig
              inkomstskatt, vilket är fel väg att gå. 63 olika skatter som slår
              mot människors och företags frihet har höjts. Man har också slopat
              avdragsrätten för gåvor till välgörande ändamål, och i det liggande
              förslaget till budget höjer man också skatten på sparande.
            </seg>
          </u>
          <u>
            <seg>
              Om skatter ska vara styrande borde man premiera sparande och
              gåvor till ideella organisationer. Denna regering har gjort precis
              tvärtom: Bry dig inte om att spara till din framtida pension!
              Gåvor till ideella organisationer ska du som enskild inte tänka
              på – det gör regeringen bäst!
            </seg>
          </u>
          <u>
            <seg>
              I vårt förslag till budget återställs många av de skatter som
              regeringen höjt. Till exempel tar vi bort den särskilda löneskatten
              för äldre. Utsatta grupper som unga, nyanlända och långtidsarbetslösa
              får dessutom inkomstskattesänkningar som gör att det blir lönsamt
              att ta ett jobb – kanske till lägre lön om så krävs.
            </seg>
          </u>
          <u>
            <seg>
              Vi ser helst att tyngdpunkten i framtida diskussioner ligger
              på att minska skattetrycket men även på en omfördelning där skatt
              på arbete minskas och i den mån det behövs styrs mer till konsumtion.
              Beskattning ­ en ska utformas så att arbete gynnas medan förbrukning
              av ändliga resurser, miljöpåverkande utsläpp och annan miljöskadlig
              verksamhet motverkas.
            </seg>
          </u>
          <u>
            <seg>
              Vi ser att man i framtiden försöker bredda mervärdesskattebasen
              så att den generella mervärdesskatten kan minska. Vi tror att
              ett generellt minskat skattetryck gynnar både medborgare och stat.
            </seg>
          </u>
          <u>
            <seg>
              Under alliansregeringsperioderna 2006 – 2014 sänktes skattetrycket
              från 46 procent till 43 procent av bnp. Det var en positiv utveckling
              som bidrog både till ökad frihet för enskilda och familjer och
              till ökade incitament för arbete och företagsamhet. Även framgent
              borde det vara ett mål i sig att sänka skattetrycket, men varje
              skattesänkning måste också vägas mot andra angelägna prioriteringar
              inom välfärden.
            </seg>
          </u>
          <u>
            <seg>
              Kristdemokraterna vill återupprätta välfärdslöftet till våra
              pensionärer genom en mycket stor skattesänkning som omedelbart
              avskaffar skillnaden i beskattning mellan pensionärer och löntagare
              och därtill ett kraftigt förbättrat bostadstillägg. För senio
              rer som vill jobba tar vi bort S ocialdemokraternas skattehöjningar
              och sänker jobbskatten. Våra äldre behövs även på arbetsmarknaden.
            </seg>
          </u>
          <u>
            <seg>
              Även om löftena från S ocialdemokraterna var stora till pensionärsgrupperna
              inför valet har man inte lyckats leva upp till detta. Kristdemokraterna
              har dock i sin budget att nu i dag avskaffa pensionärsskatten.
              Det är möjligt för regeringen att göra det nu i dag – det är bara
              att rösta på Kristdemokraternas förslag.
            </seg>
          </u>
          <note>
            (Applåder)
          </note>
          <note type="speaker">
            Anf. 78 JÖRGEN HELLMAN (S):
          </note>
          <u>
            <seg>
              Fru talman! Innan jag går in på vår skattepolitik vill jag göra
              en tillbakablick.
            </seg>
          </u>
          <u>
            <seg>
              För två år sedan kritiserade de borgerliga partierna hårt regeringens
              politik med anklagelser om att politiken inte skulle leda till
              fler jobb och att vi inte skulle klara ekonomin. Man byggde retoriken
              på meningen att det inte fanns någon kvalificerad bedömare eller
              extern analytiker som trodde på regeringens politik. Förra året
              var retoriken att vår politik var sönderkompromissad symbolpolitik.
            </seg>
          </u>
          <u>
            <seg>
              Hur gick det? Nu har vi facit i hand. I dag går 200 000 fler
              till jobbet än när regeringen tillträdde, och ungdomsarbetslösheten
              är den lägsta på 14 år. Det gör att vi befinner oss i ett helt
              nytt läge jämfört med den borgerliga underskottsekonomin med skattesänkningar
              på lånade pengar. Sverige har en helt annan och i Europa nästan
              unik ekonomisk styrkeposition. Vår tillväxt är starkare än de
              flesta jämförbara länders, och statens budget visar nu betydande
              överskott. Ca 40 miljarder används till reformer, och ca 40 miljarder
              amorterar vi statsskulden med.
            </seg>
          </u>
          <u>
            <seg>
              Det är ordning och reda i statsfinanserna. Nu när överskotten
              växer och statsskulden är den lägsta sedan 1977 gläds vi väl alla.
              Detta har varit ett stort jobb för regeringen och den utomordentliga
              finansministern Magdalena Andersson. Det har varit hårda prioriteringar
              och nödvändiga omläggningar. Exempelvis inom skatteområdet har
              ineffektiva skatterabatter som inte skapade jobb avskaffats.
            </seg>
          </u>
          <u>
            <seg>
              Skattetrycket talas det mycket om här i kammaren; det är kvoten
              mellan skatteinkomsterna och bnp . Det ligger på samma nivå som
              vid mitten av 1970-talet: 43,8 procent. De närmaste åren kommer
              det att minska med några tiondelar. De siffrorna ser man inte
              ofta i skattedebatten.
            </seg>
          </u>
          <u>
            <seg>
              Sverige har också den högsta sysselsättningen sedan 1992, och
              näringslivet rapporterar om arbetskraftsbrist inom många branscher
              och på många områden.
            </seg>
          </u>
          <u>
            <seg>
              Men ekonomin och arbetsmarknaden har utmaningar kvar. Bostadsmarknaden
              mår inte bra. Det råder överskuldsättning, och det är bostadsköer.
              Arbetslösheten är för hög och för långvarig bland de svenskar
              som har invandrat till Sverige.
            </seg>
          </u>
          <u>
            <seg>
              Skattesystemet behöver en ny skattereform. Det är mer än 25 år
              sedan vi kom överens om den senaste skattereformen, och då fanns
              inte ens in ­ ternet på samma sätt som i dag. Så det är klart
              att världen har ändrats och att vi behöver en skattereform. Där
              räds inte vi socialdemokrater block ­ överskridande diskussioner
              och kompromisser.
            </seg>
          </u>
          <u>
            <seg>
              Fru talman! Varför betalar man skatt? Jo, det är för att den
              svenska modellen bygger på en generell och skattefinansierad välfärd.
              I denna budget investerar vi kraftigt: 43,8 miljarder i konkreta
              satsningar på jobb, välfärd, skola, trygghet och klimat. Detta
              gör vi naturligtvis för att skapa ett jämlikt, mer rättvist och
              förhoppningsvis mer framgångsrikt samhälle framöver. Detta är
              välbeprövad socialdemokratisk politik. Så vill vi utveckla den
              svenska modellen.
            </seg>
          </u>
          <u>
            <seg>
              Regeringen sänker nu skatten för 1 ½ miljon pensionärer redan
              2018. Tre av fyra pensionärer får sänkt skatt. År 2020 tar vi
              bort klyftan helt. Från nästa år slipper alla ålderspensionärer
              med inkomster under 17 000 i månaden denna orättvisa straffskatt.
              Vi minskar gapet för inkomster upp till 35 000. Vi ska hedra och
              ära våra fäder och mödrar – inte straffbeskatta dem. Klyftan kommer
              att tas bort 2020.
            </seg>
          </u>
          <u>
            <seg>
              Vi börjar också resan med att sänka skatten för personer med
              sjuker ­ sättning och aktivitetsersättning. Nästan 3 miljoner
              löntagare får en skatte ­ sänkning när skattereduktionen för fackföreningsavgiften
              införs.
            </seg>
          </u>
          <u>
            <seg>
              Vi förändrar skatteregler för personaloptioner och förbättrar
              möjligheterna för små och innovativa företag att rekrytera och
              behålla nyckelpersoner. Fler kommer att våga ta steget att starta
              eget när det sociala skyddsnätet stärks för företagare, och fler
              kommer att kunna göra sin första anställning tack vare växa-stödet.
            </seg>
          </u>
          <u>
            <seg>
              Fru talman! När det gäller skatteutskottets ansvarsområde tog
              en tidigare talare upp att Sverige är ett öppet och exportberoende
              land, och det är alldeles sant. Men vi måste ha ordning och reda
              vid landets gränser. Den illegala handeln med sprit, narkotika
              och vapen göder den grova organiserade brottsligheten, som måste
              bekämpas. Därför får Tullverket i årets budget sitt största tillskott
              på mer än ett decennium. Skatteverket fick sin uppgradering förra
              året, och vi har följt upp den detta år.
            </seg>
          </u>
          <u>
            <seg>
              Fru talman! Förra året var det nästan en domedagsdebatt om förslaget
              om punktskatter på kemikalier i vissa vitvaror. Vi införde en
              kemikalieskatt på 8 kronor per kilo för vitvaror. Det blev inte
              som kritikerna sa. Företagen lämnade inte Sverige beroende på
              denna miljöstyrande skatt.
            </seg>
          </u>
          <u>
            <seg>
              Nu är det lite samma retorik kring flygskatten. Många som talar
              sig varma för grön skatteväxling i teorin får väldigt kalla fötter
              när de konkreta punktskatterna på miljöstörande verksamhet ska
              införas.
            </seg>
          </u>
          <u>
            <seg>
              Fru talman! Arbetet med att genomföra regeringens tiopunktsprogram
              mot skattefusk fortsätter. Under mandatperioden har vi som sagt
              ökat resurserna till Skatteverket för att jobba mot fusk och skatteundandragande.
            </seg>
          </u>
          <u>
            <seg>
              Det internationella samarbetet kring skattefusk och skatteplanering
              har pågått en längre tid. Det accentuerades naturligtvis när Panamadokumenten
              blev kända. Nu är det ännu mer aktuellt med den så kallade paradise
              leak.
            </seg>
          </u>
          <u>
            <seg>
              Vi socialdemokrater välkomnar dessa nya regler och rutiner. Utskottet
              har några sådana frågor varje månad inför regeringens förhandlingar
              inom EU. Varje gång känns det högtidligt att vi kan vara med och
              motverka skatteplanering och främja sjyst konkurrens på marknaderna.
            </seg>
          </u>
          <u>
            <seg>
              Fru talman! Jag yrkar bifall till utskottets förslag och vill
              avslutningsvis säga att den goda ekonomin lägger grunden för nästa
              mandatperiods reformarbete. Nu ska denna styrka användas både
              ansvarsfullt och rättvist. Statsskulden ska fortsätta att minska,
              samtidigt som vi ska använda Sveriges ekonomiska position så att
              alla får tillgång till vår nations framgångar.
            </seg>
          </u>
          <note>
            (Applåder)
          </note>
          <note type="speaker">
            Anf. 79 CECILIA WIDEGREN (M) replik:
          </note>
          <u>
            <seg>
              Fru talman! Socialdemokraternas Jörgen Hellman slår sig lite
              grann för bröstet i det anförande han precis höll. Han hade rätt,
              och andra hade fel. Det går utmärkt, sa han.
            </seg>
          </u>
          <u>
            <seg>
              Vi kan hålla med om att den internationella konjunkturen gör
              att svensk exportindustri är stark, och därmed blomstrar Sverige.
              Men vi ser också samtidigt bekymmer och utmaningar: brist på bostäder,
              fördubblade vårdköer under den tid denna regering har suttit och
              över hälften som lämnar grundskolan utan att vara godkända. Det
              tar nio år för en arbetsför med utländsk härkomst att komma in
              på arbetsmarknaden i Sverige.
            </seg>
          </u>
          <u>
            <seg>
              Detta kräver reformer. Dem valde Jörgen Hellman och Socialdemokraterna
              att inte presentera för Sveriges riksdag, och därmed uteblir också
              möjligheten att komma åt de utmaningar som många i dag upplever
              i vardagen.
            </seg>
          </u>
          <u>
            <seg>
              I Socialdemokraternas Sverige kommer alltså från och med årsskiftet
              en intensivvårdssjuksköterska, en barnmorska, en gymnasielärare
              och en tulltjänsteman att vara höginkomsttagare. Jag tror inte
              riktigt att denna regering har funderat igenom sin skattepolitik
              i en tid då, som man själv säger, Sverige blomstrar. Med skattekirurgisk
              precision når man fram till breda yrkesgrupper, som varje dag
              sliter för att fler patienter och elever ska få komma till sin
              rätt i vårt välfärdsland.
            </seg>
          </u>
          <u>
            <seg>
              Vad är det som gör att man punktbeskattar dessa som sliter, anstränger
              sig och gör lite extra? Varför ska de betala 50 procent i skatt
              vid kommande lönerevision, Jörgen Hellman?
            </seg>
          </u>
          <note type="speaker">
            Anf. 80 JÖRGEN HELLMAN (S) replik:
          </note>
          <u>
            <seg>
              Fru talman! Tack för frågorna! Det är klart att regeringen har
              tänkt över sin skattepolitik. Det var det första regeringen fick
              göra, för man ärvde ett stort underskott från den tidigare regeringen
              och fick naturligtvis använda mycket kraft i skattepolitiken för
              att nå balans i budgeten. Efter det har det blivit överskott,
              och vi kan nu använda styrkan i ekonomin för att göra de strukturella
              reformer som vi känner att vi behöver. Ett exempel är att minska
              straffskatten för pensionärerna.
            </seg>
          </u>
          <u>
            <seg>
              När det gäller skattepolitiken, som Cecilia Widegren tar upp,
              talas det om att de grupperna blir höginkomsttagare. Ofta i retoriken
              säger ni att ni värnar om dem som tjänar lite mindre. Men om man
              läser era skatteförslag ser man att de som tjänar 60 000 i månaden
              får nästan dubbelt så stor skattesänkning som de som tjänar 30
              000 i månaden.
            </seg>
          </u>
          <u>
            <seg>
              Det är inte som ni påstår, att ni värnar låginkomsttagare, utan
              det är er traditionella politik som ni alltid har haft: Ni gynnar
              dem som tjänar mer på bekostnad av dem med lägre inkomster.
            </seg>
          </u>
          <note type="speaker">
            Anf. 81 CECILIA WIDEGREN (M) replik:
          </note>
          <u>
            <seg>
              Fru talman! Jag förstår att Socialdemokraterna undviker att svara
              på frågan. Om man har en skattepolitik där man tar 50 procent
              av kommande lönerevision från sjuksköterskor, gymnasielärare och
              tulltjänstemän skulle inte heller jag kunna försvara den politiken.
              Det handlar om dem som varje dag försöker göra skillnad för patienter
              och om dem som sliter i skolan så att eleverna ska nå godkända
              betyg och vara bättre rustade inför framtiden. Det är de som är
              kärnan i välfärden. Dem väljer den här regeringen nu att punktbeskatta
              med 50 procent.
            </seg>
          </u>
          <u>
            <seg>
              För den här kammaren och för svenska folket borde dock Socialdemokraterna
              stå rakryggade och beskriva varför de gör detta. Vi har ju en
              styrka i ekonomin, säger de, och de talar om att Sverige går som
              tåget. Vad är det då som gör att man låter dem som sliter och
              gör skillnad – när andra inte räcker till gör de några timmar
              extra på akuten för att ta emot patienter, och de anstränger sig
              och hjälper andra människor i deras tuffa vardag – punktbeskattas
              med 50 procent? Jag tycker att vi här inne och svenska folket
              borde få ett rimligt svar på varför man väljer att göra detta
              och hur man över huvud taget har tänkt möta dessa när de får klart
              för sig att det här blir verklighet.
            </seg>
          </u>
          <note>
            (Applåder)
          </note>
          <note type="speaker">
            Anf. 82 JÖRGEN HELLMAN (S) replik :
          </note>
          <u>
            <seg>
              Fru talman! Tack, Cecilia, för frågorna! Moderaterna har ett
              högt tonläge. Självklart ser vi alla dem som sliter i offentlig
              sektor. Vi ser problemen i offentlig sektor, och därför tillför
              vi resurser till den gemensamma sektorn, så att den kan nå en
              bättre kvalitetsnivå än i dag.
            </seg>
          </u>
          <u>
            <seg>
              Nu kommer jag till skattepolitiken. Jag var på ett seminarium
              hos TCO i går där Liberalernas ungdomsförbund och SSU talade om
              behovet av en skattereform. Jag upplever att Centerpartiet och
              Liberalerna ändå kan föra en diskussion samlat om skatteproblematiken.
              Visst behöver man sänka skatter på arbete, men vi måste ha samma
              inkomstnivå till staten. Det kommer att medföra att vi måste höja
              andra skatter och titta på andra skattebaser.
            </seg>
          </u>
          <u>
            <seg>
              Vi välkomnar en blocköverskridande diskussion om detta. Där upplever
              jag att Centerpartiet och Liberalerna är med på vagnen, och kanske
              Kristdemokraterna också. Men jag upplever inte att Moderaterna
              är med.
            </seg>
          </u>
          <u>
            <seg>
              En uppmaning till Cecilia Widegren blir därför: Vill du uppnå
              detta med sänkt skatt på arbete måste också Moderaterna vara med
              i diskussio ­ nen om hur vi ska finansiera vår välfärd och om
              vilka skattebaser och skatter vi ska ha.
            </seg>
          </u>
          <note type="speaker">
            Anf. 83 LARRY SÖDER (KD) replik:
          </note>
          <u>
            <seg>
              Fru talman! Jag kan svara Jörgen Hellman på den första frågan,
              där han var lite osäker: Jo, vi är gärna med och diskuterar en
              ny skattereform. Var det landar någonstans kan man ju alltid prata
              om.
            </seg>
          </u>
          <u>
            <seg>
              Jörgen Hellman tog upp hur det gick för budgeten 2017, som vi
              var så oroliga för när vi debatterade den för ett år sedan. Jag
              kan tala om hur det gick. Det är fortfarande lika långa köer,
              om inte längre, för att få komma till sjukvården. 70 000 personer
              har väntat mer än 90 dagar på vård. Vi har fortfarande en pensionärsskatt,
              som regeringen före valet lovade att avskaffa, men man mäktar
              inte med det. Det görs en stor satsning på äldreomsorgen i regeringens
              budget för 2018 med hela 13 miljoner kronor. Ja, du hörde vad
              jag sa: 13 miljoner kronor! Vi tycker inte att ni tar på allvar
              att det finns 5 000 äldre som har fått godkänt att flytta in på
              äldreboende men ännu inte har fått plats.
            </seg>
          </u>
          <u>
            <seg>
              Jörgen Hellman frågade alltså hur det gick med det innevarande
              årets budget. Jag tycker att det inte gick så bra. På en femgradig
              skala skulle ni inte få fyra eller femma. Det finns givetvis saker
              som är bra, men strukturella reformer, som Jörgen Hellman talar
              om, lyser med sin frånvaro. Det är detta vi försöker rätta till
              i vår budget.
            </seg>
          </u>
          <u>
            <seg>
              Vi tror att välfärden behöver struktureras om. Vi behöver satsa
              på de delar som faktiskt inte fungerar. Det som regeringen gör
              är att strö pengar lite överallt och hoppas att de ramlar någonstans.
              Men så kan man inte göra. Man måste satsa pengar när det behövs
              och göra strukturella reformer. Man måste våga ta tag i det som
              behövs. Vården behövs. Äldreomsorgen behövs.
            </seg>
          </u>
          <u>
            <seg>
              Jag hoppas att Jörgen Hellman kan rätta till detta till nästa
              budget.
            </seg>
          </u>
          <note type="speaker">
            Anf. 84 JÖRGEN HELLMAN (S) replik:
          </note>
          <u>
            <seg>
              Fru talman! Tack för frågorna, Larry Söder! Det var ju inte så
              mycket skattefrågor, utan de handlade mest om hur offentlig sektor
              fungerar.
            </seg>
          </u>
          <u>
            <seg>
              När det gäller kommunsektorn har regeringen tillfört 10 miljarder
              kronor. En del av detta kommer naturligtvis att gå till äldreomsorgen.
              Sedan har det varit historiska satsningar på sjukvården. Det är
              klart att vi har satsat på kvaliteten i offentlig sektor.
            </seg>
          </u>
          <u>
            <seg>
              Jag kunde dock utmejsla en skattefråga i Larry Söders inlägg,
              nämligen att Kristdemokraterna omgående skulle avskaffa pensionärsstraffskatten.
              I er budget ser det så ut, men pensionärerna får också betala
              genom höjningen av matmomsen med 15 miljarder. Detta kommer naturligtvis
              att drabba pensionärerna. Det är alltså inte fullt ut så att Kristdemokraternas
              budget bara hjälper pensionärerna, utan de får ändå vara med och
              betala för sin pensionärsskattesänkning.
            </seg>
          </u>
          <u>
            <seg>
              Vi tar inte bort den direkt utan trappar ned den. Det beror på
              att vi behöver resurser till sjukvården och kommunsektorn. Därför
              gör vi det stegvis. För dem som har pensioner upp till 17 000
              kronor tar vi bort straffskatten, och upp till 35 000 trappar
              vi ned den. Det är detta vi står för.
            </seg>
          </u>
          <note type="speaker">
            Anf. 85 LARRY SÖDER (KD) replik:
          </note>
          <u>
            <seg>
              Fru talman! Anledningen till att jag tog upp de andra delarna
              var att Jörgen Hellman talade om hur bra det var med budgeten.
              Men jag kan inte se att det är så bra med budgeten.
            </seg>
          </u>
          <u>
            <seg>
              Jag talade i mitt anförande också om att ni hade ett reformutrymme
              på 40 miljarder. Tyvärr räckte inte de pengarna till dem som har
              behov av LSS, för där vill ni ju dra ned. Själva budgeten visar
              inte på den medmänsklighet som jag skulle vilja se.
            </seg>
          </u>
          <u>
            <seg>
              Sedan vill jag nog påstå att vi ska vara väldigt glada över att
              ni inte lyckades med alla de reformer på skatteområdet som ni
              var på väg att göra. 3:12-reglerna stoppades eftersom Alliansen
              inte ville ha dem. Även Reepalus förslag kom att läggas i malpåse.
              Regeringen har en stor hemläxa att göra.
            </seg>
          </u>
          <u>
            <seg>
              När det gäller pengar till kommunerna kan du fråga vilken kommun
              som helst. Du kan mejla till mig och tala om vilken kommun som
              tycker att man har fått för mycket pengar av staten. När man pratar
              med kommunerna får man veta att de har alldeles för lite pengar
              för det åtagande som staten säger att de ska ha.
            </seg>
          </u>
          <u>
            <seg>
              Jag menar fortfarande att regeringen har en stor hemläxa ett
              göra när det gäller att hitta strukturella reformer. I er budget
              finns det inga strukturella reformer över huvud taget på något
              område – inte på skatteområdet eller på något annat område. Jag
              menar att en regering måste våga göra strukturella reformer.
            </seg>
          </u>
          <u>
            <seg>
              Sedan har vi detta med pensionärsskatten. Det är klart att alla
              får vara med och finansiera den välfärd som vi har. Men det viktigaste
              , precis som Jörgen Hellman säger, är att en pension är uppskjuten
              lön och ska beskattas därefter. Men det tycker inte Jörgen Hellman,
              för hans budget inbegriper inte det. Där vill han att pensionärerna
              ska betala lite mer i skatt och att de ska vänta på sänkningen.
              Det tycker inte jag.
            </seg>
          </u>
          <u>
            <seg>
              Därför tycker jag att Kristdemokraternas budget är betydligt
              bättre.
            </seg>
          </u>
          <note type="speaker">
            Anf. 86 JÖRGEN HELLMAN (S) replik :
          </note>
          <u>
            <seg>
              Fru talman! När det gäller LSS har Fredrik Olovsson förtjänstfullt
              besvarat frågorna om domstolsbesluten, tolkningsproblematiken
              och de utredningar som kommer att ske, så jag tänkte inte kommentera
              det ytterligare.
            </seg>
          </u>
          <u>
            <seg>
              Larry Söder tog upp 3:12-reglerna. Det är en skatteutskottsfråga,
              om något. Det är väl en av de saker, Larry, som partierna behöver
              se över. Hur rimligt är det med dagens skattesystem: att man kan
              föra över en för stor del av sin löneinkomst till utdelning, som
              då beskattas lägre? Tänk till ex ­ empel på en stafettläkare som
              får en vanlig lön kontra en som har en egen firma! Det kan skilja
              ganska många tusenlappar i lön beroende på associa ­ tionsform.
              Det är väl inte rimligt att det är associationsformen som ska
              styra vilken inkomstnivå det är.
            </seg>
          </u>
          <u>
            <seg>
              Vi behöver ha 3:12-regler på något sätt. Dagens system är inte
              optimalt. Men, som sagt, det ligger inte i budgeten. Detta lär
              partierna få se över.
            </seg>
          </u>
          <u>
            <seg>
              Sedan har naturligtvis också Larry ett lite högre tonläge när
              det gäller pensionärsskatten. Kristdemokraterna har opinionssiffror
              som ligger på 3 − 4 procent. Om det mot för förmodan skulle bli
              ett regeringsskifte tror jag inte att Kristdemokraterna skulle
              sitta själva i en regering. De måste förhålla sig till Moderaternas
              politik. Huvuddelen i den politiken är jobbskatteavdrag av olika
              dignitet, vilket innebär att det blir automatisk straffskatt för
              pensionärerna. Jag är inte säker på att en röst på Kristdemokraterna
              kommer att innebära att straffskatten för pensionärer försvinner.
            </seg>
          </u>
          <note type="speaker">
            Anf. 87 OLLE FELTEN (SD) replik:
          </note>
          <u>
            <seg>
              Fru talman! En viktig del av arbetet i skatteutskottet och en
              viktig del av skattesystemet är arbetet mot skatteundandragande
              och vinstförflyttning. Där har samtliga partier i utskottet traditionellt
              sett varit ganska eniga. Det är väldigt glädjande, för det är
              en jätteviktig fråga.
            </seg>
          </u>
          <u>
            <seg>
              Detta arbete drivs internationellt framför allt av ett projekt
              inom OECD som har utvecklats på grund av att man ville motverka
              de negativa effekterna av globaliseringen. En av de frågor som
              är aktuella i dag på detta område gäller upprättandet av en så
              kallad svart lista för att peka ut och bearbeta icke samarbetsvilliga
              jurisdiktioner, som det brukar heta, det vill säga länder som
              inte vill samverka i arbetet mot skatteundandragande och vinstförflyttning.
            </seg>
          </u>
          <u>
            <seg>
              I skatteutskottet har vi haft uppe frågan flera gånger, och det
              pågår just nu ett arbete inom EU för att upprätta en sådan här
              lista. Från Sverigedemokraternas sida har vi vid ett par tillfällen
              pekat på att vi skulle behöva få EU att också arbeta för att ta
              med EU-länder som inte är samarbetsvilliga i detta avseende. Vi
              har faktiskt några länder i EU som i vissa avseenden kan betraktas
              som skatteparadis.
            </seg>
          </u>
          <u>
            <seg>
              Detta vill inte Socialdemokraterna vara med och driva inom unionen.
              Jag har därför en fråga till Jörgen Hellman: Varför vill man inte
              driva detta? Det är en jätteviktig fråga. Det kommer att underminera
              EU:s förtroende om vi inte gör detta.
            </seg>
          </u>
          <note type="speaker">
            Anf. 88 JÖRGEN HELLMAN (S) replik:
          </note>
          <u>
            <seg>
              Fru talman! Tack, Olle, för frågan! Den är oerhört viktig och
              oerhört aktuell. Vi såg i medierna om paradise leak. Vi har sett
              vad Panamadokumenten har lett till.
            </seg>
          </u>
          <u>
            <seg>
              Jag var med på OECD-mötet när man tog fram BEPS-frågorna för
              många år sedan. Det har verkligen blivit en utveckling i dessa
              frågor sedan dess. Styrkan med OECD är att G20- och G8-länderna
              också kan anpassa sig till dessa förslag. Det är inte bara EU
              som gör det. Detta har varit styrkan med att OECD har kommit med
              förslagen. De implementeras mer.
            </seg>
          </u>
          <u>
            <seg>
              Det är ett stort arbete att få fram skatteavtalen med bergsfurstendömen
              och paradisöar. Det har varit det som man har koncentrerat sig
              på i detta arbete.
            </seg>
          </u>
          <u>
            <seg>
              Sedan kan man fundera på: Hur ska vi hantera EU:s medlemsländer?
              Vi måste naturligtvis försöka få regler. Vi måste försöka se till
              att skattemyndigheterna kan tala med varandra på ett enklare sätt.
              Jag tycker att EU har kommit en bit på väg. Ett exempel är att
              Skatteverket tidigare fick begära in kontouppgifter. Från nästa
              år får de detta automatiskt. Det tas alltså steg för att det ska
              bli bättre system.
            </seg>
          </u>
          <u>
            <seg>
              När det gäller den svarta listan är det en fortsatt öppen diskussion.
              Men det handlar om de länder som är utanför EU-medlemskapet. Jag
              hinner inte svara på allting. Jag får göra det i nästa replik.
            </seg>
          </u>
          <note type="speaker">
            Anf. 89 OLLE FELTEN (SD) replik:
          </note>
          <u>
            <seg>
              Fru talman! På något sätt kan jag förstå att Jörgen Hellman slirar
              lite grann på svaret på min fråga. Vi är helt överens om den övergripande
              delen och om att det är viktigt med detta arbete. Det innehåller
              väldigt många olika förslag och åtgärder när det gäller att flytta
              information om olika typer av skatteupplägg och annat. Det är
              viktigt internationellt. Arbetet drivs av OECD på ett bra sätt.
              Vi tycker att det är OECD som är den stora och viktiga aktören
              här, som vi behöver förhålla oss till.
            </seg>
          </u>
          <u>
            <seg>
              Men just den svarta listan inom EU riskerar att dra ned EU i
              smutsen lite grann, för man pekar inte ut sina egna skatteparadis.
              När man inte tar med de egna länderna på listan kommer andra länder
              utanför EU att tycka: Varför ska ni komma här och snacka? Ni har
              ju egna skatteparadis som ni inte ens bryr er om.
            </seg>
          </u>
          <u>
            <seg>
              Vi i Sverigedemokraterna tycker att det är viktigt att man är
              konsekvent, tydlig och rak hela vägen, även i det interna spelet.
              Därför måste man också peka ut de medlemsländer som faktiskt inte
              sköter sig i detta avseende. Det är där jag vill ha svar från
              Jörgen Hellman. Varför vill inte Socialdemokraterna vara med och
              arbeta för att stärka EU? På det här sättet försvagar ni i stället
              EU i detta avseende.
            </seg>
          </u>
          <note type="speaker">
            Anf. 90 JÖRGEN HELLMAN (S) replik:
          </note>
          <u>
            <seg>
              Fru talman! Under dessa två minuter lär jag hinna svara på frågan
              fullt ut.
            </seg>
          </u>
          <u>
            <seg>
              En del med svarta listan är förebyggande. Vet länder att de kan
              komma med på svarta listan kanske de ändrar aktiviteter så att
              de inte kommer med på svarta listan. På så sätt är systemet med
              svarta listan bra.
            </seg>
          </u>
          <u>
            <seg>
              Att ändra regler gemensamt i EU gör att de EU-länder som slirar
              lite på reglerna kommer att tvingas att följa dem. Det gäller
              alltså att vara aktiv när det gäller gemensamma EU-regler. Jag
              ska ge ett exempel. Det gäller momsdirektivet och det som vi jobbar
              med i utskottet – momsfrågorna. Ju mer det blir samma system,
              desto mindre problem blir det med att företag försöker flytta
              vinster genom momstransaktioner och annat. Det beskattas då rätt
              i de länder där det ska beskattas.
            </seg>
          </u>
          <u>
            <seg>
              Gemensamma system kommer alltså att minska detta, så att inte
              vissa länder utmärker sig genom att slira på reglerna.
            </seg>
          </u>
          <u>
            <seg>
              Det är också så att detta drabbar svenska företag. Det drabbar
              svenska multinationella företag, med en ökad byråkrati. Därför
              måste vi verkligen tänka på vad reglerna, till exempel när det
              gäller moms, ger för effekter för företagarna. Det är både och.
              Men svarta listan gäller länder som är utanför EU-medlemskapet.
            </seg>
          </u>
          <note type="speaker">
            Anf. 91 RASMUS LING (MP):
          </note>
          <u>
            <seg>
              Fru talman! Vad får jag för pengarna? Så sa ordföranden för Svenskt
              Näringsliv, han som meddelande sin avgång i dag. Det var även
              en svordom inlagd i det, men innehållet i frågan var: Vad får
              jag för pengarna?
            </seg>
          </u>
          <u>
            <seg>
              Eftersom vi lever i den tid vi gör blev detta naturligtvis snabbt
              en hashtag på sociala medier. Vissa ville försvara Svenskt Näringslivs
              företrädare och menade att vi ju har väldigt höga skatter i det
              här landet, men merparten, åtminstone som jag såg, radade i olika
              sammanhang upp vad det är vi faktiskt får.
            </seg>
          </u>
          <u>
            <seg>
              Vi får utbildning. Innan vi över huvud taget kan alfabetet får
              vi börja i förskolan. Vi har möjlighet att gå hela vägen fram
              till universitetet , där vi möjligen forskar fram nya mediciner
              eller något annat oerhört avancerat, beroende på vilken inriktning
              vi väljer.
            </seg>
          </u>
          <u>
            <seg>
              Vi har möjlighet att få sjukvård. Den som föder barn eller ligger
              på akuten efter en skada får en räkning på någon eller några hundralappar,
              fast den egentliga kostnaden är flera tusen kronor.
            </seg>
          </u>
          <u>
            <seg>
              Vi får äldreomsorg när vi blir äldre, vi får vägar och järnvägar
              och vi får mycket mer som vi framöver kommer att diskutera här
              i kammaren när vi kommer att besluta om 27 olika andra steg inom
              de olika utgiftsområdena.
            </seg>
          </u>
          <u>
            <seg>
              I dag sätter vi ramarna för statens inkomster och statens utgifter.
              Jag tycker att vi i alla fall kan konstatera att vi får väldigt
              mycket för pengarna.
            </seg>
          </u>
          <u>
            <seg>
              De skatter vi tar in finansierar välfärden, men de ska också
              styra. Vi ska sträva efter att ha ett optimalt skattesystem, ett
              system som främjar innovation och bidrar till miljösmarta lösningar
              och som också fördelar på ett så bra sätt som möjligt.
            </seg>
          </u>
          <u>
            <seg>
              Fru talman! De kommande decennierna kommer vi att stå inför en
              lång rad av utmaningar. Det handlar om miljö och klimat, där vi
              måste ändra utvecklingen. Det handlar om integration och etablering
              i en väldigt vid bemärkelse. Det handlar om en demografisk utmaning,
              där vi har många äldre som kommer att gå i pension och så småningom
              vara i behov av äldreomsorg och där det är färre i arbetsför ålder
              som måste arbeta för att finansiera detta.
            </seg>
          </u>
          <u>
            <seg>
              Vi har en ökad digitalisering och globalisering och möjligheter
              på massor av sätt, men det är också en del utmaningar. Vi har
              också en ökad skuldsättning hos hushållen som vid nedgång och
              räntehöjningar kan bidra till problem. Det finns också oroande
              tendenser om inkomstspridningen, som ökar i stora delar av världen.
            </seg>
          </u>
          <u>
            <seg>
              Skattesystemet kommer aldrig att vara den enda lösningen eller
              det enda svaret, men det är och förblir en viktig del. I budgeten
              som vi beslutar om i dag och även tidigare under mandatperioden
              har vi vidtagit många viktiga åtgärder, även om det kommer att
              behövas fler reformer.
            </seg>
          </u>
          <u>
            <seg>
              Vi kommer framöver att behöva öka den miljöstyrande effekten
              i skattesystemet. Den som släpper ut måste också betala för det.
              I den här budgeten inför vi en skatt på flyg. Det är en försiktig
              skatt. Den kommer att behöva öka över tid, och vi måste också
              använda fler styrmedel för att ställa om flyget, exempelvis byta
              bränsle.
            </seg>
          </u>
          <u>
            <seg>
              Vi aviserar också att reseavdraget framöver kommer att behöva
              förändras. I dag är det utformat så att det gynnar pendling med
              bil i storstadsregioner där det många gånger finns fullgoda alternativ.
              Glädjande nog har vi sett i två olika blocköverskridande överenskommelser
              att det har funnits en samsyn om att förändra detta. Vi behöver
              kontinuerligt vässa skatterna så att de styr optimalt också miljömässigt.
            </seg>
          </u>
          <u>
            <seg>
              Fru talman! Flera av de borgerliga partierna – Moderaterna och
              framför allt Kristdemokraterna – har föreslagit kraftigt höjd
              moms främst på mat och livsmedel. Jag tycker att det är intressant
              att reflektera över, eftersom det finns andra skattehöjningar
              som beskrivs i väldigt drakoniska ordalag. Tidigare i den här
              debatten har dock ingen av företrädarna nämnt dessa skattehöjningar
              , som i Kristdemokraternas fall handlar om 15 miljarder kronor.
            </seg>
          </u>
          <u>
            <seg>
              I att öka den miljöstyrande effekten ingår också att sänka skatter
              på saker som vi vill se mer av. Regeringen har sänkt momsen på
              reparationstjänster och utvidgat RUT. Nu införs också v äxa-stödet
              för de allra minsta företagen.
            </seg>
          </u>
          <u>
            <seg>
              I e n utredning som kom i somras, utredningen om cirkulär ekonomi,
              föreslogs att ett hyberavdrag, ett nytt tjänst e avdrag, skulle
              införas. Det är intressant att fundera på inför kommande mandatperiod.
            </seg>
          </u>
          <u>
            <seg>
              Sammantaget är det här en grön skatteväxling som leder till förbättrad
              miljö, minskade utsläpp och ökad återvinning såväl som förbättrad
              etablering och fler jobb – samtidigt. Det är väldigt bra.
            </seg>
          </u>
          <u>
            <seg>
              Miljöpartiet vill, liksom flera andra partier har sagt här tidigare,
              se en större skattereform under nästa mandatperiod. Naturligtvis
              är innehållet avgörande för hur en sådan ska se ut, och för vår
              del är skatteväxlingen en bärande del även om det finns fler.
            </seg>
          </u>
          <u>
            <seg>
              Vi vill inte ha för stora inkomstskillnader mellan människor
              i samhället. Vi har sänkt pensionärsskatten tidigare och går nu
              också vidare med det. Överlag har vi en omfördelning i samhället
              som gör att det blir bättre.
            </seg>
          </u>
          <u>
            <seg>
              Med ganska enkla medel skulle vi ytterligare kunna förbättra
              jämlikheten och rättvisan ännu mer. Vi gör det när vi förhindrar
              skattebrott, skattefusk och skatteflykt. Något som också skulle
              bidra till att minska problemet med skuldsättningen vore att fasa
              ut ränteavdraget. Det skulle även öka den finansiella stabiliteten
              och rörligheten på bostadsmarknaden, vilket vore väldigt bra.
            </seg>
          </u>
          <u>
            <seg>
              Fru talman! Av debatten att döma kan det kännas som om skatterna
              hela tiden ökar. Så är det inte. Vi har en skattekvot på ungefär
              43 ½ procent, vilket är väsentligt lägre än när det var som högst
              , 1990 , när också den senaste skattereformen gjordes. Visst,
              Centerpartiet har föreslagit att vi ska ned på OECD-snittet. Det
              skulle betyda att vi skulle behöva skära ned 400 miljarder kronor
              från budgeten. Det är inte en politik som Miljöpartiet eller regeringen
              står för. Jag vet inte om det är något som övriga borgerliga partier
              och Sverigedemokraterna ställer upp på, men det är åtminstone
              inte den politik som jag vill se.
            </seg>
          </u>
          <u>
            <seg>
              Avslutningsvis vill jag yrka bifall till utskottets förslag i
              betänkandet.
            </seg>
          </u>
          <note>
            (Applåder)
          </note>
          <note type="speaker">
            Anf. 92 LARRY SÖDER (KD) replik:
          </note>
          <u>
            <seg>
              Fru talman! Rasmus Ling inledde med frågan: Vad får vi för pengarna?
              Vi är nog ganska överens om att vi får ganska mycket för pengarna,
              även om vi kan vara mer effektiva med de pengar som kommer in
              och även använda dem på andra sätt. I mitt anförande talade jag
              faktiskt om vad som var problematiken, det vill säga längre köer
              inom sjukvården och människor som står i kö till ett äldreboende
              men som inte får plats .
            </seg>
          </u>
          <u>
            <seg>
              En lika relevant fråga tycker jag är: Varifrån kommer pengarna?
              Då är nog Rasmus Ling och jag överens om att de ibland kommer
              från de företag som vi hoppas ska starta, växa och utvecklas i
              Sverige så att de kan anställa folk, vilket i sin tur betyder
              att man kan betala den skatt som vi önskar.
            </seg>
          </u>
          <u>
            <seg>
              Vi har ett problem i Sverige som gör att företag inte startar
              och att människor faktiskt inte vågar ta det ansvar som det innebär.
              Det handlar om det företrädaransvar som finns i skattelagstiftningen
              och som innebär att man som företrädare i ett bolag, där man kanske
              sitter i styrelsen, dagen efter att till exempel arbetsgivaravgifter
              ska vara inne utan påminnelse kan bli avkrävd dessa pengar.
            </seg>
          </u>
          <u>
            <seg>
              Om man frågar dem som har erfarenhet av att sitta i en bolagsstyrelse
              säger de att de aldrig sitter i en styrelse i ett bolag som är
              nystartat och under utveckling, eftersom det är för stora risker.
              Det är faktiskt de som skulle behöva sitta i dessa bolagsstyrelser
              för att hjälpa till att utveckla dessa bolag. Jag menar att det
              stoppar nybildandet av bolag och stoppar att erfarna hjälp er
              de nya , utvecklande företagen i styrelsearbetet.
            </seg>
          </u>
          <u>
            <seg>
              Nu har regeringen tillsatt en utredning som ska se över detta.
              Men grov oaktsamhet, som det står i lagen kring detta, har man
              inte tagit med i utredningen över huvud taget, utan man gör bara
              en generell utredning. Jag frågar om Miljöpartiet står bakom utredningen
              eller vill gå längre.
            </seg>
          </u>
          <note type="speaker">
            Anf. 93 RASMUS LING (MP) replik:
          </note>
          <u>
            <seg>
              Fru talman! Det är glädjande att höra att vi är överens om att
              välfärden behöver utvecklas och förbättras och att vi ser samma
              problem med långa köer och annat som behöver åtgärdas inom välfärdssektorn.
            </seg>
          </u>
          <u>
            <seg>
              Frågan om företrädaransvaret svarade Larry Söder själv lite grann
              på. Regeringen har tillsatt en utredning för att se över det.
              Det är naturligtvis svårt att svara nu, efter några veckor, på
              vad utredningen kommer att komma fram till. Vi har sett att det
              har varit problem emellanåt och att det även skapat väldigt stora
              problem. Det behöver vi naturligtvis komma ifrån. Samtidigt måste
              det vara ett visst ansvar i att sitta i en bolagsstyrelse. Den
              här frågan är inte så svart eller vit som den ibland framställs
              som.
            </seg>
          </u>
          <u>
            <seg>
              Jag vill passa på att fråga Larry Söder hur Kristdemokraterna
              ser på det framtida skatteuttaget. Har ni samma syn som Centerpartiet
              har gett uttryck för och vill ned till en genomsnittlig OECD-nivå,
              vilket alltså betyder att det är 400 miljarder kronor som ska
              skäras bort från statsbudgeten?
            </seg>
          </u>
          <note type="speaker">
            Anf. 94 LARRY SÖDER (KD) replik:
          </note>
          <u>
            <seg>
              Fru talman! Jag försökte ge Rasmus Ling en hint och en möjlighet
              att tala lite grann om företagaransvaret och att du ser samma
              problem som vi, det vill säga att inga människor sätter sig i
              bolagsstyrelser om det krävs att man tar samma ansvar som övriga
              när man försöker göra rätt och det inte handlar om att man försöker
              göra fel eller komma undan skatt.
            </seg>
          </u>
          <u>
            <seg>
              Grov oaktsamhet, som det står i lagen, är en ganska viktig del.
              Om man gör saker för att uppenbarligen undandra skatt ska man
              givetvis åka dit, men om man försöker göra rätt och riktigt menar
              jag att skatteskulderna är av samma typ som andra skulder, så
              som skulder till bolagets leverantörer. Rasmus Ling tog inte den
              chansen. Uppenbarligen tycker han att skatterna är viktigare att
              ta in än skulderna från de bolag som levererar till företag som
              har lite problem med att betala. Det tycker jag är beklämmande,
              för företag måste kunna lita på att staten försöker hjälpa till
              så mycket som möjligt.
            </seg>
          </u>
          <u>
            <seg>
              Att dra alla företagare över en kam och tala om att alla är skattesmitare
              därför att de inte betalar i rätt tid tycker jag är alldeles fel.
              Men det tycker uppenbarligen inte Rasmus Ling, eftersom han inte
              ville gå längre i utredningen och gå på grov oaktsamhet.
            </seg>
          </u>
          <u>
            <seg>
              När det gäller skattekvoten glömde Rasmus Ling en sak, och det
              är att när ni tog över regeringsmakten var skattekvoten 42,5 procent,
              det vill säga att den har höjts 1 procent under er regeringstid.
              Det betyder, menar jag, att vi går åt fel håll. Jag tycker att
              den ska sänkas och att pengarna ska användas så effektivt som
              möjligt, men som jag sa i mitt anförande beror det på vilka åtaganden
              man har mot medborgarna. Det måste hänga ihop på ett eller annat
              sätt.
            </seg>
          </u>
          <u>
            <seg>
              Denna regering höjer hela tiden skatter. 63 skatter har ni höjt.
              Kommer det att bli 70, 80, 90 eller 100, eller när är ni nöjda?
            </seg>
          </u>
          <note type="speaker">
            Anf. 95 RASMUS LING (MP) replik:
          </note>
          <u>
            <seg>
              Fru talman! Det kommande året kommer skattekvoten att sjunka,
              så det som Larry Söder anför nu stämmer helt enkelt inte . Hur
              det ska se ut kommande mandatperiod får vi se. Från Miljöpartiets
              sida tycker vi inte att skattekvoten ska vara högre än vad den
              är i dag. Men det kommer att finnas många utmaningar. Kristdemokraterna
              och Larry Söder talar varmt om äldreomsorgen, vilket är ett oerhört
              viktigt område , men det finns ju många fler, och det finns stora
              behov av utbildning och annat som vi finansierar tillsammans.
            </seg>
          </u>
          <u>
            <seg>
              Något som jag nämnde i mitt huvudanförande, men som Larry Söder
              inte tog upp vare sig i replikskiftet eller i sitt anförande,
              handlar om den ganska drastiska momshöjning som Kristdemokraterna
              vill göra – 15 miljarder kronor. Man talar mycket om att pensionärerna
              ska få det bättre. Vi har tagit bort skatteklyftan för pensionärer
              med pensioner upp till 17 000 kronor. Larry Söder vill sänka skatten
              för dem som har högre pensioner än så och vill finansiera det
              genom att höja momsen på mat. Det betyder att alla garantipensionärer
              , som har det allra sämst ställt , kommer att få högre månadskostnader
              än vad de har i dag. Jag tycker att man kan fundera på om det
              är en sjyst prioritering.
            </seg>
          </u>
          <note type="speaker">
            Anf. 96 OLLE FELTEN (SD) replik:
          </note>
          <u>
            <seg>
              Fru talman! Flygskatten är en av de skadliga skatter som jag
              nämnde i mitt huvudanförande. Jag nämnde inte flygskatten vid
              namn, men jag nämnde ett antal skadliga skatter.
            </seg>
          </u>
          <u>
            <seg>
              Jag blir lite förvånad när jag hör Rasmus Ling från Miljöpartiet
              stå här och säga att det är bra att man ökar skatten på flyget
              och att det skulle påverka flygets miljöutsläpp. Jag antar att
              Rasmus Ling då menar att det ska flygas mindre, det vill säga
              att vi ska lägga ned flyget i viss utsträckning. Det är nämligen
              det som flygindustrin, resebranschen och företagen som är beroende
              av flyget i vårt avlånga land menar kommer att bli effekten. I
              mitt perspektiv blir åtgärden att skattebelägga flyget i tron
              att man ska förbättra miljön väldigt konstig.
            </seg>
          </u>
          <u>
            <seg>
              När man lägger mer skatt på flygbolagen kommer lönsamheten för
              dem att minska. Det innebär att de får sämre förutsättningar att
              investera i nya, mer miljövänliga flygplan, motorer, nya bränslesystem
              och annat som skulle kunna göra flyget mer miljövänligt. Det kan
              väl inte vara så att Rasmus Ling tycker att viktiga transporter
              och nödvändiga persontransporter för företagen ska tas bort? Ska
              man kanske åka snälltåg upp till Luleå eller så?
            </seg>
          </u>
          <u>
            <seg>
              Framför allt: Varför vill man ta bort förutsättningarna för flygbolagen
              att skaffa mer miljövänliga flygplan?
            </seg>
          </u>
          <note type="speaker">
            Anf. 97 RASMUS LING (MP) replik:
          </note>
          <u>
            <seg>
              Fru talman! Det är jätteroligt att frågan om flygskatten kommer
              upp till diskussion här.
            </seg>
          </u>
          <u>
            <seg>
              Sverigedemokraterna är ju kända för att ha ett totalt ointresse
              för allt som heter miljö och klimat. De ledande företrädarna som
              är ansvariga för miljöfrågor förnekar till och med att det finns
              problem över huvud taget med global uppvärmning. Det är jättebra
              att denna fråga kommer upp.
            </seg>
          </u>
          <u>
            <seg>
              Flygskatten, som föreslås i budgeten, är på en mycket försiktig
              nivå. Det handlar om 60 kronor för inrikesresor och inom EU och
              upp till 400 kronor för de allra längsta resorna. Hade den varit
              högre hade den haft en tydligare miljöeffekt. Då hade den också
              fått större effekt för flygbolagen som får betala för den. Men
              nu börjar vi på en försiktig nivå och behöver sedan gå uppåt.
              Detta är inte det enda styrmedel som vi kommer att behöva för
              att ställa om. Vi kommer också att behöva göra ett bränslebyte
              på motsvarande sätt som vi gör på personbilssidan.
            </seg>
          </u>
          <u>
            <seg>
              I Norge, där man har haft denna flygskatt, har det lett till
              mer effektiva transporter. De flygplan som ändå går har en större
              beläggningsgrad. Norge är ju mer beroende av flyget än vad vi
              är i Sverige, och att det har gått där visar nog att det kommer
              att gå väldigt bra här också.
            </seg>
          </u>
          <u>
            <seg>
              Olle Felten raljerar över företag som åker snälltåg till Luleå.
              Jag tycker inte att företag som tar miljö- och klimatfrågor på
              allvar och som använder tåget, oavsett om det är norrut mot Norrbotten
              och Luleå, söderut eller någon annanstans, ska missgynnas på det
              sätt som sker i dag. Flyget är helt befriat från skatt, vilket
              skiljer det från alla andra transportslag.
            </seg>
          </u>
          <u>
            <seg>
              Vi ska inte missgynna företag som går före och har miljö och
              klimat som en del av sin affärsidé.
            </seg>
          </u>
          <note type="speaker">
            Anf. 98 OLLE FELTEN (SD) replik:
          </note>
          <u>
            <seg>
              Fru talman! Poängen är att Miljöpartiet motverkar miljöförbättringar
              genom sina skadliga skatteförslag. Det är poängen, Rasmus Ling.
            </seg>
          </u>
          <u>
            <seg>
              Ni tar bort förutsättningarna för flygindustrin i Sverige att
              göra investeringar för att förbättra miljön. Vi behöver flygtransporter.
              Vi kan inte åka långsamma färdmedel när vi ska från södra till
              norra Sverige. Det kan vara 150 mil, och ibland behöver man transportera
              sig snabbt. Det är inget konstigt utan helt nödvändigt.
            </seg>
          </u>
          <u>
            <seg>
              Rasmus Ling från Miljöpartiet agerar tillsammans med de röda
              partierna för att försämra förutsättningarna för att göra de nödvändiga
              transporterna mer miljövänliga. Det är detta som är det tråkiga.
              Flygindustrin har kommit med mängder av utredningar och rapporter
              som visar att det är så. Detta kan inte Rasmus Ling smita undan,
              utan det är den frågan jag vill ha svar på: Varför vill Miljöpartiet
              minska förutsättningarna för flyg ­ industrin att förändra sin
              flygplansflotta och bli mer miljövänlig?
            </seg>
          </u>
          <note type="speaker">
            Anf. 99 RASMUS LING (MP) replik:
          </note>
          <u>
            <seg>
              Fru talman! Sedan 1990 har utsläppen från flygindustrin, både
              i Sverige och globalt, ökat mångdubbelt. Detta tycker nästan alla
              är ett problem. En stor majoritet i Sveriges riksdag och en stor
              majoritet av världens länder tycker att detta är ett stort problem.
              Sverigedemokraterna förefaller inte tycka det.
            </seg>
          </u>
          <u>
            <seg>
              Varför säger jag så? Jo, för att Sverigedemokraterna konsekvent
              säger nej till alla förslag, regleringar och styrmedel som läggs
              fram, oavsett om det gäller kemikalier eller utsläpp från jordbruket.
              Man säger nej till att investera i höghastighetståg eller befintliga
              tåg, och man säger nej till flygskatter. Man säger ja endast till
              motorvägar och annat som ökar utsläppen.
            </seg>
          </u>
          <u>
            <seg>
              Flyget behövs ibland – det gör det – men vi måste göra en omställning,
              framför allt på de sträckor som inte är 150 mil utan som ligger
              i häradet 50–80 mil. Där ska järnvägen vara det naturliga sättet
              att färdas, för privat ­ personer men helst också för företag.
              Då krävs att tåget är snabbt, smidigt och pålitligt.
            </seg>
          </u>
          <u>
            <seg>
              Det måste också vara neutrala regler. När vi gynnar flyget och
              har det helt obeskattat är det inte konstigt att många kommer
              att välja flyget. På det sättet ska vi inte ha det.
            </seg>
          </u>
          <note type="speaker">
            Anf. 100 MOMODOU JALLOW (V):
          </note>
          <u>
            <seg>
              Fru talman! Skattesystemet ska utformas så att finansieringen
              av den offentliga verksamheten tryggas på lång sikt. Skatterna
              ska bland annat hjälpa till att utjämna inkomst- och förmögenhetsklyftor,
              och de ska vara verktyg i omställningen till ett miljömässigt
              hållbart samhälle.
            </seg>
          </u>
          <u>
            <seg>
              Därför är skattepolitikens främsta uppgift att finansiera den
              gemensamma välfärden, olika samhällsfunktioner och andra offentliga
              utgifter. Vid sidan av detta ska den även skapa förutsättningar
              för en hållbar tillväxt, hög sysselsättning och ett rättvist fördelat
              välstånd.
            </seg>
          </u>
          <u>
            <seg>
              Fru talman! I Sverige har Vänsterpartiet länge varit pådrivande
              i uppbyggandet av en omfattande offentlig sektor i ekonomin, finansierad
              genom progressiv och solidarisk beskattning av medborgare och
              företag – en gemensam och solidarisk sektor, grundad på principen
              av var och en efter förmåga, åt var och en efter behov. Därför
              har Vänsterpartiet valt många satsningar som går till välfärden,
              bland annat rättvisemiljarderna till det svikna Sverige.
            </seg>
          </u>
          <u>
            <seg>
              Nu införs en tioårig mångmiljardsatsning som kommer att beröra
              många bruksorter, glesbygdskommuner, socialt utsatta stadsdelar
              och förorter runt om i Sverige. Pengarna ska kunna sökas av kommuner
              som har områden som karaktäriseras av exempelvis hög arbetslöshet,
              låg utbildningsnivå, socioekonomisk utsatthet och lågt valdeltagande.
            </seg>
          </u>
          <u>
            <seg>
              Fru talman! När vi ser hur arbetsrätten urholkas av den borgerliga
              politiken gör vi satsningar som ger nästan 3 miljoner löntagare
              en skattesänkning när skattereduktion för fackföreningsavgift
              införs.
            </seg>
          </u>
          <u>
            <seg>
              Vänsterpartiet har redan drivit igenom flera höjningar av underhållsstödet,
              och nu gör vi det igen.
            </seg>
          </u>
          <u>
            <seg>
              Fru talman! Vänsterpartiet har trots sin roll som oppositionsparti
              lyckats driva igenom viktiga satsningar i budgeten som leder till
              ett jämlikare Sverige: sommarlovsstödet för aktiviteter för barn
              och unga, som byggs ut, avgiftsfri simskola, förstärkning av gymnasieskolans
              introduktionsprogram, höjt studiebidrag, borttagen karensdag i
              a-kassan, sänkt skatt för personer med sjuk- och aktivitetsersättning,
              höjt tak för sjukpenning, höjt bostadstillägg för ålderspensionärer
              och personer med SA-ersättning och så vidare, så som nämndes här
              tidigare. För att lyckas med detta behövs ett fungerande och solidariskt
              skattesystem – ett skattesystem där var och en gör rätt för sig
              och betalar sin del av skatten.
            </seg>
          </u>
          <u>
            <seg>
              Jag kom till Sverige för lite mer än 20 år sedan från ett litet
              land i Västafrika. Mina föräldrar hade arbetarbakgrund, och det
              enda jag hade mycket av på resan hit var stora drömmar – drömmar
              om ett bättre liv för mig och min familj.
            </seg>
          </u>
          <u>
            <seg>
              Jag fick möjlighet att gå i skolan, lära mig svenska och gå på
              högskola och universitet för att utbilda mig. Jag använde sjukvården,
              och jag skaffade mig familj vilket ledde till att jag använde
              barnomsorg. Nu går barnen till skolan, och jag – jag! – sitter
              i Sveriges riksdag.
            </seg>
          </u>
          <u>
            <seg>
              Det har inte varit en lätt resa. Den var tuff, men vilken resa!
              Allt detta gjordes möjligt därför att människor gjorde rätt för
              sig och betalade skatt som användes för att finansiera välfärden.
              En solidarisk skattepolitik gjor ­ de min resa möjlig. Då är det
              bara rätt, fru talman, att jag, nu när jag har ekonomiska förutsättningar
              och förmåga att betala skatt för att möjliggöra en likadan resa
              för andra som kommer efter mig, gör just detta: betalar skatt.
              Det är vad en solidarisk och rättvis skattepolitik handlar om
              .
            </seg>
          </u>
          <u>
            <seg>
              Vi lever i en orättvis, ohållbar och orimlig värld. I enlighet
              med det kapitalistiska systemets logik samlas allt större rikedomar
              i ett fåtal händer, medan miljarder av världens befolkning hålls
              nere i fattigdom och ofrihet. Klyftorna vidgas, och giriga riskkapitalister
              och höginkomsttagare använder sig av skatteplanering för att hålla
              undan miljarder från skattekassan. Skatteuttaget övervältras på
              ekonomiskt svagare grupper i samhället. Kapitalet utnyttjar varje
              skillnad i sociala rättigheter för att maximera sina vinster.
              Arbetare ställs mot varandra. Fackliga rättigheter angrips och
              försämras. Att motverka skattefusk och aggressiv skatteplanering
              är en fortsatt hög politisk prioritering för Vänsterpartiet.
            </seg>
          </u>
          <u>
            <seg>
              Fru talman! Sverige har en stark ekonomisk tillväxt i dag, men
              den ekonomiska tillväxt som trots allt ägt rum har gjort de rika
              rikare samtidigt som den synliggjort avsaknaden av politisk vilja
              att rättvist fördela samhällets resurser.
            </seg>
          </u>
          <u>
            <seg>
              Fru talman! Den budget som Alliansen , med Moderaterna i spetsen,
              presenterat bygger på att sjuka, arbetslösa och nyanlända ska
              betala för skattesänkningar för dem som redan har ett jobb. Man
              genomför besparingar på sjuka och arbetslösa med ca 7,5 miljarder.
              Denna politik har prövats, och det blev inte några fler jobb.
              Tvärtom ökade arbetslösheten och klyftorna under Alliansens tid.
            </seg>
          </u>
          <u>
            <seg>
              Det är dock anmärkningsvärt att se hur Alliansen med Moderaterna
              i spetsen av olika skäl har valt att inte prioritera detta. Man
              har valt att jaga krigsflyktingar i stället för skatteflyktingar
              och att jaga papperslösa flyk tingar i stället för att följa the
              p aper trail och jaga de internationella ekobrottslingarna. Men
              förhoppningsvis är de senaste avslöjandena i p aradise papers
              en ögonöppnare för regeringen och svenska folket.
            </seg>
          </u>
          <u>
            <seg>
              Fru talman! Bakom varje stressad lärare, utbränd sjuksköterska,
              socionom och polis ligger det en girig riskkapitalist och skattesmitare.
            </seg>
          </u>
          <u>
            <seg>
              Fru talman! Det är tråkigt att se att Alliansen fortfarande tror
              på sin mirakelkur om att sänkta skatter skulle ge fler jobb, när
              vi redan har prövat detta under åtta års tid. Jobben blev inte
              fler, trots att man gjorde rekordstora sänkningar av skatterna.
            </seg>
          </u>
          <u>
            <seg>
              Extra oroväckande är det att se Alliansen föreslå samma verkningslösa
              medicin i kombination med uppstramningar av a-kassan och sjukförsäkringen
              nu när sjukfrånvaron bara ökar. Jag tycker att det är mycket oroande
              och bakåtsträvande.
            </seg>
          </u>
          <u>
            <seg>
              Fru talman! Det sägs att definitionen av galenskap är när man
              fortsätter att göra samma sak om och om igen och förväntar sig
              olika resultat. Därför är det kanske dags att Alliansen ser över
              sin politik. Denna politik bygger nämligen på en ekonomisk kalkyl
              som grundar sig på en omvänd Robin Hood-politik. Den bygger på
              att de rika har för lite pengar och att de fattiga har för mycket
              pengar. Ni tar från de fattiga och ger till de rika, från arbetare
              till riskkapitalister, från sjuksköterskan, från polisen, från
              läraren, från svetsaren till riskkapitalbolag. Ni sänker skatten
              för de rika och sänker lönen för de fattiga. Det kan aldrig vara
              rimlig, rätt och rättvis fördelningspolitik.
            </seg>
          </u>
          <u>
            <seg>
              Fru talman! Jag yrkar bifall till förslaget i betänkandet.
            </seg>
          </u>
          <u>
            <seg>
              Men jag vill avsluta med en sak som min partiledare Jonas Sjöstedt
              sa häromdagen om vad er politik innebär. En kassörska på Willys
              betalar en större andel av sin inkomst i skatt än ägaren till
              matkedjan Willys, som är en miljardär.
            </seg>
          </u>
          <u>
            <seg>
              Fru talman! Det är varken rätt eller rättvis omfördelningspolitik.
            </seg>
          </u>
          <note>
            (Applåder)
          </note>
          <note type="speaker">
            Anf. 101 LARRY SÖDER (KD) replik:
          </note>
          <u>
            <seg>
              Fru talman! Först vill jag fråga Momodou Jallow om det var hans
              första anförande i riksdagen.
            </seg>
          </u>
          <note>
            (MOMODOU JALLOW: Ja.)
          </note>
          <u>
            <seg>
              Jag gratulerar.
            </seg>
          </u>
          <u>
            <seg>
              Mycket av det som du säger, Momodou Jallow, har vi tidigare hört
              din företrädare tala om.
            </seg>
          </u>
          <u>
            <seg>
              Jag studsade lite när du talade om en omfattande offentlig verksamhet
              och att man är stolt över att det är ett mål i sig. Det får du
              gärna utveckla – om du tycker att det är ett mål i sig, eller
              om vi faktiskt ska ha en offentlig verksamhet som utgår från att
              människor får de behov tillfredsställda som de behöver få tillfredsställda,
              det vill säga att de får hjälp från staten när de behöver få hjälp,
              men att människor i övrigt ska kunna fatta sina egna beslut.
            </seg>
          </u>
          <u>
            <seg>
              Momodou, du talade mycket bra om din personliga resa. J ag tycker
              att det är bra att få reda på lite grann om dig som person. Men
              det finns också människor här i Sverige som har gjort en personlig
              resa genom att LSS-verksamheten har byggts upp i Sverige. Det
              har blivit en rättighet att kunna få hjälp och stöd i den omfattning
              som man behöver.
            </seg>
          </u>
          <u>
            <seg>
              Jag vet att Kristdemokraterna och Vänsterpartiet har samma uppfattning
              i denna fråga, det vill säga att den situation som regeringen
              har försatt många människor i när det gäller LSS inte är acceptabel.
              Som vår statsminister skulle säga: Det är inte okej. Man har gjort
              så att människor faktiskt förlorar sin värdighet.
            </seg>
          </u>
          <u>
            <seg>
              Eftersom jag anser att Vänsterpartiet stöder denna regering,
              det vill säga att ni inte är något oppositionsparti utan ett parti
              som stöder reger ­ ingen, undrar jag: Skulle ni kunna hjälpa oss
              i oppositionen att faktiskt få igenom detta? Regeringen förstår
              uppenbarligen inte problemet. Reger ­ ingen vill skjuta fram problemet
              till efter nästa val. Jag menar att Vänsterpartiet och Kristdemokraterna
              i denna fråga har samma uppfattning om att vi måste göra någonting
              åt detta för människorna här och nu. Hur kan du hjälpa oss?
            </seg>
          </u>
          <note type="speaker">
            Anf. 102 MOMODOU JALLOW (V) replik:
          </note>
          <u>
            <seg>
              Fru talman! Jag håller med dig, Larry Söder, när det gäller LSS-problematiken.
              För Vänsterpartiet är det mycket viktigt att man får sitt stöd
              utifrån behov, precis som jag sa i mitt anförande. Det är viktigt
              att skattepengarna används för detta och ingenting annat.
            </seg>
          </u>
          <u>
            <seg>
              Som du sa förlorar människor sin värdighet i denna process på
              grund av byråkrati. Det tycker vi inte är acceptabelt. Vi har
              varit mycket tydliga med att vi tycker att de människor som behöver
              hjälp ska få den hjälp som de behöver. Det kommer vi att fortsätta
              jobba för från Vänsterpartiet.
            </seg>
          </u>
          <u>
            <seg>
              Trots att vi samarbetar med S, MP och regeringen är vi fortfarande
              ett oppositionsparti. Det är vi mycket tydliga med. Vi ingår inte
              i regeringen. Därför kan vi inte ta ansvar för det som regeringen
              gör.
            </seg>
          </u>
          <u>
            <seg>
              Det som vi kan göra är att använda vår position som oppositionsparti
              för att försöka påverka så mycket som möjligt med vår politik,
              och det är det v i har gjort i den budgetförhandling som vi har
              deltagit i.
            </seg>
          </u>
          <u>
            <seg>
              När det gäller det som du nämnde om den offentliga verksamheten
              tycker vi att det är mycket viktigt att så mycket som möjligt
              av skattebetalarnas pengar används för att hjälpa de människor
              som bor i detta land. Vi har sett hur den offentliga verksamheten,
              till exempel när det gäller välfärden, har krackelerat. Vi har
              sett hur välfärden håller på att nedmonteras.
            </seg>
          </u>
          <u>
            <seg>
              Det är en mycket viktig fråga för oss att välfärden, som människor
              under många år har jobbat för att bygga upp, ska upprätthållas
              så att alla som behöver använda välfärden ska få den hjälp som
              de behöver. Det är inte vinsten som ska avgöra , utan behovet.
              Det är Vänsterpartiets politik.
            </seg>
          </u>
          <note type="speaker">
            Anf. 103 LARRY SÖDER (KD) replik:
          </note>
          <u>
            <seg>
              Fru talman! Momodou Jallow kan tala om för mig hur många gånger
              som helst att ni anser att ni är ett oppositionsparti. Men den
              dag som ni talar om att ni inte stöder den regering som vi nu
              har finns inte den reger ­ ingen längre. Enligt mitt synsätt är
              ni ansvariga för den regeringspolitik som förs. Ni får klä skott
              för alla de beslut som denna regering tar, eftersom ni stöder
              den.
            </seg>
          </u>
          <u>
            <seg>
              Det är därför som min ingång i detta är: Hur kan ni stödja en
              regering som tar bort rätten till värdighet för människor genom
              att man minskar på LSS på detta sätt? Det är ert ansvar. Ni är
              ett av tre partier som har ansvar för denna regerings politik.
              Ni borde ta detta ansvar genom att ställa större krav på regeringen.
              Jag tror inte att Sveriges befolkning går på att ni säger att
              ni är ett oppositionsparti. För den dag som ni säger att ni inte
              stöder regeringens budget faller denna regering. Det är ett faktum.
            </seg>
          </u>
          <u>
            <seg>
              Sedan talade du om att välfärden krackelerar. Ja, det gör den.
              70 000 människor har väntat mer än 90 dagar på den vård som de
              faktiskt är berättigade till. 5 000 människor står i kö till ett
              äldreboende som de har fått beviljat. Ja, välfärden krackelerar.
              Och ni är medansvariga till det, efter ­ som denna regering inte
              gör några strukturella reformer för att förändra detta.
            </seg>
          </u>
          <u>
            <seg>
              Det är inte roligt att som ni vara ett parti som stöder regeringen
              utan att sitta i den. Jag är medveten om det, Momodou. Men jag
              tror att vi i just LSS-frågan kan skaka hand och tala om för regeringen
              att den måste ändra sig, alldeles oavsett om vi är i opposition
              eller sitter i regeringen. Detta är nämligen ovärdigt inför de
              människor som behöver LSS. Jag tror att Vänsterpartiet är så starka
              att de faktiskt kan göra det.
            </seg>
          </u>
          <u>
            <seg>
              Miljöpartiet och Socialdemokraterna ser inte detta behov utan
              vill vänta till efter valet. Låt dem inte skjuta denna fråga framåt.
              Människor är värda ett bättre öde.
            </seg>
          </u>
          <note type="speaker">
            Anf. 104 MOMODOU JALLOW (V) replik:
          </note>
          <u>
            <seg>
              Fru talman! Jag har, som sagt, inte någon avvikande mening när
              det gäller just det som har med LSS att göra. Precis som du säger
              är människor värda mycket mer. Vi ska inte låta människor lida
              på grund av byråkrati. Det håller jag med om till hundra procent.
            </seg>
          </u>
          <u>
            <seg>
              När det gäller just den offentliga sektorn vill jag framhäva
              mycket starkt att vi inte ingår i regeringen. Vi försöker påverka
              med vår politik. Vi förhandlar, precis som man gör i all annan
              politik, och försöker få fram den politik som vi står för. Det
              är det som vi har gjort. Det innebär inte på något sätt att vi
              ingår i regeringen. Det vill jag tydliggöra. Vi är kanske inte
              överens i denna fråga, men jag vill verkligen tydliggöra att vi
              inte ingår i denna regering. Vi gör vårt bästa för att påverka
              politiken i Sverige, precis som alla andra gör och precis som
              ni gör.
            </seg>
          </u>
          <u>
            <seg>
              När det gäller LSS, den offentliga sektorn och allt annat i Sverige
              som vi har talat om är det mycket viktigt att också tala om problematiken
              och orsaken till problematiken. Anledningen till att många människor
              inom välfärdssektorn – poliser, lärare, sjuksköterskor och andra
              – går på knäna är att det har bedrivits en politik som bygger
              på skattesänkningar.
            </seg>
          </u>
          <u>
            <seg>
              Vi kan inte finansiera välfärden utan skatteintäkter. Om vi inte
              har skatteintäkter kan vi inte finansiera denna viktiga kärna,
              och då kommer våra viktiga institutioner i samhället inte att
              fungera som det är tänkt. Det är en politik ni står för, Larry
              Söder. Det är en politik som ni stod för under åtta års tid, då
              ni gång på gång sänkte skatten för de rika. Det har påverkat just
              dessa viktiga samhällsfunktioner, och det måste vi kunna prata
              om.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 12.)
          </note>
          <note>
            § 8 Höständringsbudget för 2017
          </note>
          <note>
            Finansutskottets betänkande 2017/18:FiU11
          </note>
          <note>
            Höständringsbudget för 2017 (prop. 2017/18:2)
          </note>
          <note>
            föredrogs.
          </note>
          <note type="speaker">
            Anf. 105 DENNIS DIOUKAREV (SD):
          </note>
          <u>
            <seg>
              Fru talman! Jag vill börja med att yrka bifall till reservation
              1 i detta betänkande om höständringsbudgeten. Det är en budget
              som till skillnad från statsbudgeten är till för att göra ändringar
              i statens utgifter för innevarande år därför att ordinarie budget
              inte har räckt till.
            </seg>
          </u>
          <u>
            <seg>
              Vi har de två senaste åren sett parti efter parti ompröva sin
              politik på flera områden. Det är positivt; det behövs fler politiker
              som kan erkänna att de har haft fel i sina tidiga bedömningar.
              Den stora frågan kvarstår dock: Har man omprövat eller har man
              anpassat sin politik? Har man alltså omprövat den för att man
              genuint tror på sina nya ställningstaganden, eller har man anpassat
              den på grund av att det är en populär ståndpunkt i väljarkollektivet?
              Det återstår att se. Tiden kommer att utvisa om man kan gå från
              ord till handling.
            </seg>
          </u>
          <u>
            <seg>
              Det vi kan konstatera är dock att Sverigedemokraterna är helt
              ensamma om att lämna ett motförslag till regeringens ändringsbudget
              här i dag. Det är inte heller första gången det händer. Varför
              är det så? Är det för att det saknas engagemang för ändringsbudgeten?
              Det är möjligt att det är så i vissa partier. Eller är det för
              att man, som i denna budget, inte tycker att nästan 7 miljarder
              mer till invandringen är dålig politik? Man kanske tycker att
              köerna i vården inte ska vara kortare. Man kanske är nöjd med
              hur tryggheten ser ut i våra förorter. Man ser inte integrationsproblemen
              som ett problem.
            </seg>
          </u>
          <u>
            <seg>
              När vi talar om integration kan det betyda olika saker beroende
              på vem man frågar. De allra flesta partier verkar vara överens
              om att man är en del av det svenska samhället när man har jobbat
              minst en timme i veckan. Till detta räknas också om man deltar
              i diverse subventionerade arbetsmarknadsåtgärder. Sverigedemokraterna
              delar inte denna uppfattning; vi tycker att det är en väldigt
              generös definition.
            </seg>
          </u>
          <u>
            <seg>
              Det som är intressant i sammanhanget är dock att detta går att
              mäta i det så kallade sysselsättningsgapet, det vill säga skillnad
              i sysselsättning mellan inrikes och utrikes födda. Faktum är att
              ingenting pekar på att sysselsättningsgapet minskar eller kommer
              att minska, trots en fördelaktig åldersprofil bland de nyanlända
              och trots en högkonjunktur. Tvärtom pekar allt på att det kommer
              att öka när nästa lågkonjunktur slår till.
            </seg>
          </u>
          <u>
            <seg>
              Fru talman! I bakgrunden håller också ett skuggsamhälle på att
              växa fram. Då tänker jag främst på det ganska stora antalet afghanska
              män som har kommit hit. Jag läste nyligen en artikel där man intervjuade
              en polis om just detta, och han förklarade att många av dem går
              ett sorgligt öde till mötes. De hamnar i kriminalitet, missbruk
              och prostitution. Det som slog mig är dock att de kom hit med
              drömmar om guld och gröna skogar, men i artikeln vittnas det om
              ett påtagligt hat mot Sverige.
            </seg>
          </u>
          <u>
            <seg>
              Man kan diskutera var ansvaret för detta ligger. Även om Socialdemokraterna
              och Miljöpartiet inte är överens om hur denna fråga ska hanteras
              är det de facto denna regering som motiverat dessa människor att
              komma hit från första början – ett misstag som alla inblandade
              parter nu får lida för. Jag skulle därför vilja ställa tre frågor
              med anledning av detta.
            </seg>
          </u>
          <u>
            <seg>
              För det första: Hur många av de 80 000 utlovade utvisningarna
              har verkställts?
            </seg>
          </u>
          <u>
            <seg>
              För det andra: Hur många av dessa 80 000 har gått under jorden?
            </seg>
          </u>
          <u>
            <seg>
              Den tredje frågan går till Moderaterna, som jag noterar har lämnat
              kammaren. Jag ställer dock frågan ändå: Varför röstar ni i dagens
              votering inte för ett stopp för ytterligare anslag till migrationsrelaterade
              utgifter?
            </seg>
          </u>
          <u>
            <seg>
              Fru talman! I ändringsbudgeten är det inte möjligt att föreslå
              nya sats ­ ningar eller satsningar som är större än regeringens.
              Därför handlar denna proposition rent krasst om vad man inte bör
              lägga pengar på. För Sverige ­ demokraterna är det självklart
              att agera när vi inte är nöjda med de priorite ­ ringar regeringen
              gör. Att inte göra någonting är samma sak som att accep ­ tera
              politiken och acceptera samhällsutvecklingen i övrigt.
            </seg>
          </u>
          <u>
            <seg>
              Det faktum att vi lägger fram ett alternativ till höständringsbudget
              är därför av lika högt symbolvärde som det är av praktisk betydelse.
              Även om vi sannolikt inte får igenom vårt förslag i dagens votering
              kan vi med handen på hjärtat säga att vi har gjort allt i vår
              makt för att få till en förändring – en sverigedemokratisk ensamrätt
              som visar att vi är den optimala motpolen mot den förda politiken
              och det enda riktiga oppositionspartiet.
            </seg>
          </u>
          <u>
            <seg>
              Fru talman! I den nationalekonomiska terminologin finns det något
              som heter ”alternativkostnad”. Det är det du måste avstå från
              att göra. Om man frågar svenska folket vilka områden som är viktigast
              kommer tryggheten och sjukvården alltid högt upp på listan. Det
              är inte konstigt; vi har fler attacker än någonsin på blåljuspersonal.
              Förortsgäng i numerärt överläge mot polisen gör att vi inte kan
              garantera säkerheten vare sig för medborgarna eller för polisen
              själv. Vi har en sjukvård som går på knäna – patienter flygs till
              andra länder för operation, och kvinnor tvingas föda bak i bilen
              på grund av nedstängda BB-avdelningar.
            </seg>
          </u>
          <u>
            <seg>
              Nästan 7 miljarder kronor av de sammanlagda anslagsförändringarna
              kan direkt hänföras till migrations- och integrationspolitiken.
              För att få en känsla för den siffran ska jag konkretisera den
              något. 7 miljarder kronor motsvarar kostnaden för Säkerhetspolisen
              gånger fyra, 160 000 heltidstjänster för sjuksköterskor eller
              17 000 årslöner för poliser. För 7 miljarder kronor hade vi kunnat
              höja polislönerna med 2 000 kronor i månaden, dubbla satsningarna
              på folkhälsan eller korta vårdköerna drastiskt.
            </seg>
          </u>
          <u>
            <seg>
              Detta, fru talman, är alternativkostnaden för massinvandringen.
            </seg>
          </u>
          <note type="speaker">
            Anf. 106 FREDRIK OLOVSSON (S):
          </note>
          <u>
            <seg>
              Fru talman! Hur man än planerar och hur väl vi än förbereder
              oss för framtiden anländer den alltid med en eller annan överraskning
              i bagaget. Vårt system för hur vi budgeterar och beslutar om detta
              i riksdagen tar hänsyn till den osäkerheten.
            </seg>
          </u>
          <u>
            <seg>
              Osäkerheten gäller även för regeringen och de mycket noggrant
              bedömda utgifterna och inkomsterna i budgeten. Bedömningarna görs
              i augusti året innan budgeten ska falla ut på riktigt, och därför
              har vi ändringsbudgetar. De flesta partier i riksdagen brukar
              tycka att ändringsbudgetar är någonting man inte behöver lägga
              så mycket kraft på, eftersom det är regeringen eller regeringspartierna
              som ändrar i sin egen beslutade budget. Det är också skälet till
              att det är lite tomt på talarlistan i detta ärende, skulle jag
              tro.
            </seg>
          </u>
          <u>
            <seg>
              Trots att det inte har hänt så jättemycket oförutsett och oväntat
              och trots att det inte handlar om några uppseendeväckande poster
              i ändringsbudgeten har det ändå föreslagits en del förändringar.
              Sverigedemokraterna har också reserverat sig mot dem. Jag ska
              nämna några av de saker som tas upp i reservationen.
            </seg>
          </u>
          <u>
            <seg>
              Man tycker att Sameskolstyrelsen inte har skött sitt jobb och
              att vi borde ha bättre koll på deras pengar. Det är också ett
              uppdrag som Ekonomistyrningsverket får i budgetpropositionen –
              eller, rättare sagt: Reger ­ ingen säger att man ska ge det uppdraget.
            </seg>
          </u>
          <u>
            <seg>
              Man tycker att det är fel att vi satsar pengar på solceller,
              där det har uppstått en kö som vi nu ser till att beta av bidragen
              till.
            </seg>
          </u>
          <u>
            <seg>
              Man är också upprörd över att etableringsersättningen ökar. Det
              gör den dock därför att rätten till föräldraförsäkring har förändrats.
              Där sparar alltså staten mycket större pengar på de grupper som
              i dag kommer till Sverige med barn som är i förskoleålder; de
              får inte lika lång föräldraförsäkring. Då stiger å andra sidan
              etableringsersättningen, fast mindre.
            </seg>
          </u>
          <u>
            <seg>
              När det handlar om anslagen till utgiftsområde 8 rör det sig
              inte om någon okontrollerad ökning. Det handlar om kommunernas
              ansökningar om ersättning, som är större än vad som har antagits
              i budgetpropositionen. Fler ansökningar har också bedömts kunna
              hanteras under 2017, varför beloppet är större. Det ligger även
              så till i processen att man behöver offentliga biträden.
            </seg>
          </u>
          <u>
            <seg>
              Det ska förstås inte skymma bilden av att migrationen är ett
              anslag där kostnaderna nu kommer att minska i mycket stor omfattning.
              Antalet boendeplatser minskar i rask takt. Utgiftsområdet mer
              än halveras 2018 jämfört med i år, och det beräknas sjunka ytterligare
              – med en tredjedel – 2019. Det är alltså det långsiktiga perspektivet
              på detta utgiftsområde.
            </seg>
          </u>
          <u>
            <seg>
              Fru talman! Jag vill slå fast att regeringen genom att hålla
              goda budgeteringsmarginaler sett till att det finns utrymme för
              denna typ av justeringar under pågående budgetår utan att vi riskerar
              att skapa några som helst sprickor i vårt budgetramverk eller
              i våra mycket starka offentliga finanser. Vi kommer nästa år att
              amortera över 40 miljarder på statsskulden, men även i år ser
              utfallet ut att kunna bli gott.
            </seg>
          </u>
          <u>
            <seg>
              Jag yrkar alltså avslag på förslaget i utskottets betänkande.
            </seg>
          </u>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 12 .)
          </note>
          <note>
            § 9 Riksrevisionens rapport om tingsrätters effektivitet och
            produktivitet
          </note>
          <note>
            Justitieutskottets betänkande 2017/18:JuU5
          </note>
          <note>
            Riksrevisionens rapport om tingsrätters effektivitet och produktivitet
            (skr. 2016/17:223)
          </note>
          <note>
            föredrogs.
          </note>
          <note type="speaker">
            Anf. 107 SUSANNE EBERSTEIN (S):
          </note>
          <u>
            <seg>
              Fru talman! För att förtroendet för rättsväsendet ska upprätthållas
              krävs att alla delar är rättssäkra och effektiva. Polisen, åklagarna,
              domstolarna och kriminalvården måste självklart ständigt utvecklas
              och effektiviseras.
            </seg>
          </u>
          <u>
            <seg>
              Riksrevisionen har en kontrollerande och pådrivande funktion
              . Ä rendet i dag handlar om R iksrevisionens rapport om tingsrätters
              effektivitet och produktivitet – det vill säga hur många mål man
              avgör.
            </seg>
          </u>
          <u>
            <seg>
              Det är viktigt att alla delar av rättsväsendet, och förstås alla
              statliga myndigheter , tar rapporterna från Riksrevisionen på
              största allvar.
            </seg>
          </u>
          <u>
            <seg>
              Mycket av diskussionerna i dag i rättssamhället rör inställda
              rättegångar. Varje år ställs 6 procent av de planerade brottmålsrättegångar
              na in. Uteblivna tilltalade är den huvudsakliga anledningen ,
              då de inte har kunnat nås för delgivning.
            </seg>
          </u>
          <u>
            <seg>
              Brottmålsförhandlingar som gång på gång ställs in på grund av
              brist ­ ande delgivning påverkar tilliten till domstolarna. Även
              förhållandet att relativt många enkla brottmål preskriberas innan
              domstol får möjlighet att pröva målet påverkar förtroendet för
              domsto larna. Kostnader för försvarare samt besvär för vittnen
              och målsäganden är också en följd.
            </seg>
          </u>
          <u>
            <seg>
              Domstolsverket har därför satt igång ett arbete för att på alla
              sätt se till att de verktyg som finns för att kunna delge de n
              tilltalade verkligen används av de rättsvårdande myndigheterna.
              Det finns nämligen en stor mängd olika åtgärder och verktyg som
              kan användas, men vid en kartläggning av inställda förhandlinga
              r har det visat sig att de inte använts. Om varje länk i kedjan
              skulle fungera skulle ant alet inställda mål gå ned högst väsentligt
              .
            </seg>
          </u>
          <u>
            <seg>
              Arbetet med att delge alla tingsrätter kunskaper går nu vidare.
              Det är ett bevis på att tingsrätters arbete kan och ska effektiviseras.
            </seg>
          </u>
          <u>
            <seg>
              En an n an åtgärd är det snabbförfarande som från åklagarsidan
              ska införa s på försök. Vid två tingsrätter kommer från den 1
              januari ett arbete med ett s å kallat snabbförfarande att sättas
              igång.
            </seg>
          </u>
          <u>
            <seg>
              Vid brott som till exempel rattfylleri görs utredningen på brottsplatsen
              och delges den misstänkte med detsamma . Tid för rättegång sätts
              också ut inom en mycket snar framtid. Detta arbete sätts igång
              vid årsskiftet , och det är bara att hoppas på framgång.
            </seg>
          </u>
          <u>
            <seg>
              Jag har nu beskrivit två olika förfaranden som med största sannolikhet
              kommer att medverka till större effektivitet , och det är jag
              säker på att alla kommer att välkomna .
            </seg>
          </u>
          <note>
            Därmed yrkar jag bifall till förslaget i utskottets betänkande.
          </note>
          <note type="speaker">
            Anf. 108 ANTI AVSAN (M):
          </note>
          <u>
            <seg>
              Fru talman! Jag är inte oenig med Susanne Eberstein i något avseende.
              När det gäller Riksrevisionens rapport är det viktigt att konstatera
              att effektiviteten hos domstolarna har blivit högre.
            </seg>
          </u>
          <u>
            <seg>
              Det man kan anmärka på är att produktiviteten har minskat med
              ungefär 2 procent per år. Till denna minskning finns två förklaringar,
              som är diametralt motsatta. Den första förklaringen är att man
              har för stora resurser i förhållande till arbetsbelastningen.
              Den alternativa förklaringen är att man har mer komplicerade mål,
              vilket också är en generell trend som vi kan se när det gäller
              domstolarna.
            </seg>
          </u>
          <u>
            <seg>
              Vi har ett särskilt yttrande i detta ärende men inget annat yrkande.
            </seg>
          </u>
          <u>
            <seg>
              I budgetpropositionen finns på utgiftsområde 4 Rättsväsendet
              en rubrik som heter ”Uppbromsning av flödet i början av rättskedjan”.
              Där säger regeringen att antalet skäligen misstänkta personer,
              antalet ärenden som redovisats till åklagare, antalet brottsmisstankar
              som har inkommit till Åklagarmyndigheten och antalet personuppklarade
              brott visade på tydliga ökningar åren efter 2006, följt av markanta
              minskningar under senare år.
            </seg>
          </u>
          <u>
            <seg>
              Detta är naturligtvis oroande, inte minst med tanke på att polisen
              redovisade 26 procent färre ärenden till åklagare 2016 jämfört
              med 2006.
            </seg>
          </u>
          <u>
            <seg>
              Nu satsar regeringen pengar på rättsväsendet utöver do mstolarna
              i större omfattning än vad man har gjort tidigare, men man satsar
              inte lika mycket som Moderaterna. Jag tycker att man borde ha
              förväntningar på att det skulle komma in fler brottmål till domstolarna.
              Det är en ganska naturlig följd av satsningar på rättsväsendet
              i övrigt.
            </seg>
          </u>
          <u>
            <seg>
              Vi satsar som sagt mycket mer, och vi förväntar oss också resultat.
              Vi tycker att det i grunden är fel att regeringen engångsvis plockar
              bort pengar från domstolarna, till exempel för finansiering av
              ett nytt insolvensregister hos Bolagsverket och Kronofogdemyndigheten.
              Man minskar också anslaget från 2018 för att finansiera ökningen
              av anslagen till Åklagarmyndigheten och Ekobrottsmyndigheten.
            </seg>
          </u>
          <u>
            <seg>
              Nu har jag bara talat om brottmålen. När det gäller tvistemålen
              ser vi en hel del oro på marknaden, men det är ganska svårt att
              sia om hur utvecklingen för tvistemål kommer att s e ut . Där
              kan man alltså inte förvänta sig vare sig det ena eller det andra,
              men prognosen kanske ändå blir att det blir fler tvistemål än
              tidigare.
            </seg>
          </u>
          <u>
            <seg>
              Det viktiga här är att man inte minskar olika delanslag och att
              man tillskjuter mer pengar, vilket vi moderater gör. Vi tillskjuter
              mer pengar till domstolarna för att vara på den säkra sidan och
              undvika den vanliga ryckigheten. Vi gör det också för att vi har
              förväntningar på att övriga satsningar på rättsväsendet ske ge
              resultat.
            </seg>
          </u>
          <note>
            I övrigt yrkar jag bifall till utskottets förslag.
          </note>
          <note type="speaker">
            Anf. 109 SUSANNE EBERSTEIN (S) replik:
          </note>
          <u>
            <seg>
              Fru talman! Det är klart att varje krona som satsas på rättsväsendet
              är jättebra, men jag vet inte om den halva procent som Moderaterna,
              till skillnad från oss, lägger på domstolarna kommer att göra
              så stor skillnad. Jag tror snarare att det är det vardagliga,
              trägna arbetet av duktiga tjänstemän som kommer att innebära att
              effektiviteten ökar. Jag har svårt att tro att just den halva
              procenten i ökade anslag till domstolarna skulle betyda så hemskt
              mycket.
            </seg>
          </u>
          <u>
            <seg>
              Vi gör jättesatsningar på polisen. Vi hoppas att detta inte bara
              ska innebära att antalet poliser blir större utan även att mer
              jobb utförs, för det är väl det som vi saknar i dag.
            </seg>
          </u>
          <note type="speaker">
            Anf. 110 ANTI AVSAN (M) replik:
          </note>
          <u>
            <seg>
              Fru talman! Om det nu rör sig om så kallade jättesatsningar är
              de ändå inte lika stora som Moderaternas. Men bortsett från det
              måste man någonstans ha förväntningar på att detta ska leda till
              något resultat, och då är det väl ändå principiellt fel att minska
              anslagen till domstolarna för att finansiera ökningen av anslagen
              till Åklagarmyndigheten och Ekobrottsmyndigheten.
            </seg>
          </u>
          <u>
            <seg>
              Detta är naturligtvis också ett sätt att skicka signaler. Jag
              deltog själv en gång i tiden i det effektiviseringsarbete som
              ägde rum i domstolarna och vet att detta har gjorts på ett väldigt
              bra sätt. Det handlar ytterst om människor, precis som Susanne
              Eberstein säger, men trots detta är det kanske så att man från
              regeringens sida inte riktigt tror att de övriga satsningarna
              på rättsväsendet kommer att öka arbetsbelastningen för domstolarna.
              Det är nämligen vad detta kokar ned till.
            </seg>
          </u>
          <u>
            <seg>
              Man kan tala om en halv procent hit eller dit, men det spelar
              inte så stor roll. Om man visar att satsningar görs visar man
              kanske också att man tror på att domstolarna kommer att utföra
              mer arbete med anledning av både brottmål och inkommande tvistemål.
            </seg>
          </u>
          <note type="speaker">
            Anf. 111 SUSANNE EBERSTEIN (S) replik:
          </note>
          <u>
            <seg>
              Fru talman! Till de 5,6 miljarder som regeringen lägger på domstolsväsendet
              lägger Moderaterna och de andra ungefär 0,5 procent. Jag vet inte
              om det är en väldigt stark signal till domstolarna om att de betyder
              hemskt mycket mer i Moderaternas ögon än i våra. Jag tror inte
              att 5,6 miljarder plus 0,5 procent är det som kommer att göra
              skillnad för den effektivitet som vi faktiskt kräver av domstolarna.
            </seg>
          </u>
          <u>
            <seg>
              Vad gäller satsningarna på polisen, som är större än de någonsin
              tidigare har varit, ska det, tycker jag, också ställas krav på
              större effektivitet.
            </seg>
          </u>
          <u>
            <seg>
              Men skillnaden på 0,5 procent i anslagen är som sagt kanske inte
              vad som kommer att vara avgörande för om domstolarna blir effektivare
              eller inte. Jag tror inte det.
            </seg>
          </u>
          <note type="speaker">
            Anf. 112 ANTI AVSAN (M) replik:
          </note>
          <u>
            <seg>
              Fru talman! Det handlar kanske inte ytterst om effektiviteten,
              för vi talar både om effektivitet och produktivitet. Jag har mer
              riktat in mig på produktiviteten här. Många faktorer spelar in
              för både effektivitet och produktivitet.
            </seg>
          </u>
          <u>
            <seg>
              Jag kan dock bara nämna att så sent som i måndags besökte jag
              polisen i Uppsala. Där har man en mycket högre redovisning av
              antalet ärenden som går till åklagare än vad som finns på andra
              håll i landet. Att nå en högre redovisning är ganska enkelt. Om
              man redovisar förundersökningar med tillräckligt hög kvalitet
              leder ganska säkert många av dem till åtal och blir också mål
              i tingsrätten.
            </seg>
          </u>
          <u>
            <seg>
              Om man har några förväntningar tycker jag i varje fall inte att
              man ska ta pengar från domstolarna för att finansiera Åklagarmyndigheten
              och Ekobrottsmyndigheten. Det kommer annars att göra att det blir
              ännu mer som genereras i form av åtal till domstolarna.
            </seg>
          </u>
          <u>
            <seg>
              Det låter alltid så här när man diskuterar belopp. Varje satsning
              som regeringen gör är fantastiskt viktig, alldeles oavsett hur
              liten den än är. När det gäller oppositionens och Moderaternas
              satsningar är varje sådan från vår sida väldigt obetydlig, i motsats
              till regeringens satsningar.
            </seg>
          </u>
          <u>
            <seg>
              Man måste ha någon idé om hur detta hänger ihop. Jag tycker att
              den idé som innebär att man ser bättre resultat i rättsväsendet
              i övrigt leder till att man satsar mer pengar på domstolarna och
              även rättsväsendet i övrigt. Moderaterna satsar mer på allt jämfört
              med regeringen.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 12.)
          </note>
          <note>
            § 10 Skjutvapen och explosiva varor – skärpta straff för de grova
            brotten
          </note>
          <note>
            Justitieutskottets betänkande 2017/18:JuU8
          </note>
          <u>
            <seg>
              Skjutvapen och explosiva varor – skärpta straff för de grova
              brotten (prop. 2017/18:26)
            </seg>
          </u>
          <note>
            föredrogs.
          </note>
          <note type="speaker">
            Anf. 113 ADAM MARTTINEN (SD):
          </note>
          <u>
            <seg>
              Fru talman! Det finns mellan varven alltid någonting att glädjas
              över. I detta betänkande är det bland annat att regeringen har
              gått Sverigedemokraterna till mötes när det gäller straffen för
              de grova vapenbrotten.
            </seg>
          </u>
          <u>
            <seg>
              Redan första året av den här mandatperioden föreslog Sverigedemokraterna
              att straffen för grovt vapenbrott skulle skärpas så att den som
              går omkring med ett skarpladdat vapen eller automatvapen på stan
              direkt skulle kunna häktas i stället för att släppas fri. Regeringen
              såg vid det tillfället inget behov av någon lagändring utan ansåg
              att lagen var väl avvägd som den var. Inte heller ställde sig
              något alliansparti bak om Sverigedemokraternas förslag; de ansåg
              därmed också att lagen var väl avvägd som den var.
            </seg>
          </u>
          <u>
            <seg>
              Så här har läget sett ut till så sent som för bara ett år sedan
              då jag senast ställde en fråga till den före detta inrikesministern,
              Anders Ygeman, huruvida regeringen avsåg att skärpa straffet.
              Inte heller då kunde reger ­ ingen ge något besked utan betonade
              i stället andra åtgärder som lösning på de eskalerande vapenrelaterade
              brotten runt om i vårt land.
            </seg>
          </u>
          <u>
            <seg>
              Slutligen har dock polletten trillat ned för regeringen. Fler
              fritidsgårdar och korvgrillning med grovt kriminella gav uppenbarligen
              ingen effekt. Då tittar man till slut på vad Sverigedemokraterna
              har föreslagit, och man kopierar och presenterar det som sin egen
              politik. Det välkomnas från mig, fru talman, med ett bättre sent
              än aldrig.
            </seg>
          </u>
          <u>
            <seg>
              Det här är det stora problemet med socialister och liberaler:
              Man ska alltid testa att grilla korv i tre år så fort ett nytt
              kriminellt fenomen utmärker sig. Under den tiden hinner kriminella
              döda både varandra och oskyldiga. Barnfamiljer får sina fönster
              söndersprängda eller s önderskjutna. Mer korvgrillning, säger
              liberaler och socialister. Kanske ska det också vara fler fritidsgårdar
              eller förtur i bostadsköer eller till arbete.
            </seg>
          </u>
          <u>
            <seg>
              Fru talman! Sverige behöver ett nytt politiskt ledarskap, ett
              som inte alltid hittar svaren i samma gamla politik. Vi behöver
              ett ledarskap som tar samhällsproblemen på det allvar som de förtjänar
              och handlingskraftigt agerar i tid.
            </seg>
          </u>
          <u>
            <seg>
              I detta sammanhang förtjänar faktiskt både den borgerliga oppositio
              ­ nen och den rödgröna regeringen kritik. Även om vi i huvudsak
              är positivt inställda till huvuddelen av de förslag som regeringen
              har landat i anser vi utöver att minimistraffen bör skärpas också
              att straffens olika maximi ­ nivåer bör skärpas. För detta har
              vi en glasklar reservation i betänkandet som beskriver alla detaljer.
              Jag yrkar bifall till denna reservation.
            </seg>
          </u>
          <note type="speaker">
            Anf. 114 ELIN LUNDGREN (S):
          </note>
          <u>
            <seg>
              Fru talman! Skjutvapen och explosiva varor – skärpta straff för
              de grova brotten heter den proposition som vi nu behandlar. Den
              heter precis vad det handlar om, så det är lätt att förstå innehållet.
            </seg>
          </u>
          <u>
            <seg>
              Huvudsyftet är tydligt. Vi vet att illegala vapen och handgranater
              i samhället får allvarliga konsekvenser då de kan användas i dödligt
              våld. Den här lagstiftningen ska bidra till att motverka det.
            </seg>
          </u>
          <u>
            <seg>
              Jag lyssnade lite grann på budgetdebatten tidigare i dag, och
              då betonade bland andra finansminister Magdalena Andersson just
              denna reglering som ett exempel på allt som regeringen gör för
              att komma till rätta med brottsligheten.
            </seg>
          </u>
          <u>
            <seg>
              Även om detta är bra löser förslaget naturligtvis inte problemen
              på egen hand, utan det handlar också om att se det i ett paket
              tillsammans med andra insatser som görs för att motverka brottsligheten.
              Oavsett vad Sverigedemokraterna säger ingår inte korvgrillning
              i detta paket, men väl straffskärpningar – även på andra områden
              – och mer resurser till hela rättsväsendet, bland annat polisen.
              Också tullen får tillskott för att bekämpa illegala vapen. Det
              kanske viktigaste av allt är en satsning på välfärden. Vi vet
              ju att en persons lyckade skolgång är det som absolut bäst förebygger
              kriminalitet.
            </seg>
          </u>
          <u>
            <seg>
              Regeringen har tre förslag i propositionen. Det låter lite tråkigt
              när man räknar upp dem, men för att det ska vara lätt att förstå
              debatten gör jag det ändå.
            </seg>
          </u>
          <u>
            <seg>
              Det första förslaget handlar om att ändra straffskalan för grovt
              vapenbrott och grovt brott mot tillståndsplikten för explosiva
              varor. Det blir en höjning av minimistraffet från ett års fängelse
              till två års fängelse och en höjning av maxstraffet från fyra
              års fängelse till fem års fängelse.
            </seg>
          </u>
          <u>
            <seg>
              Det andra förslaget handlar om en höjning av minimistraffen för
              de synnerligen grova brotten, från fängelse i tre år till fyra
              år.
            </seg>
          </u>
          <u>
            <seg>
              Det tredje och sista förslaget handlar om att för vapenbrott
              och brott mot tillståndsplikten för explosiva varor av normalgraden
              ändras straffmaximum från två års fängelse till tre års fängelse.
            </seg>
          </u>
          <u>
            <seg>
              Utöver detta har utskottet efter en alliansmotion enats om att
              be reger ­ ingen återkomma med ett förslag om en höjning av straffmaximum
              för de synnerligen grova brotten och förslag om att fler brott
              ska ses som grova. Skälet till detta är att utskottet är överens
              om att vi annars riskerar att få en för snäv straffskala.
            </seg>
          </u>
          <u>
            <seg>
              I utskottet är vi också eniga om att förslagen i propositionen
              är bra, för när straffen uppgår till minst två års fängelse omfattas
              detta av nya möjligheter att använda tvångsmedel. Exempelvis kan
              åklagare föreslå häktning under förundersökningar. Varför är detta
              bra? Jo, det betyder helt enkelt att man kan låsa in en person
              som misstänks ha begått ett allvarligt brott under tiden för utredningen.
            </seg>
          </u>
          <u>
            <seg>
              Lagrådet har granskat detta och kommit med en del kritik. Bland
              annat anser man att remisstiden har varit för kort och att tillräcklig
              konsekvensbeskrivning saknas. Men regeringen har bedömt att förslaget
              inte innebär en ny kriminalisering och har också sett att samtliga
              remissinstanser utom två har inkommit med sina remissvar. Vi i
              utskottet kan se att regeringen har brustit i hanteringen, men
              vi delar regeringens bedömning att det är angeläget att straffskärpningarna
              snabbt kan komma på plats. Jag vill ändå betona att det är viktigt
              med en god beredning och att vi generellt naturligtvis förväntar
              oss en sådan.
            </seg>
          </u>
          <u>
            <seg>
              Utskottet har bedömt att de här förslagen är både ändamålsenliga
              och väl avvägda. Det viktiga slutmålet är att förslaget ska vara
              bidragande i kampen mot brottsligheten. Alla människor har rätt
              att känna sig trygga, och när förutsättningarna i samhället ändras
              kan lagstiftningen också behöva göra det. Det här är ett sådant
              exempel.
            </seg>
          </u>
          <u>
            <seg>
              Fru talman! Med det yrkar jag bifall till förslaget i betänkandet.
            </seg>
          </u>
          <note>
            (Applåder)
          </note>
          <note type="speaker">
            Anf. 115 KRISTER HAMMARBERGH (M):
          </note>
          <u>
            <seg>
              Fru talman! Vi befinner oss i en kluven tid. Vi kan glädjande
              nog konstatera att vissa typer av brott minskar och att utsattheten
              för vissa typer av brott sjunker. Men samtidigt ser vi väldigt
              allvarliga tendenser till en ny hotbild i vårt samhälle. Det dödliga
              våldet ökar. Användandet av skjutvapen ökar. Otryggheten i vissa
              delar av våra bostadsområden ökar. Det blir allt svårare för blåljuspersonal
              att gripa in, hjälpa och stötta människor, eftersom man möts av
              ett motstånd som många gånger är oförklarligt.
            </seg>
          </u>
          <u>
            <seg>
              Vi har under en följd av år sett en ökad användning av automatvapen,
              till och med handgranater, och attacker mot polisbilar. Man ger
              sig på rättsväsendets företrädare både på stationer och faktiskt
              i deras hem. Det är någonting som vi de facto inte kan acceptera
              och någonting som vi måste få stopp på. Under en lång följd av
              år har vi kunnat se att den ökade vapenanvändningen också måste
              leda till konsekvenser för oss som lagstiftare. Det har varit
              för lätt att i domstolen komma undan med innehav av väldigt potenta
              vapen. Det har varit alldeles för lätt att komma undan rimliga
              straffsatser vid innehav av inte minst militära vapen som handgranater.
              Detta måste vi åtgärda, och det är viktigt att vi gör det nu.
            </seg>
          </u>
          <u>
            <seg>
              Delar av justitieutskottet har relativt nyligen gjort ett studiebesök
              i USA i extremt brottsutsatta städer: Baltimore och Chicago. Även
              om vi inte på något sätt har samma problem som de måste vi inse
              att vi måste göra någonting åt problemen nu, så att de inte ökar
              ytterligare. Det är nämligen samma drivkrafter bakom beteendena
              där som här. Det är kombina ­ tionen av känslan av utanförskap,
              unga människor, för mycket narkotika och skjutvapen som leder
              till mänskliga katastrofer. Det sker här precis som det sker där.
              Det är samma drivkrafter, och det gäller att vi får stopp på den
              här u tvecklingen så fort som möjligt så att vi inte hamnar i
              liknande mängder som i USA.
            </seg>
          </u>
          <u>
            <seg>
              Fru talman! Den här propositionen har varit ett dilemma. Förvisso
              har nu regeringen lämnat en proposition efter ett tillkännagivande
              från riksdagen, en av många beställningar, där behovet av skärpta
              minimistraff vid grovt vapenbrott påpekades. Detta kommer nu regeringen
              tillbaka med efter att Alliansen drivit fram tillkännagivandet.
              Det är samma sak med de grova brotten gällande tillståndspliktiga
              explosiva varor. Regeringen återkommer nu efter att riksdagen
              begärt detta i enlighet med en alliansmotion.
            </seg>
          </u>
          <u>
            <seg>
              Dilemmat för oss är att regeringen har gjort lite och gjort det
              sent och slarvigt. Därför kom det också mycket riktigt allvarlig
              kritik från Lagrådet , som vi hade svårt att förhålla oss till.
              Vi har försökt föra ett resonemang, för vi ser att vi måste lösa
              problemet. Men detta har varit så pass slarvigt att samtliga partier
              delar kritiken gentemot regeringen, även Socialdemokraterna och
              Miljöpartiet, det vill säga regeringspartierna. Det utskottet
              säger är att det instämmer i Lagrådets bedömning att regeringen
              har brustit i beredningen av ärendet, bland annat genom en för
              kort remisstid och genom en bristande motivering till denna avvikelse
              från beredningskravet. Lagrådet avstyrkte propositionen därvidlag.
            </seg>
          </u>
          <u>
            <seg>
              Vi tycker däremot att vi måste ta vårt ansvar. Visserligen måste
              man understryka vikten av kravet på beredning; det här måste vara
              en engångshändelse. Men samtidigt anser vi mot bakgrund av brottsutvecklingen
              att vi måste få de här straffskärpningarna i kraft så fort som
              möjligt. Därför valde vi en annan väg. Vi hade två val: att försöka
              stoppa propositionen eller att försöka förbättra den. Allianspartierna
              valde det senare. Vi ser det som ett sätt att se till att detta
              leder till riktiga åtgärder. Vi tycker inte att vi kan lagstifta
              direkt på plats. Delar vi Lagrådets kritik måste vi också följa
              spelreglerna. Men vi vill samtidigt inte att det här ska stanna
              vid reservationer utan att det ska bli riktig politik. Därför
              är vi ganska glada över att vi trots allt har lyckats få ett de
              facto fullständigt enigt utskott. Det finns visserligen en reservation,
              men den överensstämmer med majoritetens ståndpunkt.
            </seg>
          </u>
          <u>
            <seg>
              Den nya beställningen, som nu gör att vi kommer upp i totalt
              90 tillkännagivanden från justitieutskottet under den här perioden,
              innebär, som nämndes tidigare, att straffmaximum för de synnerligen
              grova brotten ses över efter remisskritik för att vi inte ska
              få en alldeles för snäv påföljdskatalog för domstolarna att ta
              hänsyn till, men också att det är väldigt viktigt att titta på
              kvalifikationsgrunderna vad gäller grova vapenbrott och synnerligen
              grova vapenbrott. Det här har faktiskt aktualiserats under ärendets
              beredning, eftersom det relativt nyligen kom en dom från Högsta
              domstolen. Det här beslutet skulle egentligen nästan innebära
              att det behövs tre tillkännagivanden, för det finns samtidigt
              utskottstexter om att man ska se över även denna del i samband
              med att man ser över kvalifikationsgrunderna för de grova brotten.
            </seg>
          </u>
          <u>
            <seg>
              Jag kan konstatera ganska nöjt – trots att det skaver något att
              vi genar lite grann i kurvorna – att vi har lyckats bli överens,
              att vi tillsammans kan försöka häva utvecklingen, att regeringspartierna
              har insett sina tillkortakommanden och att vi därför har fått
              ett gemensamt yttrande.
            </seg>
          </u>
          <u>
            <seg>
              Fru talman! Jag är glad att detta har kommit till stånd, men
              samtidigt tror jag att det hade kunnat bli bättre. Sverige behöver
              en ny regering.
            </seg>
          </u>
          <note>
            (Applåder)
          </note>
          <note type="speaker">
            Anf. 116 MATS PERTOFT (MP):
          </note>
          <u>
            <seg>
              Fru talman! Jag vill börja med att yrka bifall till förslaget
              i utskottets betänkande, inklusive tillkännagivandet.
            </seg>
          </u>
          <u>
            <seg>
              Jag är faktiskt lite glad över att vi kan enas i den här frågan.
              När jag första gången hörde talas om straffmåttet för framför
              allt handgranater för ett och ett halvt eller två år sedan måste
              jag medge att jag blev lite chockerad över hur det såg ut i Sverige.
              Brottslingar kunde tas av polisen på gatan i till exempel Malmö
              och man kunde hitta en handgranat i deras bagage, men sedan släpptes
              de igen. Det var inte tillräckligt högt straffvärde för att de
              skulle häktas. Det var i princip lagligt att springa runt med
              handgranater på stan tills man blev fälld. Så kan det inte få
              vara. Därför är det väldigt bra att vi nu i riksdagen kan enas
              om att höja straffet, så att dessa brottslingar kan häktas.
            </seg>
          </u>
          <u>
            <seg>
              Den beskrivning jag fick vid den första dragningen i denna fråga
              var att det var så i Danmark; där blev man häktad direkt när man
              hade handgranater med sig. Jag måste också medge att jag första
              gången blev lite förvånad över att höra att folk sprang omkring
              med handgranater i Sverige. Varför var det handgranater och inte
              skjutvapen? Jo, det berodde just på att straffen var så låga.
              Vi har ett problem inte bara i Sverige utan i hela Europa efter
              framför allt Balkankrigen; det har funnits en stor illegal tillgång
              till handgranater på den svarta marknaden. Då är det väldigt viktigt
              att vi i Sverige tar tag i detta.
            </seg>
          </u>
          <u>
            <seg>
              När jag ser hur det har accelererat och hur handgranater verkar
              ha blivit något av ett favoritvapen för interna gänguppgörelser
              blir jag chockad. Det är inte något nytt. Före 2014 skedde upp
              till åtta handgranatsattacker i Sverige. Efter det har det accelererat
              ännu mer. Det är då väldigt bra att vi nu i dag kan besluta om
              denna proposition i kammaren och se till att det verkligen blir
              en strafförändring.
            </seg>
          </u>
          <u>
            <seg>
              Jag vill ändå passa på att ställa en fråga till alliansrepresentanterna.
              Varför gjordes inte denna förändring redan under förra mandatperioden?
              Det hade varit så mycket lättare. Det var precis samma fråga då.
              Det hade i och för sig inte skett så många attacker. Det var bara
              åtta attacker med handgranater.
            </seg>
          </u>
          <u>
            <seg>
              Det hade varit så mycket lättare om den förra regeringen redan
              hade skärpt straffen för handgranaterna. Då skulle vi ha kunnat
              slå till tidigare. Polisen hade kunnat häkta ungdomarna och brottslingarna
              som sprang omkring med handgranater.
            </seg>
          </u>
          <u>
            <seg>
              Det hade funnits en tydlig hotbild mot dem. Det hade kanske inte
              etablerats att de kastar handgranater på varandra, som de faktiskt
              har hållit på med, och dödar människor. Det gäller också hotet
              mot allmänheten.
            </seg>
          </u>
          <u>
            <seg>
              Det hade varit enklare om man i tid hade skapat de regler som
              gör att vi förhindrar åtminstone en del av gängkriminalitetens
              explosion i till exempel Malmö. Exemplet från Danmark fanns redan
              då.
            </seg>
          </u>
          <u>
            <seg>
              Bättre sent än aldrig, kan man säga. S-MP-regeringen har arbetat
              hårt. Vi har under åren hittills sedan vi tog över regeringsmakten
              hanterat över 100 propositionen på Justitiedepartementet.
            </seg>
          </u>
          <u>
            <seg>
              Jag är glad att vi nu också skärper straffen för handgranater
              och grövre vapen. Jag är glad över att riksdagen kommer att vara
              relativt enig i denna fråga.
            </seg>
          </u>
          <note type="speaker">
            Anf. 117 KRISTER HAMMARBERGH (M) replik:
          </note>
          <u>
            <seg>
              Fru talman! Som jag nyss konstaterat har också Mats Pertofts
              eget parti insett att produkten inte blev så bra. Det innebär
              att man röstar på Alliansens förslag. Det är ett erkännande i
              sig.
            </seg>
          </u>
          <u>
            <seg>
              Från talarstolen har han i debatten riktat en fråga: Varför löste
              inte den förra regeringen alla problem så att vi måste jobba?
              Det är varje regerings dilemma. Det är nog en ganska vanlig typ
              av retorik. Varför fixade ni inte allting för oss innan? Nej,
              prövningarna kommer vartefter.
            </seg>
          </u>
          <u>
            <seg>
              Precis som Mats Pertoft nämnde började det förvisso 2014 att
              ske ett antal attacker. Men han vet mycket väl hur det fungerar
              inom rättsväsendet och hur lagstiftningen fungerar.
            </seg>
          </u>
          <u>
            <seg>
              Först måste vi få till stånd några förundersökningar som på något
              sätt leder till att en åklagare väcker åtal i ärendet och tar
              det till domstol. Sedan ska det tröskas igenom för att det ska
              skapas praxis i domstolsväsendet, förhoppningsvis innan man ändrar
              lagen.
            </seg>
          </u>
          <u>
            <seg>
              När man sedan har fått ett antal domar, som vi kanske har fått
              i veckan, som innebär att lagstiftaren tycker att det inte blev
              riktigt rätt, börjar man se över lagstiftningen. Det är precis
              det som har skett i det här fallet.
            </seg>
          </u>
          <u>
            <seg>
              Varför togs inget initiativ? Den 21 februari 2013 antogs direktiven
              till den utredning som regeringen de facto har levererat i första
              skedet. Det är den utredning som handlade om skärpta straff för
              organiserad brottslighet. Arbetet startade och utredningen som
              sedan ledde till en proposition startade på grund av alliansregeringen.
            </seg>
          </u>
          <u>
            <seg>
              Vi upplevde från vår sida att den inte räckte till. Därför fortsatte
              Alliansen att driva frågan framför sig, och därför blev det tillkännagivanden
              i riksdagen som har lett till den här propositionen. Det är svaret
              på din fråga.
            </seg>
          </u>
          <note type="speaker">
            Anf. 118 MATS PERTOFT (MP) replik:
          </note>
          <u>
            <seg>
              Fru talman! Vi talar inte om propositionen om organiserad brottslighet.
              Den har redan passerat riksdagen.
            </seg>
          </u>
          <u>
            <seg>
              Vi talar om handgranater. De första attackerna skedde ungefär
              2011. Jag vill fortfarande fråga Krister Hammarbergh: Varför var
              det så ointressant under er tid? Det handlar inte om att vi skyr
              arbetet. Vi arbetar hela tiden för att förändra och förbättra
              lagstiftningen.
            </seg>
          </u>
          <u>
            <seg>
              Som jag nämnde tidigare är det bra att vi är eniga om att vi
              ska skärpa lagstiftningen om detta. Jag undrar bara varför inte
              det skedde mycket tidigare. När det gäller den organiserade brottsligheten
              var vi också, vad jag minns, väldigt överens om att den ska lagföras
              tydligare. Jag har varit inne i det arbetet många gånger. Apropå
              min bakgrund i Södertälje är det för min del en prioriterad fråga.
            </seg>
          </u>
          <u>
            <seg>
              Min fråga gäller fortfarande handgranater. Det har varit ett
              på tok för lågt straffvärde för det i Sverige. Vi har kunnat se
              i till exempel Danmark vilken effekt det har haft att ha ett högre
              straffvärde. Nu är jag glad att vi gemensamt fattar beslutet att
              förändra detta. Men varför skedde det inte tidigare?
            </seg>
          </u>
          <note type="speaker">
            Anf. 119 KRISTER HAMMARBERGH (M) replik:
          </note>
          <u>
            <seg>
              Fru talman! Jag måste tyvärr med en papegojas envishet upprepa
              det jag sa tidigare. Det är på grund av tillkännagivanden och
              bifall till hans motioner som propositionen om explosiva varor
              har kommit till. Det är de facto så.
            </seg>
          </u>
          <u>
            <seg>
              Det är väldigt viktigt att förstå att den här typen av skjutningar
              och användning av tunga vapen är knut na till den organiserade
              brottsligheten. Förstår man inte det kommer det att vara väldigt
              svårt att lösa problematiken.
            </seg>
          </u>
          <u>
            <seg>
              Jag har direktiven till utredningen, men de är i min bänk. Jag
              ska räcka över dem till Mats Pertoft så att han kan få se vad
              beställningen var. Det har också med vapen att göra.
            </seg>
          </u>
          <note type="speaker">
            Anf. 120 MATS PERTOFT (MP) replik:
          </note>
          <u>
            <seg>
              Fru talman! Till Krister Hammarbergh vill jag svara att jag fortfarande
              kan säga att jag är väldigt glad över att vi är överens i denna
              fråga. Det är bra att vi har kommit så långt. Jag kan gärna titta
              på direktiven, så kan vi se om vi redan då i princip var överens.
            </seg>
          </u>
          <note type="speaker">
            Anf. 121 ADAM MARTTINEN (SD) replik:
          </note>
          <u>
            <seg>
              Fru talman! Även jag känner mig lite nödgad att gå upp i debatten
              och ta ett litet replikskifte. Vi får höra från Miljöpartiet:
              Varför skärpte man inte straffen för exempelvis handgranater under
              förra mandatperioden, eftersom det har uppenbarat sig som ett
              så stort problem i den kriminella miljön?
            </seg>
          </u>
          <u>
            <seg>
              Till att börja med tycker jag att det är kul att Miljöpartiet
              har anslutit sig till tanken att straff har effekt på vilken typ
              av kriminalitet som utspelar sig i vårt samhälle. Är det så att
              man höjer straffen för vissa typer av exempelvis vapenbrott kommer
              det att ske en förändring i det att människor slutar att spontant
              beväpna sig för att spontant kunna utföra skottlossningar gentemot
              kriminella rivaler eller i andra sammanhang.
            </seg>
          </u>
          <u>
            <seg>
              Det har effekt att skärpa straffen. Det är välkommet att Miljöpartiet,
              som har varit den största motståndaren till skärpta straff under
              hela mandatperioden, nu ansluter till det förstånd som vi andra
              har haft så länge.
            </seg>
          </u>
          <u>
            <seg>
              Det talades om att skärpa straffet i god tid. Vi är inne på sista
              året av mandatperioden. Nu kommer en framhastad proposition från
              regeringen om att skärpa straffet för grovt vapenbrott och exempelvis
              explosiva varor. Man har kritik mot att den förra regeringen inte
              gjorde någonting under sin mandatperiod just när det gäller explosiva
              varor. Man klagar och säger att saker och ting skulle ha gjorts
              i god tid.
            </seg>
          </u>
          <u>
            <seg>
              Varför lyssnade man inte på Sverigedemokraterna redan år ett
              när det gällde grovt vapenbrott och höjda straff? De här problemen
              är på inget sätt något nytt för i år. De problemen har utspelat
              sig i vårt samhälle med all tydlighet under hela mandatperioden.
              Varför har inte regeringen agerat i tid?
            </seg>
          </u>
          <note type="speaker">
            Anf. 122 MATS PERTOFT (MP) replik:
          </note>
          <u>
            <seg>
              Fru talman! När det gäller skillnaden mellan Miljöpartiet och
              Sverigedemokraterna i synen på brott och straff är nog den största
              skillnaden att Miljöpartiet lyssnar på forskningen och tar allvarligt
              på det som vetenskap och beprövad erfarenhet visar.
            </seg>
          </u>
          <u>
            <seg>
              Det är inte så, enligt vår åsikt, att straff generellt ger färre
              brott. Däre ­ mot finns det situationer där det är tydligt att
              högre straff minskar antalet brott. Det gäller till exempel det
              vi diskuterar i dag – handgranater, där ett högre minimistraff
              ger rätt att häkta vederbörande. Det är därför jag tog detta som
              ett exempel; det är väldigt tydligt.
            </seg>
          </u>
          <u>
            <seg>
              Sedan finns det andra brott, till exempel vapenbrotten, där det
              finns utlåtanden som tydligt pekar på detta. Men generellt sett
              ger inte högre straff färre brott. Den som tror det tror också
              på sagor och andra drömmar, vilket nog Sverigedemokraterna tenderar
              att göra.
            </seg>
          </u>
          <note type="speaker">
            Anf. 123 ADAM MARTTINEN (SD) replik:
          </note>
          <u>
            <seg>
              Fru talman! Jag fick kanske inte något direkt jättebra svar på
              frågan om varför man inte har gjort någonting när problemen har
              varit så tydliga under en lång tid.
            </seg>
          </u>
          <u>
            <seg>
              Miljöpartiet säger att man tittar på forskning innan man fattar
              beslut i olika frågor. Men häktningspresumtionen har alltid varit
              två år för grovt vapenbrott, och det har alltid funnits ett problem
              med att personer i kriminella miljöer beväpnar sig lite på måfå
              när de går ut på stan. Så har det sett ut.
            </seg>
          </u>
          <u>
            <seg>
              Effekten av det lagförslag som ni nu under galgen presenterar
              har varit väl känd under hela mandatperioden. Problemen har varit
              väl kända under hela mandatperioden. Jag tycker, fru talman, att
              Mats Pertoft gör sig lite grann skyldig till det han anklagar
              Alliansen för när han säger att Alliansen inte agerade i tid.
              Nu är vi inne på sista året. Vad är det som har tagit så lång
              tid för Miljöpartiet när det gäller att förstå att detta är ett
              nödvändigt lagförslag? Min fråga kvarstår.
            </seg>
          </u>
          <note type="speaker">
            Anf. 124 MATS PERTOFT (MP) replik:
          </note>
          <u>
            <seg>
              Fru talman! Jag nämnde tidigare, i den förra replikomgången,
              vad det är som har tagit så lång tid: Justitiedepartementet har
              under denna mandatperiod tagit fram över 100 propositioner som
              denna kammare har behandlat. Detta är en av dem. Det har varit
              ett gediget arbete, men just på grund av att det inte hände riktigt
              lika mycket under förra mandatperioden har departementet denna
              mandatperiod fått arbeta väldigt hårt för att ta fram de olika
              bitarna. Vi tar dessa frågor på allvar – d ärav min fråga till
              Krister Hammarbergh i den debatt vi hade nyss, och detta är mitt
              svar även till Sverigedemokraterna.
            </seg>
          </u>
          <u>
            <seg>
              Jag tycker att det vore klädsamt om Adam Marttinen lyssnade lite
              mer noggrant när jag tydligt differentierade detta. Miljöpartiet
              kan utan vidare tänka sig hårdare straff på sådana områden där
              det visar sig ha effekt , men inte på sådana områden där det blir
              en ren myt att hårdare straff skulle ge någon effekt.
            </seg>
          </u>
          <note type="speaker">
            Anf. 125 ROGER HADDAD (L):
          </note>
          <u>
            <seg>
              Fru talman! Först vill jag yrka bifall till justitieutskottets
              förslag i betänkandet om skärpt straff för grovt vapenbrott och
              till de tillkännagivanden som Alliansen har fått igenom när det
              gäller de synnerligen grova vapenbrotten.
            </seg>
          </u>
          <u>
            <seg>
              Jag tycker att det är oerhört magstarkt av Miljöpartiets representant
              , som för tillfället är tjänstledig från Regeringskansliet , att
              hävda att Justitiedepartementet har fattat beslut om över 100
              propositioner, väl medveten om att de flesta har tagit mellan
              två och tre år att bereda. Lejonparten av de initiativ som togs
              när det gäller propositioner har alltså tagits av alliansregeringen.
              Det känner naturligtvis Mats Pertoft till. Det är en ohederlig
              debatteknik som jag hör under detta pass när det gäller handgranater.
            </seg>
          </u>
          <u>
            <seg>
              Jag tycker att Miljöpartiet i stället b orde lyssna på nyheterna
              den 14 augusti 2015 när dåvarande Folkpartiet, som vi hette då,
              i Sveriges Tele ­ vision föreslog att innehav av handgranater
              ska klassas som vapen ­ innehav. Det säger regeringen nej till.
              Vi föreslog att handgranater ska ge höjda straff. Det har tagit
              två år för regeringen att genomföra en sådan föränd ­ ring. Det
              var först i juni 2017 som Sveriges riksdag kunde fatta beslut
              om att höja straffet för innehav av handgranater. Kom inte till
              kammaren och påstå att vi inte har lyft frågan! Kom inte och påstå
              att det var denna reger ­ ing som tog detta initiativ!
            </seg>
          </u>
          <u>
            <seg>
              Fru talman! Vi har stora problem när det gäller tillgång på illegala
              vapen men också legala vapen som de kriminella hittar och skaffar
              sig vid olika typer av inbrott. Efterfrågan på vapen är stor,
              och det är lätt att i dag få tag i illegala vapen.
            </seg>
          </u>
          <u>
            <seg>
              Vi ser också av vad som hittills har noterats av polisen att
              vi har haft 230 skjutningar, varav tolv dödsskjutningar i Stockholm,
              sju i Malmö och tre i Göteborg , fram till mitten av november.
              Det är en oerhört allvarlig utveckling, och det är därför det
              krävs fler åtgärder och inte bara en höjning av minimistraffet.
              Vi vill också bredda paragrafen så att fler vapenbrott kan gå
              under denna lagstiftning. Men vi måste även vidta andra åtgärder,
              som inte direkt är föremål för denna proposition. Det gäller exempelvis
              polisens förmåga, som några har varit inne på.
            </seg>
          </u>
          <u>
            <seg>
              Liberalerna menar dock att den mest akuta åtgärden är att ge
              tullen tillräckliga resurser för att kunna stoppa införseln av
              illegala vapen. Reger ­ ingen har i år valt att inte lägga några
              pengar på Tullverket, utan det kom ­ mer först nästa år. Det är
              alltså viktigt att skärpa lagstiftningen och att satsa på polisen
              men också att satsa på Tullverket.
            </seg>
          </u>
          <u>
            <seg>
              Det som gäller det synnerligen grova vapenbrottet förtjänar en
              egen kommentar eftersom förslaget har tillkommit på ett alliansinitiativ.
              Bakgrunden är den fråga som Liberalerna uppmärksammade för tre
              veckor sedan i en skriftlig fråga till regeringen: Högsta domstolen
              fattade beslut i början av november om att innehav av fem automatkarbiner
              och ett stort antal kraftfulla patroner inte är att anse som synnerligen
              grovt vapenbrott. När Högsta domstolen skulle slå fast sin dom
              var två av fem justitieråd skiljaktiga. De hade alltså en avvikande
              mening om hur detta skulle tolkas: som ett grovt vapenbrott eller
              ett synnerligen grovt vapenbrott.
            </seg>
          </u>
          <u>
            <seg>
              När det gäller regeringens skriftliga svar på min fråga – som
              jag fick i dag, vilket jag inte tror är en slump – menar regeringen
              att det är den gamla regeringens fel att det ser ut som det gör.
              Man säger att man självklart är beredd att agera om det behövs
              framöver. Veckan innan, den 16 november, antog vi dock ett betänkande
              där man på s. 8 kan läsa ett referat av vad regeringen säger:
              Regeringen anser mot den bakgrunden att det för närvarande inte
              framkommit tillräckliga skäl för att höja straffmaximum även för
              de synnerligen grova brotten.
            </seg>
          </u>
          <u>
            <seg>
              Jag tycker att det är helt olika nyanser i dessa svar. Vad vill
              Socialdemokraterna och Miljöpartiet? Hur ser ni egentligen på
              de synnerligen grova brotten?
            </seg>
          </u>
          <u>
            <seg>
              Även när det gäller smugglingslagen, som berörs indirekt i betänkandet,
              står Mats Pertoft här i talarstolen och angriper oss för att vi
              inte har gjort tillräckligt. Men när justitieutskottet hade ett
              ärende som handlade just om skärpt syn på vapenbrott och att detta
              bör avspeglas i smugglingslagstiftningen gjorde vi ett tillkännagivande
              till regeringen om att lagen ska skärpas. Vilka partier reserverade
              sig då? Jo, Socialdemokraterna, Vänsterpartiet och Miljöpartiet.
            </seg>
          </u>
          <u>
            <seg>
              Jag tycker att det är ohederligt av er att använda denna debatteknik
              i ett ärende där vi delvis är överens. Men det är Liberalerna
              och Alliansen som har skjutit flera av frågorna framför sig, och
              det tycker jag är bra.
            </seg>
          </u>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 12.)
          </note>
          <note>
            § 11 Ny övergångsbestämmelse i lagen om samverkan vid utskrivning
            från sluten hälso- och sjukvård
          </note>
          <note>
            Socialutskottets betänkande 2017/18:SoU11
          </note>
          <note>
            Ny övergångsbestämmelse i lagen om samverkan vid utskrivning
            från sluten hälso- och sjukvård (prop. 2017/18:12)
          </note>
          <note>
            föredrogs.
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades under § 12.)
          </note>
          <note>
            Ajournering
          </note>
          <note>
            Kammaren beslutade kl. 15.19 på förslag av tredje vice talmannen
            att ajournera sammanträdet till kl. 16.00, då votering skulle
            äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 16.00.
          </note>
          <note>
            § 12 Beslut om ärenden som slutdebatterats vid dagens sammanträde
          </note>
          <note>
            FiU1 Statens budget 2018 Rambeslutet
          </note>
          <note>
            Punkt 1 (Riktlinjerna för den ekonomiska politiken och budgetpolitiken)
          </note>
          <note>
            1. utskottet
          </note>
          <note>
            2. res. 1 (M)
          </note>
          <note>
            3. res. 2 (SD)
          </note>
          <note>
            4. res. 3 (C)
          </note>
          <note>
            5. res. 4 (L)
          </note>
          <note>
            6. res. 5 (KD)
          </note>
          <note>
            Förberedande votering 1:
          </note>
          <note>
            16 för res. 4
          </note>
          <note>
            15 för res. 5
          </note>
          <note>
            274 avstod
          </note>
          <note>
            44 frånvarande
          </note>
          <note>
            Kammaren biträdde res. 4.
          </note>
          <note>
            Förberedande votering 2:
          </note>
          <note>
            17 för res. 3
          </note>
          <note>
            16 för res. 4
          </note>
          <u>
            <seg>
              270 avstod
            </seg>
          </u>
          <note>
            46 frånvarande
          </note>
          <note>
            Kammaren biträdde res. 3.
          </note>
          <note>
            Förberedande votering 3:
          </note>
          <note>
            37 för res. 2
          </note>
          <note>
            17 för res. 3
          </note>
          <u>
            <seg>
              250 avstod
            </seg>
          </u>
          <note>
            45 frånvarande
          </note>
          <note>
            Kammaren biträdde res. 2.
          </note>
          <note>
            Förberedande votering 4:
          </note>
          <note>
            77 för res. 1
          </note>
          <note>
            37 för res. 2
          </note>
          <note>
            191 avstod
          </note>
          <note>
            44 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            144 för utskottet
          </note>
          <note>
            113 för res. 1
          </note>
          <note>
            48 avstod
          </note>
          <note>
            44 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 23 MP, 19 V
          </note>
          <note>
            För res. 1: 76 M, 36 SD, 1 -
          </note>
          <note>
            Avstod: 17 C, 16 L, 15 KD
          </note>
          <note>
            Frånvarande: 11 S, 7 M, 10 SD, 2 MP, 5 C, 2 V,
          </note>
          <note>
            3 L, 1 KD, 3 -
          </note>
          <note>
            Punkt 2 (Rambeslutet – utgiftstak, utgiftsramar och inkomsterna
            i statens budget)
          </note>
          <note>
            1. utskottet
          </note>
          <note>
            2. res. 6 (M)
          </note>
          <note>
            3. res. 7 (SD)
          </note>
          <note>
            4. res. 8 (C)
          </note>
          <note>
            5. res. 9 (L)
          </note>
          <note>
            6. res. 10 (KD)
          </note>
          <note>
            Förberedande votering 1:
          </note>
          <note>
            16 för res. 9
          </note>
          <note>
            15 för res. 10
          </note>
          <note>
            274 avstod
          </note>
          <note>
            44 frånvarande
          </note>
          <note>
            Kammaren biträdde res. 9.
          </note>
          <note>
            Förberedande votering 2:
          </note>
          <note>
            17 för res. 8
          </note>
          <note>
            16 för res. 9
          </note>
          <note>
            272 avstod
          </note>
          <note>
            44 frånvarande
          </note>
          <note>
            Kammaren biträdde res. 8.
          </note>
          <note>
            Förberedande votering 3:
          </note>
          <note>
            37 för res. 7
          </note>
          <note>
            17 för res. 8
          </note>
          <note>
            251 avstod
          </note>
          <note>
            44 frånvarande
          </note>
          <note>
            Kammaren biträdde res. 7.
          </note>
          <note>
            Förberedande votering 4:
          </note>
          <note>
            74 för res. 6
          </note>
          <note>
            37 för res. 7
          </note>
          <note>
            194 avstod
          </note>
          <note>
            44 frånvarande
          </note>
          <note>
            Kammaren biträdde res. 6.
          </note>
          <note>
            Huvudvotering:
          </note>
          <note>
            144 för utskottet
          </note>
          <note>
            112 för res. 6
          </note>
          <note>
            49 avstod
          </note>
          <note>
            44 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 23 MP, 19 V
          </note>
          <note>
            För res. 6: 76 M, 36 SD
          </note>
          <note>
            Avstod: 17 C, 16 L, 15 KD, 1 -
          </note>
          <note>
            Frånvarande: 11 S, 7 M, 10 SD, 2 MP, 5 C, 2 V,
          </note>
          <note>
            3 L, 1 KD, 3 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            FiU11 Höständringsbudget för 2017
          </note>
          <note>
            1. utskottet
          </note>
          <note>
            2. res. (SD)
          </note>
          <note>
            Votering:
          </note>
          <note>
            148 för utskottet
          </note>
          <note>
            37 för res.
          </note>
          <u>
            <seg>
              120 avstod
            </seg>
          </u>
          <note>
            44 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 1 M, 23 MP, 2 C, 19 V, 1 L
          </note>
          <note>
            För res.: 36 SD, 1 -
          </note>
          <note>
            Avstod: 75 M, 15 C, 15 L, 15 KD
          </note>
          <note>
            Frånvarande: 11 S, 7 M, 10 SD, 2 MP, 5 C, 2 V,
          </note>
          <note>
            3 L, 1 KD, 3 -
          </note>
          <u>
            <seg>
              Annika Qarlsson (C) anmälde att hon avsett att avstå från att
              rösta men markerats ha röstat ja.
            </seg>
          </u>
          <u>
            <seg>
              JuU5 Riksrevisionens rapport om tingsrätters effektivitet och
              produktivitet
            </seg>
          </u>
          <note>
            Kammaren biföll utskottets förslag.
          </note>
          <u>
            <seg>
              JuU8 Skjutvapen och explosiva varor – skärpta straff för de grova
              brotten
            </seg>
          </u>
          <u>
            <seg>
              Punkt 1 (Skjutvapen och explosiva varor – skärpta straff för
              de grova brotten)
            </seg>
          </u>
          <note>
            1. utskottet
          </note>
          <note>
            2. res. (SD, -)
          </note>
          <note>
            Votering:
          </note>
          <note>
            268 för utskottet
          </note>
          <note>
            37 för res.
          </note>
          <note>
            44 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 02 S, 76 M, 23 MP, 17 C, 19 V, 16 L, 15 KD
          </note>
          <note>
            För res.: 36 SD, 1 -
          </note>
          <note>
            Frånvarande: 11 S, 7 M, 10 SD, 2 MP, 5 C, 2 V,
          </note>
          <note>
            3 L, 1 KD, 3 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            SoU11 Ny övergångsbestämmelse i lagen om samverkan vid utskrivning
            från sluten hälso- och sjukvård
          </note>
          <note>
            Kammaren biföll utskottets förslag.
          </note>
          <note>
            § 13 Bordläggning och beslut om förkortad motionstid
          </note>
          <note>
            Följande dokument anmäldes och bordlades:
          </note>
          <note>
            Propositioner
          </note>
          <note>
            2017/18:40 En ny beslutsprocess för den högspecialiserade vården
          </note>
          <note>
            2017/18:44 Sveriges deltagande i det permanenta strukturerade
            samarbetet inom Europeiska unionen
          </note>
          <note>
            Kammaren biföll regeringens förslag att motionstiden för prop.
            2017/18:44 Sveriges deltagande i det permanenta strukturerade
            samarbetet inom Europeiska unionen skulle förkortas till en dag
            . Motionstiden skulle gå ut tor sdagen den 23 november kl. 16.30
            .
          </note>
          <note>
            § 14 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 21 november
          </note>
          <note>
            2017/18:176 Investeringsstöd för hyresbostäder
          </note>
          <note>
            av Mats Green (M)
          </note>
          <note>
            till statsrådet Peter Eriksson (MP)
          </note>
          <note>
            2017/18:177 Arbetsmarknadsutbildningar
          </note>
          <note>
            av Christian Holm Barenfeld (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2017/18:178 Framtiden för den statliga filmpolitiken
          </note>
          <note>
            av Olof Lavesson (M)
          </note>
          <note>
            till kultur- och demokratiminister Alice Bah Kuhnke (MP)
          </note>
          <note>
            2017/18:179 Arbetsförmedlingens Förberedande och orienterande
            utbildning
          </note>
          <note>
            av Christian Holm Barenfeld (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2017/18:180 Framtiden för public service
          </note>
          <note>
            av Christian Holm Barenfeld (M)
          </note>
          <note>
            till kultur- och demokratiminister Alice Bah Kuhnke (MP)
          </note>
          <u>
            <seg>
              2017/18:181 Jobbklyftan mellan inrikes- och utrikesfödda
            </seg>
          </u>
          <note>
            av Christian Holm Barenfeld (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <u>
            <seg>
              2017/18:182 Taiwan i världen
            </seg>
          </u>
          <note>
            av Caroline Szyber (KD)
          </note>
          <u>
            <seg>
              till utrikesminister Margot Wallström (S)
            </seg>
          </u>
          <note>
            2017/18:183 Utvärdering av den tillfälliga lagen
          </note>
          <note>
            av Christina Höj Larsen (V)
          </note>
          <note>
            till statsrådet Heléne Fritzon (S)
          </note>
          <u>
            <seg>
              2017/18:184 Rörligheten på bostadsmarknaden
            </seg>
          </u>
          <note>
            av Niklas Wykman (M)
          </note>
          <note>
            till finansminister Magdalena Andersson (S)
          </note>
          <note>
            2017/18:185 Undervisningsgapet
          </note>
          <note>
            av Ida Drougge (M)
          </note>
          <u>
            <seg>
              till utbildningsminister Gustav Fridolin (MP)
            </seg>
          </u>
          <note>
            2017/18:186 Nya reformer för arbetsmarknaden
          </note>
          <note>
            av Christian Holm Barenfeld (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2017/18:187 It-säkerheten vid länsstyrelserna
          </note>
          <note>
            av Sotiris Delis (M)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:188 Återställande av biografmomsen
          </note>
          <note>
            av Cecilia Magnusson (M)
          </note>
          <note>
            till kultur- och demokratiminister Alice Bah Kuhnke (MP)
          </note>
          <note>
            2017/18:189 En parlamentarisk filmutredning
          </note>
          <note>
            av Cecilia Magnusson (M)
          </note>
          <note>
            till kultur- och demokratiminister Alice Bah Kuhnke (MP)
          </note>
          <note>
            2017/18:190 Illegal spridning av film
          </note>
          <note>
            av Cecilia Magnusson (M)
          </note>
          <note>
            till kultur- och demokratiminister Alice Bah Kuhnke (MP)
          </note>
          <note>
            2017/18:191 Digitalisering av filmarvet
          </note>
          <note>
            av Cecilia Magnusson (M)
          </note>
          <note>
            till kultur- och demokratiminister Alice Bah Kuhnke (MP)
          </note>
          <note>
            2017/18:192 Framtiden för Svenska Filminstitutet
          </note>
          <note>
            av Cecilia Magnusson (M)
          </note>
          <note>
            till kultur- och demokratiminister Alice Bah Kuhnke (MP)
          </note>
          <u>
            <seg>
              2017/18:193 Miljön inom handelsavtalen
            </seg>
          </u>
          <note>
            av Jens Holm (V)
          </note>
          <note>
            till statsrådet Ann Linde (S)
          </note>
          <note>
            2017/18:194 Översyn av artskyddsförordningen
          </note>
          <note>
            av John Widegren (M)
          </note>
          <note>
            till miljöminister Karolina Skog (MP)
          </note>
          <note>
            § 15 Anmälan om frågor för skriftliga svar
          </note>
          <u>
            <seg>
              Följande frågor för skriftliga svar hade framställts:
            </seg>
          </u>
          <note>
            den 21 november
          </note>
          <note>
            2017/18:293 Olaga hot mot lantbrukare
          </note>
          <note>
            av Sten Bergheden (M)
          </note>
          <note>
            till statsrådet Sven-Erik Bucht (S)
          </note>
          <note>
            2017/18:294 Skärpta straff för våldtäkt
          </note>
          <note>
            av Tomas Tobé (M)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:295 Stöd till totalförsvaret genom certifiering
          </note>
          <note>
            av Christian Holm Barenfeld (M)
          </note>
          <note>
            till försvarsminister Peter Hultqvist (S)
          </note>
          <u>
            <seg>
              2017/18:296 Hamnkonflikten
            </seg>
          </u>
          <note>
            av Christian Holm Barenfeld (M)
          </note>
          <note>
            till närings- och innovationsminister Mikael Damberg (S)
          </note>
          <u>
            <seg>
              2017/18:297 Hamnkonflikten
            </seg>
          </u>
          <note>
            av Christian Holm Barenfeld (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <u>
            <seg>
              2017/18:298 EU:s avtal med Turkiet
            </seg>
          </u>
          <note>
            av Christina Höj Larsen (V)
          </note>
          <note>
            till statsrådet Heléne Fritzon (S)
          </note>
          <note>
            2017/18:299 Nya besiktningsregler
          </note>
          <note>
            av Rickard Nordin (C)
          </note>
          <note>
            till statsrådet Tomas Eneroth (S)
          </note>
          <note>
            2017/18:300 Väg 940, Onsalavägen
          </note>
          <note>
            av Ola Johansson (C)
          </note>
          <note>
            till statsrådet Tomas Eneroth (S)
          </note>
          <note>
            2017/18:301 Hinder för återvändandearbetet
          </note>
          <note>
            av Aron Modig (KD)
          </note>
          <note>
            till statsrådet Heléne Fritzon (S)
          </note>
          <note>
            2017/18:302 Arbetet för en lokalisering av Europeiska läkemedelsmyndigheten
            till Skandinavien
          </note>
          <note>
            av Jonas Jacobsson Gjörtler (M)
          </note>
          <note>
            till statsrådet Ann Linde (S)
          </note>
          <note>
            § 16 Anmälan om skriftliga svar på frågor
          </note>
          <u>
            <seg>
              Skriftliga svar på följande frågor hade kommit in:
            </seg>
          </u>
          <note>
            den 22 november
          </note>
          <note>
            2017/18:243 Bedrägeri med hjälp av postförsändelse
          </note>
          <note>
            av Susanne Eberstein (S)
          </note>
          <note>
            till statsrådet Peter Eriksson (MP)
          </note>
          <note>
            2017/18:256 Långa handlingstider på Lantmäteriet
          </note>
          <note>
            av Jan R Andersson (M)
          </note>
          <note>
            till statsrådet Peter Eriksson (MP)
          </note>
          <u>
            <seg>
              2017/18:268 Svenskt fiske efter Brexit
            </seg>
          </u>
          <note>
            av Jesper Skalberg Karlsson (M)
          </note>
          <note>
            till statsrådet Sven-Erik Bucht (S)
          </note>
          <note>
            2017/18:281 Situationen i bostadsområdet Tjärna ängar i Borlänge
          </note>
          <note>
            av Carl-Oskar Bohlin (M)
          </note>
          <note>
            till statsrådet Peter Eriksson (MP)
          </note>
          <note>
            § 17 Kammaren åtskildes kl. 16.10 .
          </note>
          <note>
            Sammanträdet leddes
          </note>
          <note>
            av talmannen f rån dess början till och med § 7 anf. 32 (delvis),
          </note>
          <note>
            av förste vice talmannen därefter till och med § 7 anf. 76 (delvis),
          </note>
          <note>
            av tredje vice talmannen därefter till och med § 7 anf. 91 (delvis),
          </note>
          <note>
            av förste vice talmannen därefter till och med § 7 anf. 102 (delvis),
          </note>
          <note>
            av tredje vice talmannen därefter till ajourneringen kl. 15.19
            och
          </note>
          <note>
            av talmannen därefter till dess slut.
          </note>
          <note>
            Vid protokollet
          </note>
          <note>
            BRITT-MARIE HARTVIG
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Avsägelser
          </note>
          <note>
            § 2 Anmälan om kompletteringsval
          </note>
          <note>
            § 3 Anmälan om fördröjda svar på interpellationer
          </note>
          <note>
            § 4 Anmälan om granskningsrapport
          </note>
          <note>
            § 5 Ärende för hänvisning till utskott
          </note>
          <note>
            § 6 Ärende för bordläggning
          </note>
          <note>
            § 7 Statens budget 2018 Rambeslutet
          </note>
          <note>
            Finansutskottets betänkande 2017/18:FiU1
          </note>
          <note>
            Anf. 1 ELISABETH SVANTESSON (M)
          </note>
          <note>
            Anf. 2 OSCAR SJÖSTEDT (SD)
          </note>
          <note>
            Anf. 3 EMIL KÄLLSTRÖM (C)
          </note>
          <note>
            Anf. 4 OSCAR SJÖSTEDT (SD) replik
          </note>
          <note>
            Anf. 5 EMIL KÄLLSTRÖM (C) replik
          </note>
          <note>
            Anf. 6 OSCAR SJÖSTEDT (SD) replik
          </note>
          <note>
            Anf. 7 EMIL KÄLLSTRÖM (C) replik
          </note>
          <note>
            Anf. 8 MATHIAS SUNDIN (L)
          </note>
          <note>
            Anf. 9 JAKOB FORSSMED (KD)
          </note>
          <note>
            Anf. 10 FREDRIK OLOVSSON (S)
          </note>
          <note>
            Anf. 11 ELISABETH SVANTESSON (M) replik
          </note>
          <note>
            Anf. 12 FREDRIK OLOVSSON (S) replik
          </note>
          <note>
            Anf. 13 ELISABETH SVANTESSON (M) replik
          </note>
          <note>
            Anf. 14 FREDRIK OLOVSSON (S) replik
          </note>
          <note>
            Anf. 15 EMIL KÄLLSTRÖM (C) replik
          </note>
          <note>
            Anf. 16 FREDRIK OLOVSSON (S) replik
          </note>
          <note>
            Anf. 17 EMIL KÄLLSTRÖM (C) replik
          </note>
          <note>
            Anf. 18 FREDRIK OLOVSSON (S) replik
          </note>
          <note>
            Anf. 19 JAKOB FORSSMED (KD) replik
          </note>
          <note>
            Anf. 20 FREDRIK OLOVSSON (S) replik
          </note>
          <note>
            Anf. 21 JAKOB FORSSMED (KD) replik
          </note>
          <note>
            Anf. 22 FREDRIK OLOVSSON (S) replik
          </note>
          <note>
            Anf. 23 MATHIAS SUNDIN (L) replik
          </note>
          <note>
            Anf. 24 FREDRIK OLOVSSON (S) replik
          </note>
          <note>
            Anf. 25 MATHIAS SUNDIN (L) replik
          </note>
          <note>
            Anf. 26 FREDRIK OLOVSSON (S) replik
          </note>
          <note>
            Anf. 27 JANINE ALM ERICSON (MP)
          </note>
          <note>
            Anf. 28 JAKOB FORSSMED (KD) replik
          </note>
          <note>
            Anf. 29 JANINE ALM ERICSON (MP) replik
          </note>
          <note>
            Anf. 30 JAKOB FORSSMED (KD) replik
          </note>
          <note>
            Anf. 31 JANINE ALM ERICSON (MP) replik
          </note>
          <note>
            Anf. 32 EMIL KÄLLSTRÖM (C) replik
          </note>
          <note>
            Anf. 33 JANINE ALM ERICSON (MP) replik
          </note>
          <note>
            Anf. 34 EMIL KÄLLSTRÖM (C) replik
          </note>
          <note>
            Anf. 35 JANINE ALM ERICSON (MP) replik
          </note>
          <note>
            Anf. 36 ELISABETH SVANTESSON (M) replik
          </note>
          <note>
            Anf. 37 JANINE ALM ERICSON (MP) replik
          </note>
          <note>
            Anf. 38 ELISABETH SVANTESSON (M) replik
          </note>
          <note>
            Anf. 39 JANINE ALM ERICSON (MP) replik
          </note>
          <note>
            Anf. 40 HÅKAN SVENNELING (V)
          </note>
          <note>
            Anf. 41 EMIL KÄLLSTRÖM (C) replik
          </note>
          <note>
            Anf. 42 HÅKAN SVENNELING (V) replik
          </note>
          <note>
            Anf. 43 EMIL KÄLLSTRÖM (C) replik
          </note>
          <note>
            Anf. 44 HÅKAN SVENNELING (V) replik
          </note>
          <note>
            Anf. 45 JAKOB FORSSMED (KD) replik
          </note>
          <note>
            Anf. 46 HÅKAN SVENNELING (V) replik
          </note>
          <note>
            Anf. 47 JAKOB FORSSMED (KD) replik
          </note>
          <note>
            Anf. 48 HÅKAN SVENNELING (V) replik
          </note>
          <note>
            Anf. 49 Finansminister MAGDALENA ANDERSSON (S)
          </note>
          <note>
            Anf. 50 ELISABETH SVANTESSON (M) replik
          </note>
          <note>
            Anf. 51 Finansminister MAGDALENA ANDERSSON (S) replik
          </note>
          <note>
            Anf. 52 ELISABETH SVANTESSON (M) replik
          </note>
          <note>
            Anf. 53 Finansminister MAGDALENA ANDERSSON (S) replik
          </note>
          <note>
            Anf. 54 OSCAR SJÖSTEDT (SD) replik
          </note>
          <u>
            <seg>
              Anf. 55 Finansminister MAGDALENA ANDERSSON (S) replik
            </seg>
          </u>
          <note>
            Anf. 56 OSCAR SJÖSTEDT (SD) replik
          </note>
          <u>
            <seg>
              Anf. 57 Finansminister MAGDALENA ANDERSSON (S) replik
            </seg>
          </u>
          <note>
            Anf. 58 EMIL KÄLLSTRÖM (C) replik
          </note>
          <note>
            Anf. 59 Finansminister MAGDALENA ANDERSSON (S) replik
          </note>
          <note>
            Anf. 60 EMIL KÄLLSTRÖM (C) replik
          </note>
          <note>
            Anf. 61 Finansminister MAGDALENA ANDERSSON (S) replik
          </note>
          <note>
            Anf. 62 JAKOB FORSSMED (KD) replik
          </note>
          <note>
            Anf. 63 Finansminister MAGDALENA ANDERSSON (S) replik
          </note>
          <note>
            Anf. 64 JAKOB FORSSMED (KD) replik
          </note>
          <u>
            <seg>
              Anf. 65 Finansminister MAGDALENA ANDERSSON (S) replik
            </seg>
          </u>
          <note>
            Anf. 66 MATHIAS SUNDIN (L) replik
          </note>
          <u>
            <seg>
              Anf. 67 Finansminister MAGDALENA ANDERSSON (S) replik
            </seg>
          </u>
          <note>
            Anf. 68 MATHIAS SUNDIN (L) replik
          </note>
          <note>
            Anf. 69 Finansminister MAGDALENA ANDERSSON (S) replik
          </note>
          <note>
            Anf. 70 PER ÅSLING (C)
          </note>
          <note>
            Anf. 71 CECILIA WIDEGREN (M)
          </note>
          <note>
            Anf. 72 OLLE FELTEN (SD)
          </note>
          <note>
            Anf. 73 CECILIA WIDEGREN (M) replik
          </note>
          <note>
            Anf. 74 OLLE FELTEN (SD) replik
          </note>
          <note>
            Anf. 75 CECILIA WIDEGREN (M) replik
          </note>
          <note>
            Anf. 76 OLLE FELTEN (SD) replik
          </note>
          <note>
            Anf. 77 LARRY SÖDER (KD)
          </note>
          <note>
            Anf. 78 JÖRGEN HELLMAN (S)
          </note>
          <note>
            Anf. 79 CECILIA WIDEGREN (M) replik
          </note>
          <note>
            Anf. 80 JÖRGEN HELLMAN (S) replik
          </note>
          <note>
            Anf. 81 CECILIA WIDEGREN (M) replik
          </note>
          <note>
            Anf. 82 JÖRGEN HELLMAN (S) replik
          </note>
          <note>
            Anf. 83 LARRY SÖDER (KD) replik
          </note>
          <note>
            Anf. 84 JÖRGEN HELLMAN (S) replik
          </note>
          <note>
            Anf. 85 LARRY SÖDER (KD) replik
          </note>
          <note>
            Anf. 86 JÖRGEN HELLMAN (S) replik
          </note>
          <note>
            Anf. 87 OLLE FELTEN (SD) replik
          </note>
          <note>
            Anf. 88 JÖRGEN HELLMAN (S) replik
          </note>
          <note>
            Anf. 89 OLLE FELTEN (SD) replik
          </note>
          <note>
            Anf. 90 JÖRGEN HELLMAN (S) replik
          </note>
          <note>
            Anf. 91 RASMUS LING (MP)
          </note>
          <note>
            Anf. 92 LARRY SÖDER (KD) replik
          </note>
          <note>
            Anf. 93 RASMUS LING (MP) replik
          </note>
          <note>
            Anf. 94 LARRY SÖDER (KD) replik
          </note>
          <note>
            Anf. 95 RASMUS LING (MP) replik
          </note>
          <note>
            Anf. 96 OLLE FELTEN (SD) replik
          </note>
          <note>
            Anf. 97 RASMUS LING (MP) replik
          </note>
          <note>
            Anf. 98 OLLE FELTEN (SD) replik
          </note>
          <note>
            Anf. 99 RASMUS LING (MP) replik
          </note>
          <note>
            Anf. 100 MOMODOU JALLOW (V)
          </note>
          <note>
            Anf. 101 LARRY SÖDER (KD) replik
          </note>
          <note>
            Anf. 102 MOMODOU JALLOW (V) replik
          </note>
          <note>
            Anf. 103 LARRY SÖDER (KD) replik
          </note>
          <note>
            Anf. 104 MOMODOU JALLOW (V) replik
          </note>
          <note>
            (Beslut fattades under § 12.)
          </note>
          <note>
            § 8 Höständringsbudget för 2017
          </note>
          <note>
            Finansutskottets betänkande 2017/18:FiU11
          </note>
          <note>
            Anf. 105 DENNIS DIOUKAREV (SD)
          </note>
          <note>
            Anf. 106 FREDRIK OLOVSSON (S)
          </note>
          <note>
            (Beslut fattades under § 12.)
          </note>
          <note>
            § 9 Riksrevisionens rapport om tingsrätters effektivitet och
            produktivitet
          </note>
          <note>
            Justitieutskottets betänkande 2017/18:JuU5
          </note>
          <note>
            Anf. 107 SUSANNE EBERSTEIN (S)
          </note>
          <note>
            Anf. 108 ANTI AVSAN (M)
          </note>
          <note>
            Anf. 109 SUSANNE EBERSTEIN (S) replik
          </note>
          <u>
            <seg>
              Anf. 110 ANTI AVSAN (M) replik
            </seg>
          </u>
          <note>
            Anf. 111 SUSANNE EBERSTEIN (S) replik
          </note>
          <note>
            Anf. 112 ANTI AVSAN (M) replik
          </note>
          <note>
            (Beslut fattades under § 12.)
          </note>
          <note>
            § 10 Skjutvapen och explosiva varor – skärpta straff för de grova
            brotten
          </note>
          <note>
            Justitieutskottets betänkande 2017/18:JuU8
          </note>
          <note>
            Anf. 113 ADAM MARTTINEN (SD)
          </note>
          <note>
            Anf. 114 ELIN LUNDGREN (S)
          </note>
          <note>
            Anf. 115 KRISTER HAMMARBERGH (M)
          </note>
          <note>
            Anf. 116 MATS PERTOFT (MP)
          </note>
          <note>
            Anf. 117 KRISTER HAMMARBERGH (M) replik
          </note>
          <note>
            Anf. 118 MATS PERTOFT (MP) replik
          </note>
          <note>
            Anf. 119 KRISTER HAMMARBERGH (M) replik
          </note>
          <note>
            Anf. 120 MATS PERTOFT (MP) replik
          </note>
          <note>
            Anf. 121 ADAM MARTTINEN (SD) replik
          </note>
          <note>
            Anf. 122 MATS PERTOFT (MP) replik
          </note>
          <note>
            Anf. 123 ADAM MARTTINEN (SD) replik
          </note>
          <note>
            Anf. 124 MATS PERTOFT (MP) replik
          </note>
          <note>
            Anf. 125 ROGER HADDAD (L)
          </note>
          <note>
            (Beslut fattades under § 12.)
          </note>
          <note>
            § 11 Ny övergångsbestämmelse i lagen om samverkan vid utskrivning
            från sluten hälso- och sjukvård
          </note>
          <note>
            Socialutskottets betänkande 2017/18:SoU11
          </note>
          <note>
            (Beslut fattades under § 12.)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 12 Beslut om ärenden som slutdebatterats vid dagens sammanträde
          </note>
          <note>
            FiU1 Statens budget 2018 Rambeslutet
          </note>
          <note>
            FiU11 Höständringsbudget för 2017
          </note>
          <u>
            <seg>
              JuU5 Riksrevisionens rapport om tingsrätters effektivitet och
              produktivitet
            </seg>
          </u>
          <u>
            <seg>
              JuU8 Skjutvapen och explosiva varor – skärpta straff för de grova
              brotten
            </seg>
          </u>
          <note>
            SoU11 Ny övergångsbestämmelse i lagen om samverkan vid utskrivning
            från sluten hälso- och sjukvård
          </note>
          <note>
            § 13 Bordläggning och beslut om förkortad motionstid
          </note>
          <note>
            § 14 Anmälan om interpellationer
          </note>
          <note>
            § 15 Anmälan om frågor för skriftliga svar
          </note>
          <note>
            § 16 Anmälan om skriftliga svar på frågor
          </note>
          <note>
            § 17 Kammaren åtskildes kl. 16.10.
          </note>
          <note>
            Tryck: Elanders, Vällingby 2017
          </note>
        </div>
      </body>
    </text>
  </TEI>
</teiCorpus>
