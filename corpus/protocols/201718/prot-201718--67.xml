<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2017</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2017</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201718--67</head>
          <docDate when="2018-02-06">2018-02-06</docDate>
        </div>
      </front>
      <body>
        <div>
          <note n="bdb2799b">
            § 1 Justering av protokoll
          </note>
          <note n="52d32461">
            Protokollet för den 16 januari justerades.
          </note>
          <note n="ac8ebccb">
            § 2 Anmälan om ersättare
          </note>
          <note n="45a52aef">
            Förste vice talmannen anmälde att Erik Slottner (KD) inträtt
            som ersättare för Désirée Pethrus (KD) under tiden för hennes
            ledighet den 5 februari–30 juni.
          </note>
          <note n="8ce1d43a">
            § 3 Anmälan om kompletter ingsval
          </note>
          <note n="0a5dc6f1">
            Förste vice talmannen meddelade att Kristdemokraternas riksdagsgrupp
            anmält Erik Slottner som suppleant i arbetsmarknadsutskottet och
            i EU-nämnden.
          </note>
          <note n="a06c906b">
            Förste vice talmannen förklarade vald under tiden den 6 februa
            ­ ri 30 juni till
          </note>
          <note n="efbee40e">
            suppleant i arbetsmarknadsutskottet
          </note>
          <note n="0643592a">
            Erik Slottner (KD)
          </note>
          <note n="6a5f2313">
            suppleant i EU-nämnden
          </note>
          <note n="0643592a">
            Erik Slottner (KD)
          </note>
          <note n="d06d8719">
            § 4 Meddelande om frågestund
          </note>
          <note n="d2cf4500">
            Förste vice talmannen meddelade att frågestund skulle äga rum
            torsdagen den 8 februari kl. 14.00 .
          </note>
          <note n="37746309">
            § 5 Anmälan om fördröjda svar på interpellationer
          </note>
          <note n="cacaf9d6">
            Följande skrivelser hade kommit in:
          </note>
          <note n="26ca2412">
            Interpellation 2017/18:336
          </note>
          <note n="aec72b6f">
            Till riksdagen
          </note>
          <note n="eb52fff7">
            Interpellation 2017/18:336 Ersättning till skolor på lika villkor
          </note>
          <note n="b3747545">
            av Maria Stockhaus (M)
          </note>
          <note n="04cc2f4a">
            Interpellationen kommer att besvaras tisdagen den 13 februari.
          </note>
          <note n="452d459d">
            Skälet till dröjsmålet är redan inbokade möten och resor.
          </note>
          <note n="4548ce8f">
            Helsingfors den 1 februari 2018
          </note>
          <note n="b9b56e03">
            Utbildningsdepartementet
          </note>
          <note n="1961217e">
            Gustav Fridolin
          </note>
          <note n="6367ea2a">
            Interpellation 2017/18:354
          </note>
          <note n="aec72b6f">
            Till riksdagen
          </note>
          <note n="65a3706b">
            Interpellation 2017/18:354 Försäkringskassans bedömningar
          </note>
          <note n="1b81e81a">
            av Rossana Dinamarca (V)
          </note>
          <note n="b8ccfae2">
            Interpellationen 2017/18:354 Försäkringskassans bedömningar av
            Rossana Dinamarca (V) besvaras fredagen den 16 februari 2018.
          </note>
          <note n="b7e41db7">
            Skälet till dröjsmålet är sedan tidigare inbokat arrangemang.
          </note>
          <note n="0083d10b">
            Helsingfors den 2 februari 2018
          </note>
          <note n="20b87ca6">
            Socialdepartementet
          </note>
          <note n="315e937d">
            Annika Strandhäll (S)
          </note>
          <note n="bc0c51ca">
            Enligt uppdrag
          </note>
          <note n="dc26db1a">
            Marianne Jenryd
          </note>
          <note n="66708bc0">
            Expeditionschef
          </note>
          <note n="46ff8616">
            § 6 Ärenden för bordläggning
          </note>
          <note n="6cba469e">
            Följande dokument anmäldes och bordlades:
          </note>
          <note n="c40a9d6b">
            Trafikutskottets betänkande
          </note>
          <note n="020c4b83">
            2017/18:TU7 Några frågor om alkolås
          </note>
          <note n="dc83e413">
            Konstitutionsutskottets betänkanden
          </note>
          <note n="03792cbd">
            2017/18:KU19 Ökad insyn i partiers finansiering
          </note>
          <note n="a57e19f5">
            2017/18:KU35 Valfrågor
          </note>
          <note n="017bb059">
            2017/18:KU7 Tystnadsplikt i riksdagen
          </note>
          <note n="5436f43b">
            2017/18:KU29 Trossamfund och begravningsfrågor
          </note>
          <note n="046f9c98">
            2017/18:KU31 Massmediefrågor
          </note>
          <note n="14bba628">
            Utbildningsutskottets betänkande
          </note>
          <note n="e599fadb">
            2017/18:UbU9 Stärkt koppling mellan skola och arbetsliv
          </note>
          <note n="5babfa4a">
            Socialförsäkringsutskottets betänkanden
          </note>
          <note n="34202d23">
            2017/18:SfU10 Uppehålls- och arbetstillstånd för företagsintern
            förflyttning – genomförande av ICT ‑ direktivet
          </note>
          <note n="80d59e00">
            2017/18:SfU11 Riksrevisionens rapport om pensionssystemets årsredovisning
          </note>
          <note n="1d2f6e44">
            2017/18:SfU13 Riksrevisionens rapport om bostadsbidraget
          </note>
          <note n="17a4fab4">
            2017/18:SfU14 Riksrevisionens rapport om kommunersättningar för
            migration och integration
          </note>
          <note n="30c79a54">
            Kulturutskottets betänkande
          </note>
          <note n="297975cd">
            2017/18:KrU4 Radio och tv i allmänhetens tjänst
          </note>
          <note n="d33c1a8c">
            § 7 Svar på interpellationerna 2017/18:331, 333 och 352 om Turkiets
            hot mot Afrin och kurderna i Rojavaprovinsen i Syrien
          </note>
          <note type="speaker" n="b801da00">
            Anf. 1 Utrikesminister MARGOT WALLSTRÖM (S):
          </note>
          <u who="Q237522" xml:id="i-2d712e8ca9d5d6f4-0" n="77eb8f53">
            <seg n="7df41366">
              Fru talman! Ärade ledamöter! Amineh Kakabaveh har frågat mig
              om Sverige som enskild stat kommer att fördöma Turkiets intrång
              på syriskt territorium, om Sveriges som stat och som medlem av
              FN och EU kommer att kräva att Turkiet upphör med sina bombningar
              i Afrin och Rojavaprovinsen och om jag i FN kommer att ta upp
              frågan om Turkiets angrepp på Rojavaprovinsen och intrång på syriskt
              territorium och driva linjen att landets agerande ska klassas
              som ett folkrättsbrott.
            </seg>
            <seg n="4bd8c5aa">
              Jabar Amin har frågat mig om jag avser att ta initiativ till
              ett svenskt fördömande av den turkiska militära aggressionen mot
              Afrinregionen, om jag avser att kräva omedelbart stopp för den
              militära aggressionen och ta initiativ till ett svenskt agerande
              inom ramen för EU för att EU ska fördöma den turkiska regeringens
              militära aggression och kräva stopp för den samt om jag avser
              att agera på andra sätt mot den turkiska regeringen för dess upprepade
              folkrättsbrott.
            </seg>
            <seg n="1a4c3dce">
              Jonas Sjöstedt har frågat mig om jag är beredd att tydligt fördöma
              Turkiets angrepp på Afrin, om jag och regeringen är redo att agera
              inom EU och FN för att samla stöd för krav på att Turkiets styrkor
              omedelbart ska lämna området samt på vilket sätt jag och regeringen
              kommer att agera för att öka det humanitära stödet till Afrins
              befolkning och de flyktingar som fått sin tillflykt där.
            </seg>
            <seg n="2bfc6d3c">
              Jag väljer att besvara interpellationerna i ett sammanhang.
            </seg>
            <seg n="414a3063">
              Jag delar interpellanternas djupa oro över situationen i Syrien
              och deras engagemang för att folkrättens regler efterlevs.
            </seg>
            <seg n="b8904785">
              Vad gäller utvecklingen i landets norra delar, inklusive i Afrinprovin
              sen, där en stor del av invånana är kurder, är läget mycket illa.
              Det finns en risk att konflikten eskalerar och att en redan fruktansvärd
              humanitär situation i Syrien förvärras ytterligare, fler människor
              kommer till skada samt att förutsättningarna för en politisk lösning
              försämras. Det är därför av yttersta vikt att folkrättens regler
              respekteras såväl när självförsvarsrätten åberopas som när man
              agerar inom ramen för en väpnad konflikt.
            </seg>
            <seg n="09214aef">
              Jag har återkommande med turkiska företrädare framfört vår oro
              och kritik samt lyft fram vikten av en trovärdig och inkluderande
              fredsprocess. Situationen för kurderna är en faktor som påverkar
              hela regionen, och en återupptagen fredsprocess i Turkiet skulle
              få positiva konsekvenser även över gränsen mot Syrien och för
              regionen i stort.
            </seg>
            <seg n="8f26234d">
              Vid ett möte i FN:s säkerhetsråd den 22 januari om den humanitära
              situationen i Syrien och den senaste utvecklingen i landet, inklusive
              Afrin, betonade Sverige vikten av att deeskalera våldet. Sverige
              lyfte även fram vikten av full respekt för internationell humanitär
              rätt och skydd av civila. Vid mötet i säkerhetsrådet gav Sverige
              även starkt stöd till den fempunktsplan om den akuta humanitära
              situationen i Syrien som presenterades.
            </seg>
            <seg n="b5fd4eb6">
              I FN:s säkerhetsråd har Sverige, tillsammans med Kuwait, tilldelats
              ett särskilt ansvar för den humanitära situationen i Syrien. Vi
              kommer att fortsätta våra ansträngningar för landsomfattande humanitärt
              tillträde, full respekt för folkrätten och skydd av civila.
            </seg>
            <seg n="8d9773f3">
              Genom globala flexibla kärnstöd till humanitära nyckelorganisationer
              möjliggör Sverige snabb humanitär respons i hastigt uppkomna kriser.
              Sverige har initialt utfäst 355 miljoner kronor i humanitärt stöd
              till Syrienkrisen för 2018. Den löpande dialogen mellan EU och
              Turkiet kommer framöver att vara viktig.
            </seg>
            <seg n="74256393">
              Nyligen uttryckte EU:s höga representant för utrikes frågor Federica
              Mogherini djup oro över utvecklingen och en vilja att skyndsamt
              lyfta upp frågan med turkiska företrädare. EU och Turkiet är sedan
              tidigare överens om att Syriens framtid bland annat bör bygga
              på territoriell integritet, na ­ tionell enighet och ett inkluderande
              samhälle med skydd för alla minorite ­ ter i en icke-sekteristisk
              stat.
            </seg>
            <seg n="c3695886">
              Det internationella samfundet måste fortsätta att sträva efter
              och skapa förutsättningar för en fredlig politisk lösning på konflikten
              i Syrien, i linje med säkerhetsrådsresolution 2254. Sverige verkar,
              bilateralt såväl som genom EU och FN, för en politisk lösning
              på konflikten, vapenvila och fullt humanitärt tillträde. Sverige
              stöder även fortsatt FN:s och det särskilda sändebudet Staffan
              de Misturas hårda arbete för en politisk lösning på konflikten
              i Syrien.
            </seg>
            <seg n="31905088">
              Det är mycket allvarligt att Turkiets relationer med kurdiska
              grupper fortsätter att försämras. Sverige kommer även fortsättningsvis
              att följa utvecklingen och betona vikten av deeskalering av våldet,
              full respekt för folkrätten och skydd av civila.
            </seg>
          </u>
          <note type="speaker" n="6d6eff14">
            Anf. 2 JONAS SJÖSTEDT (V):
          </note>
          <u who="Q2029704" xml:id="i-bd46f2c84fdba772-0" n="124d5e3b">
            <seg n="814f8aab">
              Fru talman! Tack för svaret, utrikesminister Wallström!
            </seg>
            <seg n="58cbf232">
              Jag måste beklaga att vi inte får ett rakt fördömande av övergreppet
              på befolkningen i Afrin. Jag hade önskat få höra här i dag att
              en socialdemokratiskt ledd regering tar ställning – ställning
              mot angriparen och för de människor som nu bombas och terroriseras
              av den turkiska militärmakten.
            </seg>
            <seg n="fe964699">
              Det syriska inbördeskriget har hållit på i många år. Det är ett
              grymt och förfärligt krig. En förutsättning för en fredlig lösning
              på sikt och för samexistens är att terrorgruppen Daish/IS besegras.
              Och de är på god väg att besegras, men detta hade inte skett utan
              kurdernas enorma uppoffringar i Syrien och Irak. Det hade inte
              varit möjligt utan dem.
            </seg>
            <seg n="0d4ac65b">
              Det var i Kobane det vände, med det förtvivlade försvaret av
              denna kurdiska stad. Det var kurderna som räddade civilbefolkningen
              så gott man kunde i Sinjar undan Daishs terror. Det var kurdiskledda
              styrkor som befriade al-Raqqa, den självutropade huvudstaden för
              IS terrorvälde.
            </seg>
            <seg n="b3c1565a">
              Under mycket svåra förhållanden försöker i dag federationen i
              norra Syrien bygga upp ett mer demokratiskt samhälle. Man har
              tagit emot hundratusentals flyktingar. Ingen annanstans i regionen
              är kvinnans rättigheter så starka som där. Ingen annanstans har
              kvinnor så stort deltagande i arbetet mot terrorn och för det
              nya samhället. Man försöker bygga en allians mellan kurder och
              araber och mellan kristna och muslimer – det som saknas på många
              håll i regionen. Man försöker anordna val.
            </seg>
            <seg n="a1c18025">
              Det är detta samhälle, denna strimma av hopp, som nu angrips
              av den turkiska militärmakten. Frågan är: Vänder vi dem ryggen,
              eller tar vi ställning för dem som gick först när IS skulle besegras,
              för dem som försöker bygga en bättre framtid? Tystnad är också
              att ta ställning.
            </seg>
            <seg n="fc25fe2e">
              När världen vänder sig bort, vänder ryggen mot kurderna i norra
              Syrien, mot dem som kämpar där, ger man ett indirekt erkännande,
              ett indirekt grönt ljus till den turkiska övermakten. Det är detta
              som sker nu. Det är detta som Turkiet utnyttjar. Det är därför
              de turkiska bombplanen kan bomba civila, byar, flyktingläger och
              städer i Afrin.
            </seg>
            <seg n="cd700b1d">
              Turkiet har spelat en minst sagt dubbel roll gentemot IS. De
              har passivt sett på. De har släppt igenom terrorister som anslutit
              sig. IS har kunnat exportera sin olja via Erdoğans Turkiet. För
              dem har det alltid varit viktigare att bekämpa kurdernas frihet
              än att ta ställning mot en terrorgrupp som Daish.
            </seg>
            <seg n="cff56e3a">
              Frågan är då: Vad gör vi när vi ser hur Erdoğans alltmer diktatoriska
              regim i Turkiet försöker krossa kurdernas och andras strävan efter
              självstyre och frihet i norra Syrien? Vänder vi dem ryggen? Tar
              vi ställning för dem som faktiskt försöker bygga någonting bättre?
              Det är det som denna debatt handlar om.
            </seg>
            <seg n="4418671f">
              Sverige har en roll att spela som nation, som en del av EU och
              som ett land som sitter i FN:s säkerhetsråd. Det skulle ha betydelse
              om Sverige höjde rösten och sa ifrån. Jag önskar att vi här kunde
              få höra ett tydligt fördömande av Turkiets brutala angrepp på
              Afrinprovinsen som vi nu ser. Samma män och kvinnor som befriade
              al-Raqqa och som vände striden mot Daish i Kobane slåss nu förtvivlat
              mot den turkiska övermakten. De behöver omvärldens stöd.
            </seg>
            <seg n="9ec0047e">
              Jag har en fråga till utrikesminister Wallström. Kan utrikesministern
              se något som helst stöd i folkrätten för Turkiets invasion av
              norra Syrien?
            </seg>
          </u>
          <note type="speaker" n="b3398085">
            Anf. 3 AMINEH KAKABAVEH (V):
          </note>
          <u who="Q3675519" xml:id="i-8b0ce610eeccffb6-0" n="a9c770ad">
            <seg n="d7ae8ce3">
              Fru talman! Jag tackar utrikesministern för svaret, som är en
              redogörelse för den humanitära hjälpen till flyktingarna i Syrien,
              vilket är mycket viktigt. Många nyhetskanaler i Mellanöstern rapporterar
              hur den turkiska terrorregimens styrkor beskjuter flyktingar som
              flytt undan kriget och flytt mot den turkiska gränsen. Jag undrar
              om statsrådet visste om detta.
            </seg>
            <seg n="21f53035">
              Jag saknar ett tydligt och rakt svar från regeringen och utrikesministern
              om ett fördömande av Erdoğans folkrättsbrott och krigsbrott. Min
              fråga till utrikesministern är: Kommer Sverige att fördöma Erdoğans
              angrepp som folkrättsbrott? Kommer Sverige att driva denna fråga
              i EU och FN?
            </seg>
            <seg n="96e98d5b">
              Erdoğan har gjort sitt land till ett fängelse. Där utmålas kurdiska
              organisationer och andra folkminoritetsorganisationer och socialistiska
              organisationer, till exempel HDP och deras medlemmar och partiledare,
              som terrorister. För att kunna dölja dessa brott behöver Erdoğan
              en syndabock. Nu när Daish har drivits ut från Rojava, och kurder
              och andra minoriteter har kunnat organisera sig där demokratiskt,
              har den turkiska staten tagit plats i Daishs ställe.
            </seg>
            <seg n="5f095280">
              Den islamistiska terrorregimen i Turkiet vill upprätta en så
              kallad säkerhetszon för att skydda Turkiet, påstår man. Erdoğan
              kände sig alltså tryggare med Daish som granne än kurderna i Rojava
              i Kurdistan. För att hindra ett folkligt och demokratiskt Rojava
              har Turkiet bombat Afrin sedan två veckor tillbaka. Erdoğan beskriver
              organisationen YPG som en terroristorganisation och försöker rättfärdiga
              terrorangrepp i Syrien som i verkligheten är riktade mot kurderna
              och Rojavaprovinsen. Erdoğan vill inte se en provins där kurdiska
              rörelser som har varit framgångsrika i att organisera tiotusentals
              kvinnor i YPG, Peshmerga och andra minoriteter bildar tre demokratiska
              kantoner.
            </seg>
            <seg n="3e716660">
              I dag kan inte någon av de stater i området som är inblandade
              i konflikten i Syrien betraktas som demokratier. Dit hör Turkiet,
              Iran, Irak, Saudiarabien och naturligtvis Syrien. Alla de stater
              som omger området borde vara ett självständigt Kurdistan. De spelar
              ett blodigt spel med varandra om militärt och politiskt inflytande.
              Det är ett spel där man knyter och bryter allianser när det passar.
              Offren blir i slutändan kurderna. Tiotals barn har mördats, hundratals
              människor miste livet.
            </seg>
            <seg n="b804ee7a">
              Expressen skriver: Bilderna på den döda syriskkurdiska gerillasoldaten
              Barin Kobani väcker världens avsky.
            </seg>
            <seg n="65315712">
              Två makabra filmer sprids nu på nätet om hur hennes kropp skändas
              av vad som uppges vara medlemmar i Fria Syriska Armén. Barins
              kläder är sönderslitna. Hennes båda bröst är bortskurna, förmodligen
              med FSA-medlemmarnas bajonetter.
            </seg>
            <seg n="78629710">
              I den makabra videofilmen som cirkulerar på internet hör man
              en soldat från FSA på arabiska säga till sina jihadister: Hon
              är vacker. En annan trampar på hennes överkropp.
            </seg>
            <seg n="3c0ec3c5">
              Barin stred inte mot IS den här gången utan mot Turkiet, som
              får stöd av FSA.
            </seg>
            <seg n="41755383">
              Detta är barbariskt, och detta vill jag nu ha stopp på. Jag förväntar
              mig att Margot Wallström gör något.
            </seg>
          </u>
          <note type="speaker" n="f5a48f41">
            Anf. 4 JABAR AMIN (MP):
          </note>
          <u who="Q5548875" xml:id="i-5f425eb0dde11483-0" n="4363939d">
            <seg n="01843259">
              Fru talman! Jag vill börja mitt anförande med att hålla en tyst
              minut för alla barn, alla kvinnor, alla män, alla oskyldiga människor
              som nu har mördats i Afrinprovinsen till följd av den turkiska
              statens aggression.
            </seg>
            <seg n="a49e94f4">
              Fru talman! När IS-terroristerna härjade fritt och var som vidrigast
              i Syrien förra året och året innan kämpade just kurderna i Rojava
              med heroiska insatser. Alla kvinnor och män kämpade för det som
              de trodde på och för att stå emot barbariet. Med omvärldens stöd
              kunde de slå tillbaka mot en av de värsta grupperna under de senaste
              årtiondena, nämligen IS-terroristerna i Daish, Islamiska staten.
            </seg>
            <seg n="76a47c75">
              Under hela tiden har dessa människor kämpat för frihet och demokrati
              och för att minimera riskerna för väst och för vårt land. Hade
              IS segrat i Syrien och i Irak hade det kunnat bli farligt även
              för oss i Sverige.
            </seg>
            <seg n="930d63e2">
              Vi vet att Erdoğan avskyr det självstyrande området i Rojava.
              Han och hans regim har gjort allt som de kan för att förhindra
              att kurderna blir fria i någon del av Kurdistan. Det är därför
              som han nu har inlett ett krig.
            </seg>
            <seg n="30a5e097">
              På den karta som jag visar kan man se Afrin. Man kan se att den
              turkiska staten angriper från norr och från väst, medan deras
              islamister – Erdoğanlojala islamister – angriper från söder och
              från öst. Detta innebär att Afrin är omringat av antingen terrorister
              eller av statsterrorism. Detta är ett brott mot folkrätten, alltså
              när en stat ger sig på ett område i ett annat land.
            </seg>
            <seg n="1d60c842">
              På den bild som jag visar kan man se hur Erdoğans armé bombar
              sönder städer. Det som vi ser är civila människor som dör här.
              Det är bostadsområden.
            </seg>
            <seg n="35c434db">
              Jag hade hoppats att utrikesministern hade sagt mer än att hon
              var oroad. Jag förväntar mig ett kraftigt fördömande av alla de
              folkrättsbrott som Erdoğan gör sig skyldig till.
            </seg>
          </u>
          <note type="speaker" n="235977eb">
            Anf. 5 ANNIKA LILLEMETS (MP):
          </note>
          <u who="Q4962191" xml:id="i-15f24bfddf3742b2-0" n="adfde5bf">
            <seg n="9fdd5e3d">
              Fru talman! Turkiets oprovocerade och folkrättsvidriga överfall
              på Afrin i norra Syrien kan inte få passera utan kraftfulla reaktioner
              från omvärlden. Ytterligare aggression från den turkiska regimen
              måste stoppas.
            </seg>
            <seg n="be3b46bd">
              Vi har ett ansvar – ja, vi har en skyldighet – att göra vårt
              yttersta för att stoppa pågående brott mot internationell rätt,
              oavsett vem som begår dem, och förhindra nya brott. Jag instämmer
              därför i vad de tidigare talarna har framfört: Nu måste den turkiska
              regimens anfall mot Afrin fördömas kraftfullt. Enskilda länder
              som Sverige, liksom EU och FN, måste sätta ned foten – genast,
              innan fler dödas, skadas eller tvingas fly från sina hem.
            </seg>
            <seg n="53753cb1">
              Fru talman! Det är särskilt illa att Turkiet angriper de områden
              som styrs av de kurdledda styrkor som gjort en hjälteinsats för
              hela världen genom att med framgång bekämpa Daish. Den turkiska
              staten säger att den bekämpar terrorister när den angriper Afrin,
              men det som händer är ju att de som riskerat sina liv för att
              bekämpa Daishs terrorister – och som har överlevt, för det var
              ju tyvärr många som inte gjorde det – nu utsätts för turkisk statsterrorism.
            </seg>
            <seg n="4f13598c">
              Det ger en extra dimension åt frågan, en extra dimension av grymhet
              och svek, om omvärlden fortsätter att se på utan att på allvar
              stå upp för dessa människor. Det duger inte att världen sviker
              dessa modiga människor, som har kämpat så hårt och framgångsrikt
              för oss alla och betalat ett fruktansvärt högt pris, nu när de
              behöver vår solidaritet. Det finns helt enkelt inga ursäkter för
              att stillatigande se på. Erdoğans våldsexcesser måste stoppas.
            </seg>
            <seg n="37feb8dd">
              Jag ska ta upp några konkreta saker jag tänker på, men det finns
              säkert fler. Alla tänkbara åtgärder som skulle kunna bidra till
              att stoppa den turkiska regimens våld behöver nämligen övervägas
              nu. Ett tydligt fördöman ­ de från Sverige har redan nämnts, och
              det behöver vi inte komma överens med någon annan för att göra.
              Sverige kan också driva på inom EU och FN för ett fördömande därifrån.
            </seg>
            <seg n="b4c60571">
              Det var illa att Frankrikes initiativ i FN:s säkerhetsråd inte
              ledde till ett uttryckligt fördömande av den turkiska aggressionen.
              Sverige stödde ju detta initiativ, och det var bra. Som medlem
              i säkerhetsrådet har vi också ett särskilt stort ansvar. Jag undrar
              om det kanske vore värt att ta upp frågan igen i säkerhetsrådet.
              Och varför inte kalla den turkiska ambassadören till UD och klargöra
              att Sverige finner Turkiets aggression helt oacceptabel?
            </seg>
            <seg n="4fa33d41">
              Jag tänker också på ekonomiska sanktioner mot de ansvariga ledarna
              i Turkiet – inte mot det turkiska folket. Det förekommer att man
              upprättar sådana sanktioner när det gäller folkrättsbrott. Det
              finns ju ingen anledning att den turkiska regimens ledare skulle
              behandlas mildare än andra angripare. Är det någonting att fundera
              på, kanske? Sveriges röst är nämligen viktig – om vi går före
              kan det inspirera fler.
            </seg>
          </u>
          <note type="speaker" n="dc3f083b">
            Anf. 6 Utrikesminister MARGOT WALLSTRÖM (S):
          </note>
          <u who="Q237522" xml:id="i-2d712e8ca9d5d6f4-1" n="77eb8f53">
            <seg n="9a5b14c3">
              Fru talman! Jag tackar för alla inlägg. Först och främst: Tack,
              Jabar Amin, för att du påminde oss om vilka det är som är offer.
              I de flesta av dagens krig och konflikter, men särskilt i Syrien,
              är det kvinnor och barn som numera är på frontlinjerna. Det är
              de som dör. De är oskyldiga civila, och det är faktiskt vår främsta
              uppgift att se till att minska lidandet och få stopp på kriget
              i Syrien. Det är den allra viktigaste uppgiften.
            </seg>
            <seg n="b1be00f0">
              Jag vill även tacka dem som påminner om vilka som i detta fall
              har varit väldigt mycket av hjältar och faktiskt har hjälpt till
              att bekämpa IS. Vi trodde nog att IS skulle vara praktiskt taget
              besegrat nu, och så är ännu inte fallet. Det återstår mycket mer
              att göra. Därför har den här attacken från Turkiets sida också,
              hos alla, väckt en oro för att våldet i själva verket eskalerar.
              Det kan förlänga hela krigssituationen, och det kan även bli väldigt
              komplicerat med alla olika aktörer i konflikten. Det är alltså
              viktigt.
            </seg>
            <seg n="22414595">
              Nej, vi har inte varit tysta, och vi har inte heller varit passiva.
              Vi har varit tydliga i kontakterna med turkiska företrädare, och
              naturligtvis kallar vi även till oss den turkiska ambassadören.
              Vi har talat med honom. Vi påpekar att det som nu sker riskerar
              att förvärra en redan mycket svår situation. Situationen och det
              eskalerande våldet skapar ännu mer lidande.
            </seg>
            <seg n="e8ba3f4a">
              Nu är det också så att Sverige alltid betonar vikten av att folkrättens
              regler följs. Vi tar alla tillfällen som ges att understryka detta
              såväl i FN:s säkerhetsråd som i EU-sammanhang, liksom i alla multilaterala
              forum och även i de bilaterala kontakterna. Det är mycket viktigt
              att vi agerar.
            </seg>
            <seg n="f7cb27f9">
              Det är faktiskt därför just orden fördömande och fördöma än så
              länge inte har använts av vare sig säkerhetsrådet eller egentligen
              något enskilt land. Det beror på att det under lång tid har varit
              svårt att bedöma utvecklingen och få bevis för exakt vad som har
              hänt på marken. Vi kan förstås också se dessa hemska bilder och
              att man bombar, men det behöver också konstateras exakt vad det
              är för slags militära insatser.
            </seg>
            <seg n="d2e78763">
              Turkiet har alltså åberopat olika skäl för att intervenera i
              norra Syrien. Å ena sidan har man åberopat självförsvar i enlighet
              med FN-stadgans artikel 51, å andra sidan har man åberopat andra
              skäl, som terroristbekämpning och viljan att etablera en så kallad
              säkerhetszon vid gränsen mellan Syrien och Turkiet. Här blandar
              man alltså politiska och rättsliga argument – nu beskriver jag
              bara vad det är som händer – och då har såväl länder som FN förstås
              en skyldighet att undersöka om detta är riktigt. Kan man verkligen
              åberopa folkrätten, och följer man den?
            </seg>
            <seg n="11e1a9a7">
              Det är därför så många har väntat med att använda ett ord som
              fördöma. Jag försöker alltså bara förklara precis hur det ligger
              till politiskt. Enligt reglerna i FN-stadgan råder det som ni
              vet våldsförbud. Från våldsförbudet finns det två centrala undantag.
              Det ena är när stater agerar efter att ha blivit auktoriserade
              av FN:s säkerhetsråd, och det andra finns i just artikel 51 och
              stadgar att en stat har rätt till självförsvar mot ett väpnat
              angrepp.
            </seg>
            <seg n="cbe538da">
              Samtidigt är självförsvarsrätten kopplad till en rad villkor.
              Bland annat måste våldet vara nödvändigt och proportionerligt.
            </seg>
          </u>
          <note type="speaker" n="baa3bce6">
            Anf. 7 JONAS SJÖSTEDT (V):
          </note>
          <u who="Q2029704" xml:id="i-bd46f2c84fdba772-1" n="124d5e3b">
            <seg n="249eaf4a">
              Fru talman! Jag tackar utrikesministern för de delar av svaret
              som hanns med; det kommer säkert mer sedan.
            </seg>
            <seg n="8b7374ac">
              Finns det något stöd i folkrätten för Turkiets aggression? Jag
              tycker inte att det borde vara så svårt att slå fast att Turkiet
              i dag bombar ett annat land. Man bombar civilbefolkningen. Man
              bombar en region som inte har utgjort något som helst hot mot
              Turkiet. Det är inte heller första gången man bombar kurdiska
              mål i norra Syrien, utan det har hänt gång på gång. Jag menar
              att detta är grund för ett ställningstagande.
            </seg>
            <seg n="c88fcd46">
              Det är grund för ett ställningstagande mot den terror mot civila
              som det rör sig om – med flygbombningar, artilleribeskjutningar
              och stridsvagnar – och mot att turkisk trupp befinner sig långt
              inne i detta område i Syrien. Jag beklagar att Sveriges regering
              inte kan komma fram med det tydliga fördömandet i dag. Jag tror
              att det är bråttom. Jag tycker att det är akut. Det är nu människor
              lider och dör i Afrin.
            </seg>
            <seg n="b1ee304c">
              Vad beror denna omvärldens flathet mot Erdoğan och Turkiet på?
              Jag tror att det finns flera förklaringar, och en är att Turkiet
              är ett Natoland – kanske det näst viktigaste Natolandet rent militärt.
              Det är ingen slump att ingen svensk Natoanhängare deltar i denna
              debatt; det är tyst från den borgerliga sidan. Där pratar man
              gärna om att bekämpa terrorismen, men man vill inte kritisera
              ett Natoland. Det finns en politisk lojalitet från Natoanhängare
              och Natoländer som gör att man är tyst. Men den som är tyst ger
              ett indirekt medgivande.
            </seg>
            <seg n="ccc830cb">
              Den andra förklaringen är att Turkiet i dag får betalt av EU
              för att hålla flyktingar kvar i Turkiet. Man har försatt sig i
              en sorts utpressningssitua ­ tion där det är Erdoğan som kan bestämma
              om det kommer flyktingar till Europa eller inte, och då är EU
              tyst. I detta läge och med denna skamliga tystnad – när Ryssland,
              USA och EU är tysta – skulle det vara oerhört viktigt att några
              länder faktiskt ställer sig upp och säger: Vi fördömer detta.
              Vi står på civilbefolkningens sida, och vi står på folkrättens
              sida. Vi för ­ dömer denna turkiska aggression.
            </seg>
            <seg n="9113ead2">
              Turkiet är på väg mot diktatur – man kan inte beskriva det på
              något annat sätt. Det viktigaste oppositionspartiet, HDP, är på
              väg att krossas. 5 000 HDP:are, inklusive partiledarna, sitter
              i fängelse. Deras så kallade brott är att tala om en fredlig lösning
              på den kurdiska frågan, om kvinnors rättigheter och om sociala
              reformer. Det är allt som krävs i Turkiet.
            </seg>
            <seg n="934729bb">
              Mer än 500 personer har fängslats för att de har uttalat stöd
              för Afrin och kritik mot Turkiet, framför allt på sociala medier.
              I Turkiet räcker det i dag med att twittra att man inte tycker
              om att Turkiet bombar Afrin för att fängslas. Så illa ser situationen
              ut.
            </seg>
            <seg n="485a93f7">
              Just därför är det viktigt att det finns ett stöd för de människor
              som kämpade mot IS, som besegrade IS i Kobane och som befriade
              al-Raqqa från den terror som Daish innebar.
            </seg>
            <seg n="26313305">
              Kurderna har svikits av omvärlden flera gånger förr, och de har
              ofta blivit en bricka i ett stormaktsspel. Men den här gången
              jublade hela världen. De har till och med tillfångatagit svenska
              terrorister som har slagits för Daish och som hålls i fångenskap
              där, som man vill ska ställas inför rätta.
            </seg>
            <seg n="06a00653">
              De har gjort detta farliga – att bekämpa terrorismen – åt alla
              oss andra i världen. Frågan är nu: Vänder vi dem ryggen, eller
              tar vi ställning?
            </seg>
            <seg n="aa6d5a04">
              Som Vänsterpartiets ordförande önskar jag att Turkiets ambassadör
              får sig en rejäl avhyvling och att vi tydligt säger att vi fördömer
              detta angrepp mot Afrinområdet. Jag önskar att Sverige börjar
              ge mer direkt humanitärt stöd till federationen i norra Syrien
              och att Sverige i FN:s säkerhetsråd agerar för att få stopp på
              detta orättfärdiga angrepp.
            </seg>
          </u>
          <note type="speaker" n="596c07f4">
            Anf. 8 AMINEH KAKABAVEH (V):
          </note>
          <u who="Q3675519" xml:id="i-8b0ce610eeccffb6-1" n="a9c770ad">
            <seg n="777bb1e0">
              Fru talman! Erdoğan har tidigare tydligt, med egna ord, sagt
              att demokrati inte är målet. Angreppet i Rojava är ett förtydligande.
              Det är inte den påstådda terrorismen som hotar. För Erdoğan är
              all kamp för demokrati farlig. Kampen för demokrati är farlig
              i Rojava. Den är farlig också hemma i Turkiet – där fängslar man
              oppositionella HPD:are och andra frispråkiga och intellektuella.
            </seg>
            <seg n="50348212">
              Sverige och EU kan inte tyst se på när Erdoğanregimen kallar
              alla oppositionella och kurder för terrorister. För Erdoğan är
              demokrati en form av terrorism.
            </seg>
            <seg n="7d6ed1df">
              Fru talman! Konflikten har också flyttat till oss i Sverige via
              Erdoğanstödda moskéer och organisationer. Erdoğanregimens egen
              tidning Anadolu Agency skriver att unga pojkar i Rinkebymoskén
              och på andra platser i Helsingfors och i Sverige samlas för att
              be för Afrin. Detta är alltså Erdoğans egen tidning.
            </seg>
            <seg n="8e518170">
              Jag menar att detta är farligt. Vi måste stoppa hat, propaganda
              och rasism som riktas mot minoriteter i Sverige samt hindra barn
              från att hjärntvättas till att bli jihadister. Jag blev alldeles
              skakig när jag såg detta i går kväll. Det skickades från Turkiet
              till mig.
            </seg>
            <seg n="a064c7bf">
              Vi måste nu se till att denna hemska propaganda och detta krig
              inte når våra barn i förorterna. Det gäller både kurdiska och
              turkiska barn. De är oskyldiga.
            </seg>
            <seg n="098d4578">
              Det är Erdoğan som är terrorist. Det är hans stat som terroriserar
              sitt eget folk och kurderna i Rojava. Jag menar att det också
              blir ett problem för oss om vi inte markerar i denna fråga.
            </seg>
            <seg n="11198428">
              Det är inte första gången som rasistisk propaganda mot kurder,
              judar och armenier sprids. Det vet vi, och vi måste stoppa detta.
            </seg>
            <seg n="35a83895">
              Det förväntas också att en svensk utrikespolitik med feministiska
              inslag ska stödja kurderna, kurdiska kvinnor och kvinnorna i Mellanöstern,
              som har kämpat mot barbariet och mot det blodtörstiga Daish. Vem
              skulle annars stå upp för den feministiska andan? Det måste faktiskt
              ske – särskilt via dig, Margot Wallström, som har kämpat för kvinnors
              rättigheter.
            </seg>
            <seg n="1a8f6465">
              Kurdiska kvinnor har förväntningar. Här sitter många aleviter,
              kurder, turkar och svenskar som förväntar sig att du och vi nu
              ska göra något för att få stopp på detta.
            </seg>
            <seg n="cf7e1e2d">
              Folkrättsbrott måste stoppas – det vet vi. Sverige, EU och FN
              brukar vara väldigt snabba när ett land angriper ett annat land,
              vilket är viktigt. Varför gör man inte detta när det gäller Turkiet?
            </seg>
            <seg n="dc494692">
              Erdoğan har själv sagt att demokrati inte är målet. Målet är
              i stället att bekämpa andra människor och dessa människors sätt
              att själva, med folkligt stöd från andra minoriteter, skapa kantoner
              där kvinnor, barn, unga och andra är involverade.
            </seg>
            <seg n="f69dbd5c">
              Det är det som Erdoğan är ute efter. Han var inte ute efter Daish
              – vi såg i många år hur han gav stöd till dem. Efter kampen mot
              barbariet är det nu en stat som beter sig barbariskt mot kurderna.
            </seg>
            <seg n="d7fe930e">
              Jag hoppas att vi nu får höra utrikesministern fördöma den turkiska
              regimens angrepp starkt.
            </seg>
          </u>
          <note type="speaker" n="1d3fd727">
            Anf. 9 JABAR AMIN (MP):
          </note>
          <u who="Q5548875" xml:id="i-5f425eb0dde11483-1" n="4363939d">
            <seg n="431841be">
              Fru talman! Tack, utrikesministern, för svaret!
            </seg>
            <seg n="8a24420c">
              Utrikesministern vet att Afrindistriktet har varit ett av de
              få distrikt i Syrien som har varit lugna och som inte har blivit
              förstörda av kriget. Där har människorna varit mer eller mindre
              trygga, och där har den kurdiska befolkningen tagit emot hundratusentals
              flyktingar från övriga Syrien.
            </seg>
            <seg n="8cc1e088">
              Men i och med Erdoğans angrepp har man förstört tryggheten även
              i Afrindistriktet. Det som Erdoğan och han s regim ägnar sig åt
              nu, fru talman, är ingenting annat än statsterrorism. När civila
              mål bombas, när man går in och angriper mål i andra länder och
              när man utsätter civilbefolkningen för allt detta lidande är det
              terrorism – statsterrorism.
            </seg>
            <seg n="f83c0cae">
              Tyvärr har Erdoğan fått härja fritt. För några år sedan angrep
              han irakiska Kurdistan och kränkte folkrätten där. För två år
              sedan angrep han norra Kurdistan – den turkiska delen av Kurdistan.
              Han förstörde stad efter stad och mördade hundratals oskyldiga
              människor.
            </seg>
            <seg n="0075421d">
              Nu angriper han Afrindistriktet. Det är skrattretande att höra
              Erdoğan och hans regim hänvisa till terrorism. Om det är någon
              som har stött terrorismen i Mellanöstern är det Erdoğan och hans
              regim – det finns väldigt gott om bevis för detta. Parlamentariker
              i det turkiska parlamentet och de turkiska tidningarna har en
              efter en visat att Erdoğan har stött IS. Omvärlden vet detta.
            </seg>
            <seg n="782dc688">
              När Erdoğan och hans regim nu hänvisar till att folk i Afrin
              – ett tryggt och självstyrande område med ett inkluderande system
              – skulle utgöra ett hot mot Turkiet vet vi att detta inte är sant.
            </seg>
            <seg n="35523108">
              Huvudskälet till Erdoğans angrepp är att han är rädd att det
              självstyrande och inkluderande systemet i Rojava skulle inspirera
              kurderna i de norra delarna av Kurdistan – det vill säga de turkiska
              delarna. Han vill förstöra det exempel som finns där.
            </seg>
            <seg n="9d8232ef">
              Jag menar att vi har tillräckligt med bevis – att Sverige har
              tillräckligt med belägg – för att kunna fördöma detta. Utrikesministern
              fick nu chansen att göra det, och jag är ledsen att jag inte fick
              höra att Sverige, som har så hög svansföring när det gäller åberopande
              av folkrätten, fördömer Erdoğan.
            </seg>
            <seg n="13bc20eb">
              Gång efter gång har han gett sig på civilbefolkningen i olika
              länder – i sitt eget land, i irakiska Kurdistan och nu i den syriska
              delen av Kurdistan.
            </seg>
            <seg n="0ca5af8d">
              Att säga att vi inte har några belägg håller inte. Jag förväntar
              mig och hoppas att utrikesministern fördömer det folkrättsbrott
              som Erdo ğ an och hans regim gör sig skyldiga till.
            </seg>
          </u>
          <note type="speaker" n="c247ccc3">
            Anf. 10 ANNIKA LILLEMETS (MP):
          </note>
          <u who="Q4962191" xml:id="i-15f24bfddf3742b2-1" n="adfde5bf">
            <seg n="d3827bf0">
              Fru talman! Jag delar oron över att Erdo ğ anregimen känner att
              den kan komma undan, i och med att Turkiet är ett Natoland och
              det finns ett avtal mellan EU och Turkiet om flyktingar, likväl
              som över uteblivna reaktioner på tidigare övergrepp. Jabar Amin
              nämnde några, bland annat angreppet inom irakiska Kurdistan, alltså
              i ett annat land, och även i Turkiet, i norra Kurdistan. Erdo
              ğ anregimen inledde ett regelrätt krig mot flera städer i nor
              ­ ra Kurdistan 2015 med dödande, fängslande och omfattande ödeläggelse.
              Man kan i en FN-rapport se satellitbilder av ödelagda områden.
              Vad jag vet har Turkiets regim inte drabbats av några påföljder
              för detta.
            </seg>
            <seg n="e43a0d9c">
              Turkiet har under Erdo ğ ans styre en historia av upprepade övergrepp
              och folkrättsbrott, så här gäller det verkligen att hålla trycket
              uppe och tillgripa alla diplomatiska medel som står oss till buds
              för att Turkiet ska förmås att upphöra med den här typen av övergrepp.
            </seg>
          </u>
          <note type="speaker" n="b4c1c450">
            Anf. 11 Utrikesminister MARGOT WALLSTRÖM (S):
          </note>
          <u who="Q237522" xml:id="i-2d712e8ca9d5d6f4-2" n="77eb8f53">
            <seg n="6069c45d">
              Fru talman! Jag avser att komma till den allra viktigaste slutsatsen,
              vilket jag också avsåg i mitt förra inlägg. Först och främst:
              Det är inte så att vi har varit tysta. Vi har heller inte varit
              passiva, utan vi har tvärtom agerat i både FN och EU och fortsätter
              att påverka i de sammanhangen, eftersom vi självklart blir starkare
              om vi får ett samlat agerande från både EU:s och FN:s håll. Om
              vi inte bara vill låta det stanna vid att använda ordet fördömande
              utan faktiskt vill att det ska leda till ansvarsutkrävande måste
              vi basera våra argument på folkrätten.
            </seg>
            <seg n="782c613e">
              Det jag hade tänkt och ville avsluta mitt förra inlägg med var
              just att när det gäller Operation olivkvist är Utrikesdepartementets
              och våra folkrättsexperters preliminära bedömning att Turkiets
              agerande inte kan rättfärdigas genom en referens till självförsvarsrätten
              gentemot YPG. Vi vill att ett gemensamt agerande ska baseras på
              folkrätten i både FN- och EU-sammanhang. Men det betyder inte
              att vi därmed rättfärdigar eller stöder denna offensiv. Det är
              någonting helt annat. Det är därför som vi bilateralt har varit
              mycket tydliga med vad vi tycker.
            </seg>
            <seg n="e82c6bfa">
              Ingen kan anklaga Sverige för att vara ett land som inte agerar.
              Om det är något land som agerar humanitärt i Syrienkonflikten,
              som ger pengar till detta och som hjälper folkrättsförsvarare,
              journalister och fria medier i Turkiet, så är det Sverige. Det
              är dit våra pengar och vårt stöd går. Vi har debatt här praktiskt
              taget varje vecka också om den negativa utvecklingen när det gäller
              demokratin i Turkiet, så jag tror att ingen kan säga att vi har
              varit tysta eller inte har agerat.
            </seg>
            <seg n="0ec226e5">
              I det här läget vill världssamfundet basera sitt agerande på
              folkrätten för att så småningom kunna utkräva ansvar. Och vi blir
              starkare, inte genom att helt ensamma skrika utan genom att agera
              gemensamt i EU och FN.
            </seg>
            <seg n="e1da55f6">
              Denna fråga kommer att förbli på FN:s dagordning. Vi kommer att
              bidra till det och fortsätta att peka på de orosmoment vi ser
              i allt det som händer. Den här offensiven gör dessutom att människor
              börjar undra vilka det är som har hjälpt till att bekämpa IS,
              precis som alla ni talare och interpellanter har påpekat.
            </seg>
            <seg n="8597390f">
              Det känns ibland som att man blir den ställföreträdande boven
              i det här fallet. Den rollen vill jag inte ta på mig, för jag
              menar att vi har agerat och uttryckt mycket tydligt vad vi tycker
              om den här utvecklingen.
            </seg>
            <seg n="4ef6157d">
              Just nu vill vi, precis som andra länder, att vi baserar vårt
              agerande på viktiga folkrättsprinciper.
            </seg>
          </u>
          <note type="speaker" n="54dcca50">
            Anf. 12 JONAS SJÖSTEDT (V):
          </note>
          <u who="Q2029704" xml:id="i-bd46f2c84fdba772-2" n="124d5e3b">
            <seg n="229939a4">
              Fru talman! Tack, utrikesminister Wallström! Utrikesministern
              säger, och det är riktigt, att Utrikesdepartementets folkrättsexperter
              gjort bedömningen att det inte finns något stöd i folkrätten för
              Turkiets angrepp på Afrin. Det är en viktig slutsats att detta
              är folkrättsvidrigt. Det innebär också att man har en väldigt
              god grund för att kritisera detta övergrepp på regionen Afrin,
              och jag hoppas att Sverige kommer att göra det högt och ljudligt,
              klart och tydligt.
            </seg>
            <seg n="7d40785a">
              Det finns en stolt tradition i svensk utrikespolitik av att stå
              upp mot stormakter som begår övergrepp på mindre regioner och
              länder. Att ta ställning här, fördöma angreppet och säga att vi
              kommer att agera i internationella sammanhang vore att fullfölja
              denna tradition. Vi i Vänsterpartiet uppmanar regeringen att göra
              det.
            </seg>
            <seg n="3973b4c0">
              Det var många som jublade när al-Raqqa befriades. Det var efterlängtat
              runtom i hela världen. Det var SDF, de turkiskledda styrkorna,
              som gjorde det. Kvinnor som tvingats att ha heltäckande slöja
              kunde slita av sig den och äntligen klä sig som de ville. Människor
              kunde lyssna på den musik de ville. Unga yazidiska kvinnor som
              hållits i sexuellt slaveri kunde befrias från det som de varit
              utsatta för.
            </seg>
            <seg n="f8936b8e">
              Vilka var det som var där? Jo, det var de kurder, de SDF-soldater,
              som nu slåss mot den turkiska övermakten i Afrin. Den kurdiska
              kvinna som Amineh Kakabaveh talade om här som hade skändats så
              grovt, en förskollärare, var med och befriade al-Raqqa.
            </seg>
            <seg n="c251cd60">
              Det är dessa människor, som trodde att de hade omvärldens stöd,
              som vi nu sviker om vi vänder dem ryggen. Jag menar att det är
              vår uppgift att inte göra det utan att tydligt ta ställning mot
              Turkiets övergrepp på Afrin.
            </seg>
          </u>
          <note type="speaker" n="05705634">
            Anf. 13 AMINEH KAKABAVEH (V):
          </note>
          <u who="Q3675519" xml:id="i-8b0ce610eeccffb6-2" n="a9c770ad">
            <seg n="dc2d87f5">
              Fru talman! Tack, utrikesministern! För 39 år sedan stödde västvärlden
              att Ayatollah Khomeini kom till makten. Han blev den värsta tyrannen
              genom tiderna i Mellanöstern. Sedan några år tillbaka har man
              gett liknande stöd till Erdoğan och Turkiet.
            </seg>
            <seg n="3da059b7">
              Att FN:s säkerhetsråd inte tydligt och klart fördömer Turkiets
              intrång i Syrien visar på en ruttenhet i det politiska spelet.
              Demokratin har mycket få vänner, tyvärr, i några av länderna i
              området. De nationella etniska och religiösa minoriteterna, för
              att inte tala om kvinnorna, har heller inte några vänner bland
              ländernas regimer. Dessa ses i stället som fiender.
            </seg>
            <seg n="c757787c">
              Demokratiskt sinnade minoriteter, till exempel i Rojava, är ännu
              mer fientligt inställda till Erdoğan. Befolkningen i Rojava måste
              skyddas från de övergrepp som nu begås på dem. Det är folkrättsbrott.
            </seg>
            <seg n="dc374aa4">
              Turkiets angrepp har redan kostat många människors liv. Sverige
              måste använda alla tänkbara kanaler för att kriget inte ska utvidgas
              och leda till en än värre blodspillan. Turkiet får helt enkelt
              inte göra som Daish har gjort mot Rojava och Syrien. Detta måste
              stoppas nu. Det är faktiskt en förväntan att Sverige och väst
              stöder kvinnorna som har bekämpat Daish.
            </seg>
            <seg n="01491571">
              Macron har fördömt detta folkrättsbrott. Det kan också Sverige
              driva i FN och EU.
            </seg>
          </u>
          <note type="speaker" n="25c30d1a">
            Anf. 14 JABAR AMIN (MP):
          </note>
          <u who="Q5548875" xml:id="i-5f425eb0dde11483-2" n="4363939d">
            <seg n="72f475fd">
              Fru talman! Låt mig inledningsvis säga till alla tjejer och killar,
              kvinnor och män som kämpar i Afrin för att stå emot den turkiska
              aggressionen att vi är stolta över er.
            </seg>
            <seg n="7ea66664">
              Fru talman! Det är bra att utrikesministern är oroad över situationen.
              Det är bra, som det står i dag i medierna, att besöket i Ankara
              är inställt, om uppgiften stämmer att det skulle vara på grund
              av kritik från svenskt håll.
            </seg>
            <seg n="dbfc68d0">
              Men det behövs betydligt mer än det. Vi behöver dels ett fördömande,
              dels verka för att stoppa angreppet. Ju mer tid som går, desto
              fler civila blir offer. Vi kan om vi vill kalla hem vår ambassadör
              från Ankara. Det skulle vara en tydlig politisk signal. Vi skulle
              i EU-sammanhang kunna ta initiativ till ett fördömande. Det är
              väldigt mycket mer vi behöver göra för att värna folkrätten, som
              vi talar så mycket om.
            </seg>
            <seg n="3f85a4d3">
              I sitt anförande nämner utrikesministern flera gånger vikten
              av respekt för folkrätten. Men det måste också omsättas i handling.
              Vi måste agera när den kränks, och det är glädjande att Utrikesdepartementet
              har kommit till slutsatsen att Turkiet inte kan åberopa folkrätten.
              Jag hoppas att vi också kan komma till ett fördömande.
            </seg>
          </u>
          <note type="speaker" n="ebaba944">
            Anf. 15 Utrikesminister MARGOT WALLSTRÖM (S):
          </note>
          <u who="Q237522" xml:id="i-2d712e8ca9d5d6f4-3" n="77eb8f53">
            <seg n="52f5311f">
              Fru talman! Jag tackar interpellanterna. Detta är något som alla
              uppmärksammar, som syns i medierna och som oroar oss eftersom
              vi har följt Syrienkriget under sju långa år.
            </seg>
            <seg n="0455a8f9">
              Regeringen har alltsedan konflikten bröt ut i Syrien understrukit
              vikten av respekt för folkrätten och skydd av civila. Vi har gjort
              allt vi har kunnat för att både se till att kvinnor finns vid
              förhandlingsbordet och för att bidra till de humanitära insatserna,
              och vi kommer att fortsätta med det. Just nu är den humanitära
              situationen fruktansvärd för miljontals människor där.
            </seg>
            <seg n="0c0bb827">
              Vi kommer att fortsätta att verka för den FN-ledda fredsprocessen
              och stödja Staffan de Mistura. Vi kommer att fortsätta att agera
              multilateralt för att bli så effektiva som möjligt, inte bara
              i att fördöma ett dåd utan för att se till att det blir ett ansvarsutkrävande.
            </seg>
            <seg n="db743d80">
              Det är ju därför vi har folkrätten. Det räcker inte bara med
              ett ord. Det förändrar inte situationen på marken. Vi måste ändra
              på verkligheten, och då måste vi ha god grund för det. Eftersom
              vi kräver att dessa länder ska respektera folkrätten måste vi
              själva kunna basera det vi gör på folkrätten, och vår preliminära
              bedömning av de folkrättsliga grunderna är just de jag sa.
            </seg>
            <seg n="1d1ab870">
              Vi fortsätter att agera humanitärt, politiskt och diplomatiskt
              på alla sätt för att situationen inte ska eskalera, för att våldet
              ska minska, för att utkräva ansvar och för att vi förhoppningsvis
              en dag ska se fred i Syrien.
            </seg>
          </u>
          <note n="b61b04fb">
            Överläggningen var härmed avslutad.
          </note>
          <note n="ffb3b7ad">
            § 8 Svar på interpellationerna 2017/18:332 och 351 om kontanthantering
            under kris
          </note>
          <note type="speaker" n="4c34ccdd">
            Anf. 16 Statsrådet PER BOLUND (MP):
          </note>
          <u who="Q5581337" xml:id="i-e5535d203352c184-0" n="ccc6f10b">
            <seg n="10a3efee">
              Fru talman! Saila Quicklund har frågat mig hur jag ser på behovet
              av att trygga kontanthanteringen som en del av det civila samhällets
              krisberedskap. Lotta Finstorp har frågat mig vilka åtgärder jag
              avser att vidta för att stärka betalningsförmågan i samhället,
              även vid en tidpunkt när våra elektroniska betalningssystem slås
              ut.
            </seg>
            <seg n="c958f42e">
              Jag besvarar båda frågorna gemensamt. Jag har redan vid flera
              tillfällen i kammaren haft tillfälle att redogöra för regeringens
              och statens arbete med att säkra en fungerande kontanthantering
              i hela riket. Det är regeringens uppfattning att alla i samhället
              bör ha tillgång till grundläggande betaltjänster till rimliga
              priser. I första hand bör marknaden tillhandahålla dessa tjänster
              och staten övervaka att det fungerar.
            </seg>
            <seg n="b480d4d4">
              Regeringen har dock till exempel sett till att ge länsstyrelserna
              i uppdrag att trygga tillgången till grundläggande betaltjänster
              på de orter där behovet inte tillgodoses av marknaden. Som en
              del i uppdraget har länsstyrelserna med hjälp av medel från Post-
              och telestyrelsen etablerat betaltjänstombud där man kan betala
              räkningar, ta ut pengar eller lämna dagskassor. År 2017 fanns
              det 36 statligt finansierade betaltjänstombud i landet.
            </seg>
            <seg n="00e0ef94">
              Jag delar beskrivningen om vikten av en stark civil beredskap
              i den värld vi lever i. Försvarsberedningen framhåller i rapporten
              Motståndskraft – Inriktningen av totalförsvaret och utformningen
              av det civila försvaret 2021–2025 att Sveriges befolkning måste
              ha förutsättningar att upprätthålla grundläggande ekonomiska transaktionsmöjligheter
              genom tillgång till kontanter, alternativa betalningsmedel eller
              någon form av statliga krediter. Under höjd beredskap och då ytterst
              i krig är detta särskilt viktigt för att upprätthålla försvarsviljan
              och motståndsandan i samhället.
            </seg>
            <seg n="a1810dc4">
              Försvarsberedningen betonar betydelsen av det finansiella systemets
              funktionalitet för våra totalförsvarsansträngningar. För att upprätthålla
              försvarsviljan i samhället måste förberedelser och planering genomföras
              för att kunna hantera alternativa betalningsmedel.
            </seg>
            <seg n="c76bd3a8">
              Regeringen beaktar dessa utmaningar i den fortsatta utformningen
              av totalförsvaret.
            </seg>
            <seg n="6c285133">
              I vissa former av kriser kan det inte uteslutas att kontanter
              kan komma att spela en viktig roll för att upprätthålla centrala
              funktioner i vårt samhälle och vår ekonomi.
            </seg>
            <seg n="8c455e90">
              I regeringens proposition från 2015 Försvarspolitisk inriktning
              – Sveriges försvar 2016–2020 , som riksdagen ställde sig bakom,
              konstaterades att den myndighet eller utförare som har ansvaret
              för en verksamhet under normala förhållanden, i enlighet med ansvarsprincipen,
              även har ansvar för att vidta de åtgärder som krävs för att verksamheten
              kan bedrivas även i en krissituation och vid höjd beredskap.
            </seg>
            <seg n="65ebc8aa">
              När det gäller frågan om kontantförsörjningen ligger huvudansvaret
              hos Riksbanken. Efter ett tillkännagivande från riksdagen tillsatte
              reger ­ ingen 2016 den parlamentariska Riksbankskommittén. Den
              har bland annat i uppdrag att utreda hur Riksbankens ansvar för
              beredskapen i betalningssystemet vid fredstida kriser och vid
              höjd beredskap bör tydliggöras i lag.
            </seg>
            <seg n="bbe00fbd">
              Dessutom ska kommittén överväga om lagstiftningen angående Riksbankens
              beredskapsansvar vid fredstida kriser och vid höjd beredskap behöver
              moderniseras.
            </seg>
            <seg n="87511e01">
              Jag tycker att det är viktigt att dessa frågor får en bred och
              djup genomlysning och att förslag som läggs inom områdena samhällets
              krisberedskap och civilt försvar sker med så brett parlamentariskt
              stöd som möjligt.
            </seg>
            <seg n="0f8333cf">
              Riksbankskommittén ska rapportera sina förslag senast den 31
              maj 2019. Jag bör som ansvarigt statsråd inte i övrigt föregripa
              arbetet i den parlamentariska kommittén.
            </seg>
          </u>
          <note type="speaker" n="212f37d3">
            Anf. 17 SAILA QUICKLUND (M):
          </note>
          <u who="Q4973765" xml:id="i-987cd7d67561e6a9-0" n="fa192104">
            <seg n="c7da8420">
              Fru talman! Jag tackar statsrådet för svaret.
            </seg>
            <seg n="155915aa">
              Har ni kontanter för en månad, blir mer och mer en relevant fråga
              i vårt samhälle. Försvarsberedningen betonade också härommånaden
              att varje medborgare har ett ansvar för att klara sin egen försörjning
              och omsorg under en vecka utan stöd från samhället.
            </seg>
            <seg n="6b2e1933">
              Det finns ett brett samförstånd om att vi måste göra Sverige
              mer motståndskraftigt både civilt och militärt. Här spelar kontanthanteringen
              en stor roll då risken för en attack mot elektronisk betalning
              gör tillgången till kontanter mer vital.
            </seg>
            <seg n="d3a919bc">
              Sverige är ett av de länder i Europa som har kommit längst med
              det kontantlösa samhället. Innovationer som till exempel Swish
              har gjort att många småföretagare har kunnat komma ut på marknaden.
              Samtidigt är vi fortfarande i behov av kontanter, och det är mycket
              kontanter i omlopp. Så länge bankomater och växlingskontor tillhandahåller
              kontanter måste också insättning kunna ske smidigt. Det är här
              vi ser utmaningar. Här måste vi lyckas hitta en medelväg där vi
              kan tillgodose allas behov.
            </seg>
            <seg n="1c24c9da">
              Marknaden för betaltjänster utvecklas snabbt som en följd av
              digitaliseringen. Det är inte bara positivt, utan skapar också
              problem, inte minst ute på landsbygden. Länsstyrelserna i Dalarnas
              län, Gävleborgs län, Jämtlands län och Västerbottens län framhåller
              i sina så kallade bevakningsrapporter att det kan uppstå problem
              med digitala betaltjänster, då delar av länen har otillräcklig
              digital infrastruktur. Det här är ett känt problem. Redan 2014
              kommenterade Christina Rehnberg, den nationella samordnaren för
              länsstyrelsernas betaltjänstuppdrag, detta på följande sätt: Problemen
              bottnar i att det blir allt längre till banker som hanterar kontanter,
              att det finns brister i kapaciteten och utbyggnaden av mobil-
              och bredbandsnäten, samt att det finns människor som av olika
              skäl ställs utanför det digitala samhället. Dessutom tar beteendeförändringar
              tid.
            </seg>
            <seg n="26f33c88">
              Företagare som jag känner till åker över 30 kilometer för att
              kunna köpa växelkassa. Det här blir såklart både dyrt och tidskrävande.
              Framför allt är det under turistmånaderna sommartid som det här
              blir mest aktuellt. En företagare uttrycker: Räknar man ihop alltihopa
              så blir det dyrare att åka och hämta pengarna än vad pengarna
              är värda. Enligt undersökningar uppger 90 procent av svenska folket
              att de har använt kontanter i sin vardag den senaste månaden.
            </seg>
            <seg n="743d21a5">
              Tanken med ett kontantfritt samhälle tror jag att många kan sympatisera
              med. Det är inte fråga om det. Men det här har gått alldeles för
              fort, framför allt i landsbygdssektorn. Det är också där man är
              mest utsatt. Därför vill jag fråga statsrådet: Hur avser statsrådet
              att agera med anledning av att landsbygdens näringsidkare och
              enskilda personer är speciellt hårt utsatta när det gäller kontanthanteringen?
            </seg>
          </u>
          <note type="speaker" n="d626125d">
            Anf. 18 LOTTA FINSTORP (M):
          </note>
          <u who="Q4948092" xml:id="i-cc344d78e61a51cb-0" n="d3fdc2ae">
            <seg n="a8b58604">
              Fru talman! Jag tackar ministern för svaret. Förra veckan hade
              jag en interpellationsdebatt med justitie- och inrikesministern
              angående cybersä ­ kerhet. Det här är en fråga som ligger i samma
              härad. Vad händer den dag då strömmen slås ut? Vi har kommit väldigt
              långt med digitaliserade betal ­ tjänster i Sverige, och vi är
              ganska sårbara när det handlar om strömför ­ sörjningen för de
              här tjänsterna.
            </seg>
            <seg n="6f66b375">
              Sverige är i dag ett av de länder som har kommit längst i utvecklingen
              av det kontantlösa samhället, och jag tror att de flesta av oss
              uppskattar det väldigt mycket. Man kan swisha och använda sitt
              betalkort i stället för att ha kontanter. Men det är också väldigt
              sårbart. I förhållande till våra grannar och omvärlden sticker
              vi ut som ett extremfall, även om många av oss tycker att det
              är väldigt positivt. Under 50 år har kontanthanteringen i samhället
              gått från att omsätta runt 10 procent till 3 procent. I dag finns
              dock fortfarande 90 miljarder i kontanter i samhället.
            </seg>
            <seg n="f30eeda8">
              Precis som min kollega Saila Quicklund tog upp är kontanthantering
              ett problem på landsbygden. Så länge det finns kontanter att ta
              ut i bankomaterna används de pengarna. Men småföretagaren på landsbygden
              har väldigt svårt att bli av med kontanterna.
            </seg>
            <seg n="7415bb4e">
              Cybersäkerheten och hotbilden präglas i dag i allt större utsträckning
              av digitaliseringens frammarsch. Sårbarheten blir väldigt tydlig
              just när det handlar om digitaliseringen. Det kan bli en fullständig
              utslagning om det sker en cyberattack som påverkar strömförsörjninge
              n och leder till it ‑ och telehaveri och annat. I förra veckans
              interpellationsdebatt pratade vi bland annat om vindkraftverk
              i Sverige som på många sätt inte har lösenord; man kan alltså
              komma åt dem.
            </seg>
            <seg n="975ad1fc">
              Riksrevisionen gjorde redan 2007 en väldigt bra granskning som
              är aktuell än i dag med bäring på den sårbarhet som vi har i digitala
              tjänster. Där pratar man om att det behövs en långsiktig strategi
              för gemensamma övningar och att det bör finnas en tjänsteman i
              beredskap inom det finansiella systemet. En av mina frågor är:
              Finns det en TIB, en tjänsteman i beredskap, för de finansiella
              funktionerna i samhället?
            </seg>
            <seg n="199e12f1">
              Man sa också i den här rapporten att myndigheterna bör komplettera
              sina krisplaner med åtgärder som behövs för att kunna samverka
              med andra aktörer som kan bidra till att höja beredskapen i betalningssystemet.
              Jag delar den uppfattning ministern ger uttryck för i interpellationssvaret:
              Marknaden har ett stort ansvar, men det behövs självklart också
              ett ansvar från staten. Det är detta min andra fråga gäller, och
              den skulle jag också vilja få svar på.
            </seg>
            <seg n="116f6ab2">
              Frågorna är alltså: Finns det i dag en tjänsteman i beredskap
              i den finansiella sektorn? Vilket övergripande ansvar har staten
              för att se till att kontanthanteringen fungerar vid ett större
              avbrott?
            </seg>
          </u>
          <note type="speaker" n="7e42539a">
            Anf. 19 Statsrådet PER BOLUND (MP):
          </note>
          <u who="Q5581337" xml:id="i-e5535d203352c184-1" n="ccc6f10b">
            <seg n="9ebfbb93">
              Fru talman! Jag tackar både Saila Quicklund och Lotta Finstorp
              för viktiga frågeställningar. Vi är inne i en stor omställning
              av vårt samhälle, en digitalisering som påverkar inte bara finansmarknaden
              utan hela vårt samhälle. Det är viktigt att hela tiden lyfta fram
              perspektiv på hur denna omställning påverkar olika delar av samhällets
              funktioner och vår beredskap inför framtiden.
            </seg>
            <seg n="982a8b77">
              Eftersom det är två olika frågeställningar, dels om påverkan
              på vårt samhälle i dag i fredstid, när allting löper på som vanligt,
              dels om vad som händer i en krissituation eller till och med ett
              krigstillstånd, tänkte jag också dela upp svaren lite grann.
            </seg>
            <seg n="6e937440">
              Vi börjar med utvecklingen i vårt samhälle, till exempel på landsbygden.
              Hur ska man kunna se till att vi kan klara av både insättningar
              och uttag i hela landet? Precis som frågeställarna pekar på har
              utvecklingen gått snabbt. Den är i hög grad efterfrågedriven,
              vilket också är viktigt. Det finns en stark efterfrågan på digitala
              betalningslösningar och digitala finansiella tjänster. För många
              människor i vårt samhälle har det här inneburit en betydligt lättare
              vardag. Jag är personligen själv väldigt glad över att kunna göra
              bankaffärer när som helst från min dator i stället för att behöva
              stå i kö på banken före kl. 15, som tidigare generationer har
              varit tvungna att göra. Det är klart att det också möjliggör många
              nya tjänster som annars inte skulle ha kommit i fråga. Till exempel
              går utvecklingen av fintech, den finansiella tekniken, väldigt
              snabbt framåt. Mycket av detta är positivt.
            </seg>
            <seg n="0b2b1406">
              Men när det sker en stor samhällsomvandling, som den som nu håller
              på att ske, kommer det självklart också att uppstå problem som
              vi behöver lösa längs vägen. Till exempel är såklart utsatta konsumentgrupper
              en frågeställning som vi måste hitta ett sätt att hantera. Det
              är också så att man ska ha tillgång till grundläggande betaltjänster
              och ett finansiellt system i hela landet. Där har vi vidtagit
              åtgärder i form av betaltjänstombud. Vi har bevakning från våra
              länsstyrelser och möjlighet att gå in med insatser med finansiering
              från Post- och telestyrelsen. Vi har också haft ett antal rundabordssamtal
              med alla aktörer, både myndigheter och banker, för att kunna hitta
              vägar framåt.
            </seg>
            <seg n="2b3b7602">
              Här är det viktigt att poängtera att olika banker på en marknad
              som präglas av fri konkurrens har sett lite olika på de här frågeställningarna.
              Det finns bankkedjor som har mer kontanthantering. Som konsument
              har man såklart möjlighet att välja den bank som man själv tycker
              uppfyller ens krav som kund bäst. Tycker man att kontanthantering
              är viktigt har man i många fall möjlighet att välja en bank som
              motsvarar de krav man ställer.
            </seg>
            <seg n="0c907bd4">
              Men det här är en fråga som vi har anledning att hela tiden följa.
              Inte minst har den parlamentariska Riksbankskommittén fått regeringens
              uppdrag – som också baseras på ett tillkännagivande från riksdagen
              – att gräva djupt i de här frågorna, för det är komplicerade frågor.
              Detta är ingenting som man ska kasta ur sig förslag om lättvindigt,
              utan det krävs en ganska djup grad av eftertanke för att hitta
              åtgärder som fungerar.
            </seg>
            <seg n="4440488d">
              Jag vill nu säga något om hanteringen i kris och krig. Detta
              är ett område där regeringen har lagt in en betydligt högre växel
              och där jag också finner att det finns ett starkt stöd, dels från
              våra myndigheter som har ansvar för försvar av landet i krislägen
              och krigssituationer, dels här i Sveriges riksdag. Regeringen
              har sagt till våra myndigheter att vi behöver vara betydligt bättre
              beredda på att kunna klara av störningar i vårt samhälle i kris.
              Det gäller självklart också den finansiella sektorn.
            </seg>
            <seg n="c1dc392b">
              Här har myndigheterna tagit stora steg framåt. Man ökar till
              exempel samarbetet, även med till exempel Försvarsmakten, för
              att kunna säkerställa att viktiga funktioner bibehålls även i
              krissituationer och i krigstillstånd. Det har skett utbildningar.
              Man har deltagit i övningar för att kunna hantera det här på ett
              bra sätt. Man analyserar myndigheternas ansvarsområden för att
              se till att man har bra beredskap samt utser personer som är särskilt
              ansvariga för utvecklingen.
            </seg>
            <seg n="dbd97063">
              Vi har självklart påbörjat detta arbete, men det är ett arbete
              som kräver lång tid för att byggas upp. Beredskap tar lång tid
              att bygga upp. Tyvärr går det snabbt att rasera den. Det här är
              ett arbete som vi behöver fortsätta med långsiktigt.
            </seg>
          </u>
          <note type="speaker" n="ae4506d0">
            Anf. 20 SAILA QUICKLUND (M):
          </note>
          <u who="Q4973765" xml:id="i-987cd7d67561e6a9-1" n="fa192104">
            <seg n="5266d96c">
              Fru talman! Jag tackar statsrådet för svaret. Försvarsberedningen
              konstaterar att utvecklingen har ökat sårbarheten inför långvariga
              elavbrott och fallerande elektroniska kommunikationer. Det finansiella
              systemet är ju beroende av både elförsörjning och fungerande elektroniska
              kommunikationer. Det vet vi.
            </seg>
            <seg n="3b0ac358">
              Dessutom utgör infrastrukturen ett mål för fiender inför och
              under ett väpnat angrepp. Det innebär att vi måste planera och
              förbereda oss för hur vi säkerställer att det finansiella systemets
              grundläggande funktioner fungerar även om det saknas elektricitet
              och elektroniska kommunikationer.
            </seg>
            <seg n="f8c1ac16">
              Försvarsberedningen konstaterar även i dag tre saker:
            </seg>
            <seg n="7fdfa743">
              Det är allvarligt och måste beaktas.
            </seg>
            <seg n="c44f00d6">
              Rikssystemet används i dag för att hantera de manuella reservrutinerna.
              Men de är mycket begränsade, personalintensiva och tar också lång
              tid att genomföra. Dessutom tar det lång tid att återställa systemet
              efter ett avbrott.
            </seg>
            <seg n="a7ef8b25">
              Skulle kontantbrist uppstå eller om förtroendet för den inhemska
              valutan skadas blir det ofta kontanter i utländska valutor, till
              exempel dollar eller euro, som fungerar som alternativa betalningsmedel.
              Det är också vanligt med handel på kredit, om det finns förtroende
              mellan köpare och säljare, eller byteshandel.
            </seg>
            <seg n="4dfbc38b">
              Försvarsberedningen understryker i sin rapport att Sveriges befolkning
              måste ha förutsättningar för att upprätthålla grundläggande ekonomiska
              transaktionsmöjligheter genom tillgång till kontanter, alternativa
              betalningsmedel eller någon form av statliga krediter.
            </seg>
            <seg n="82f68ca8">
              Eftersom kontantanvändningen gått ned så snabbt det senaste decenniet
              anser Försvarsberedningen också att befolkningen måste informeras
              om hur länge den förväntas klara sig utan betalningsmedel som
              är beroende av att elförsörjning eller elektroniska kommunikationer
              fungerar.
            </seg>
            <seg n="95c6b20d">
              Mina frågor till statsrådet blir: Hur mycket av informationen
              har kommit ut till gemene man? Vad tror vi om det? Hur mycket
              av det har verkligen nått ut? Hur ska informationen nå landets
              befolkning? Nu är det mest vi initierade som har kunskaper, även
              om frågeställningarna börjar komma i större omfattningen.
            </seg>
            <seg n="b70c1a6b">
              Försvarsberedningen var tydlig med att befolkningen måste informeras
              om hur länge den förväntas klara sig utan betalningsmedel som
              är beroende av elförsörjning och elektroniska kommunikationer.
              Hur ser planen ut? Vad är tidsperspektivet?
            </seg>
          </u>
          <note type="speaker" n="d7daa81d">
            Anf. 21 LOTTA FINSTORP (M):
          </note>
          <u who="Q4948092" xml:id="i-cc344d78e61a51cb-1" n="d3fdc2ae">
            <seg n="14ea6852">
              Fru talman! Jag är glad över att finansmarknadsministern säger
              att regeringen nu har lagt in en högre växel. Det behövdes verkligen.
              Som sista land i EU har Sverige antagit en cyber- och informationssäkerhetsstrategi.
              Det är bra att den finns på plats, men det har tagit väldigt lång
              tid.
            </seg>
            <seg n="7fffa4c2">
              Enligt FRA utsätts Sverige för någonstans runt 10 000 statssanktione
              ­ rade cyberaktiviteter i månaden. Man hävdar även att hoten ökar
              i styrka och omfattning. Vi har nog hittills varit ganska aningslösa
              inför detta och hur vi måste säkra upp – och bara en sådan sak
              som betalningstjänsterna i samhället.
            </seg>
            <seg n="52aa92f5">
              Det finns mycket annat som kan slås ut. Men här gäller det att
              människor inte kan handla för att det inte finns någonstans där
              de kan betala med till exempel Swish därför att strömmen inte
              längre finns där. Det är en växande hotbild och en problematik
              som drabbar gemene man på ett mycket påtagligt sätt.
            </seg>
            <seg n="69a1f993">
              Både FRA, Must och Säpo uttrycker i sina årsrapporter att det
              finns stora brister i Sveriges säkerhetsskydd på cyberområdet.
              Det är exakt bland annat detta som kommer att påverka gemene man.
              Det är bråttom att säkra våra system. Det är bra att det är tillsatt
              en utredning, och vi ser fram emot att den ska komma på plats.
              Jag hoppas att vi inte blir omsprungna ännu mer än vad vi redan
              har blivit.
            </seg>
            <seg n="4fe1a877">
              Jag har en fråga. Hur länge kan det elektroniska betalningssystemet
              ligga nere utan att det i någon högre grad skulle påverka samhället?
              Finns det någon uppfattning? Det kanske kommer i utredningen sedan.
              Jag kan bara gissa. Men jag tror inte att det kan ligga nere särskilt
              länge förrän det påverkar oss väldigt mycket och väldigt negativt.
            </seg>
            <seg n="b838eed9">
              Försvarsberedningen har, precis som kollegan Saila Quicklund
              säger, tagit fram väldigt tydliga skrivningar om det finansiella
              systemet och totalförsvaret. Där konstateras att Riksbanken har
              minimerat den egna lagerhållningen av sedlar och mynt och att
              statsmakterna förlitar sig starkt på ett fåtal privata aktörer.
            </seg>
            <seg n="9e5a06bd">
              Det är lite grann som ministern säger i svaret. De privata aktörerna
              ska förse oss med och hantera kontanter i samhället. Det tycker
              jag är helt rätt, absolut.
            </seg>
            <seg n="f535936b">
              Det handlar om den dagen det är ett hot mot staten. Det kan vara
              sådan banal sak, om man får säga det, som att strömförsörjningen
              slås ut. Då är vi verkligen illa ute. Det finns inte heller några
              lagkrav på bankerna att hantera kontanter eller tvingande lagkrav
              på näringsidkare som i många andra länder att ta emot kontantbetalningar.
            </seg>
            <seg n="2f893a05">
              Framför allt i Helsingfors tar många mindre företag, kaféer och
              så vidare inte längre emot kontanter av många olika skäl. Det
              kostar att sätta in kontanterna på banken. Men de ser det också
              ur ett rånperspektiv. Det är absolut förståeligt.
            </seg>
            <seg n="684268cf">
              Vi är stolta över att vi har kommit långt i digitaliserade betallösningar.
              Men vi ser också hotbilden om strömmen slås ut och sårbarheten.
              Det gäller att kunna arbeta på två arenor samtidigt, och det är
              lite grann en konst att balansera det.
            </seg>
            <seg n="9a0a2463">
              Jag tror att de flesta av oss vill att människor går över till
              digitala lösningar. Men vi ser den stora sårbarheten. Jag skulle
              vilja att ministern svarar mig, om det går att svara på frågan:
              Hur länge kan elektroniska betalningssystem ligga nere utan att
              det i någon högre grad skulle påverka samhället?
            </seg>
          </u>
          <note type="speaker" n="987b20b8">
            Anf. 22 Statsrådet PER BOLUND (MP):
          </note>
          <u who="Q5581337" xml:id="i-e5535d203352c184-2" n="ccc6f10b">
            <seg n="9c943e83">
              Fru talman! Till att börja med får jag sätta in frågan i ett
              perspektiv. Även om vi har sett en snabb minskning av användningen
              av kontanter i vårt samhälle är det inget som pekar på att vi
              är i ett eller ens i snabb takt på väg mot ett kontantlöst samhälle.
              Tvärtom har Riksbanken just gett ut en ny serie sedlar och mynt.
              Det är så gott som något ett tecken på att vi kommer att ha kvar
              kontanter i samhället under överskådlig framtid.
            </seg>
            <seg n="8c53c0c1">
              Det är viktigt att poängtera att även om man ganska snabbt kan
              se hur sårbara de elektroniska systemen kan vara innehåller även
              kontanthanteringen vissa delar av sårbarhet. Man kan tänka sig
              att det går lätt att byta sedlar och mynt mellan privatpersoner
              eller kanske i en lokal affär eller liknande. Men även frågeställarna
              har varit inne på att kontanter måste transporteras.
            </seg>
            <seg n="ac6d519f">
              Det är inte alltid som kontanterna är jämnt fördelade. Ibland
              är det för många på ett ställe och för få på ett annat ställe.
              Hela den strukturen måste hanteras och skötas även i en kris-
              eller krigssituation. Vi måste minnas att en av anledningarna
              till att kontanterna har minskat är att det har funnits ganska
              stora problem med kontanthanteringen.
            </seg>
            <seg n="7a63ec70">
              När jag växte upp var det nästan vardagsmat med till exempel
              rån av värdetransporter. Det är ett problem som har minskat ganska
              radikalt. Till viss del är det framdrivet av arbetsmiljöskäl.
              I till exempel kollektivtrafiken här i Helsingfors kan man inte
              använda kontanter. Det är framför allt för att chaufförerna helt
              enkelt var sårbara för rånrisker och ibland råkade väldigt illa
              ut.
            </seg>
            <seg n="57b56643">
              Det finns starka skäl på båda sidor i den här frågan. Därför
              är det viktigt att vi låter frågan hanteras i så god ordning som
              möjligt. Helst skulle jag vilja se en så bred parlamentarisk uppslutning
              som möjligt bakom det. Därför är det ett viktigt svar att kunna
              peka på den parlamentariska Riksbankskommittén där representanter
              för alla partier är närvarande.
            </seg>
            <seg n="5854d37c">
              Där ska man titta på bland annat just den fråga som Lotta Finstorp
              lyfter fram om lagkrav för kontanter. Skulle det gå att ta fram
              en lagstiftning som fångar upp problematiken och åtgärdar den
              på ett bra sätt? Norge brukar lyftas fram som ett exempel. Där
              finns en lag. Även i Norge ser vi en framväxt av bankkontor utan
              kontanthantering. Möjligen är det inte så lätt som man tror att
              hitta en lagstiftning som träffar rätt i det fallet.
            </seg>
            <seg n="2f57d274">
              Saila Quicklund lyfter fram frågan om informationen. Det är otroligt
              viktigt att vi som medborgare ska vara informerade om vad som
              förväntas av oss och hur vi kan skydda oss själva. Där har Myndigheten
              för samhällsskydd och beredskap fått i uppdrag att öka informationsspridningen
              till allmänheten. Den ska under våren ta fram ett nationellt informationsmaterial
              och redovisa det redan nu nästa månad i mars.
            </seg>
            <seg n="7f87cf1f">
              Under våren ska man också gå ut med bättre information till oss
              medborgare om hur vi kan skydda oss. Vad behöver vi till exempel
              ha för förråd hemma? Det är även möjligt att kontantfrågan kommer
              att täckas upp i det fallet.
            </seg>
            <seg n="883fd35b">
              Lotta Finstorp frågar mig hur länge samhället klarar sig utan
              digitala betalningslösningar. Det har inte jag någon detaljerad
              kunskap om. Däremot vet jag att irritationen från oss konsumenter
              växer väldigt snabbt. Det räcker med att vi inte kan få en betalning
              att gå igenom för att frustrationen snabbt ska växa. Det är klart
              att det också ger en ökad sårbarhet i form av att den tillit som
              vi behöver ha, särskilt i en krissituation, urholkas ganska snabbt
              när viktiga samhällsfunktioner fallerar.
            </seg>
            <seg n="17b9ff11">
              Det viktiga för mig är att vi måste jobba brett med frågan. Vi
              måste självklart skydda våra digitala betalningslösningar, se
              till att de är robusta och att de klarar av att stå emot krissituationer.
              De måste klara av att vara redundanta. Om det skulle falla igenom
              på ett sätt får man försöka hitta ett annat system för att se
              till att de upprätthålls.
            </seg>
            <seg n="bede97a9">
              Vi måste också förbereda oss bredare för att klara av kris- och
              krigs ­ situationer. Det arbetet pågår nu med full fart i alla
              våra myndigheter, och särskilt i de 46 myndigheter som är speciellt
              utpekade i denna viktiga upp ­ gift.
            </seg>
          </u>
          <note type="speaker" n="4b1f7911">
            Anf. 23 SAILA QUICKLUND (M):
          </note>
          <u who="Q4973765" xml:id="i-987cd7d67561e6a9-2" n="fa192104">
            <seg n="d5c4848f">
              Fru talman! Tack, statsrådet, för svaret! Detta är en fråga som
              jag tror kommer att öka i betydelse. Frågorna blir fler, och det
              är viktigt att vi har en stor tydlighet när det gäller detta.
              Annars skapar det en ännu större oro bland människor. Man upplever
              att man vill ta del av detta, och det är också därför vi har ställt
              interpellationerna.
            </seg>
            <seg n="c26dcf24">
              Kontanthanteringsfrågan har två delar. Jag bor i ett landsbygdslän
              och har förståelse för betydelsen av att vi kan säkerställa kontanthanteringen.
              När jag hör näringslivsföreträdare uttrycka detta säger de att
              det är väldigt dyrt för dem. Det finns också förväntningar på
              att de privata ska lösa situa ­ tionen. Det är tufft för en mindre
              företagare att stå mot bankerna i en sådan här fråga eller på
              annat sätt. Detta är ett delat ansvar där samhället, inte minst
              regeringen, har ett stort ansvar för att se över det hela. Detta
              ansvar uttrycker man också att man kommer att ta, och det gläder
              mig. Förutsätt ­ ningarna är också väldigt olika vad gäller landsbygden,
              med bättre eller sämre bredbandsutbyggnad och mobiltäckning.
            </seg>
            <seg n="137d8bf3">
              Den andra aspekten som vi har debatterat i dag handlar om att
              vi måste göra Sverige mer motståndskraftigt, både civilt och militärt.
              Också här kommer kontanthanteringsfrågan upp, och den kommer att
              spela en stor roll då risken med en attack mot elektronisk betalning
              gör att tillgången till kontanter kommer att bli en vital fråga.
            </seg>
            <seg n="0005cc6f">
              Jag, och många med mig, tycker att det här är viktigt. Jag kommer
              att följa regeringens arbete i frågan. Kanske får vi anledning
              att mötas igen i en liknande debatt.
            </seg>
          </u>
          <note type="speaker" n="23423364">
            Anf. 24 LOTTA FINSTORP (M):
          </note>
          <u who="Q4948092" xml:id="i-cc344d78e61a51cb-2" n="d3fdc2ae">
            <seg n="b0398a33">
              Fru talman! Tack, ministern, för en viktig debatt! Precis som
              min kollega Saila Quicklund säger kommer vi säkert att mötas ytterligare
              i dessa frågor.
            </seg>
            <seg n="798f4baf">
              Försvarsberedningen understryker att man måste jobba mer i hängrännor
              än i stuprör avseende totalförsvaret. Just denna fråga är en sådan.
              Vi måste få en cybersäkerhet som är värd namnet och där vi känner
              oss trygga. Man måste då se till både den civila beredskapen och
              Försvarsmaktens beredskap.
            </seg>
            <seg n="8c11e1a1">
              I Försvarsberedningens arbete och i dokumentationen talar man
              bland annat om totalförsvarsplaneringen i den finansiella sektorn,
              som till exempel måste innefatta relevanta krigsplaceringar. Värdetransportpersonal
              och bankpersonal måste finnas involverade i totalförsvarets arbete
              när vi ska försöka säkra detta både på den civila sidan och på
              försvarssidan.
            </seg>
            <seg n="66100826">
              I betänkandet Svensk kontanthantering 2014, som ministern tidigare
              hänvisade till, handlar det mycket om kontanthanteringskedjan.
              Med nya betalningslösningar måste det finnas en bra kedja i samhället
              som förser såväl banker som företag och personal med kontanter,
              om man nu måste använda det. Det finns mycket bra i betänkandet.
            </seg>
            <seg n="38edda1d">
              Jag läste en granskning som Svenska Dagbladet gjort som visade
              att om Riksbanken skulle utsättas för en cyberattack skulle konsekvenserna
              kunna bli förödande inte bara för enskilda utan för hela Sverige
              som na ­ tion. Det är precis det vi är inne på och diskuterar
              här.
            </seg>
            <seg n="134d09d6">
              Vi har en aningslöshet i Sverige. Vi tror inte att vi kommer
              att drabbas av detta, och därför har vi inte heller förberett
              oss riktigt. Men hur behöver vi, privatpersoner och mindre företag,
              egentligen förbereda oss? Vad anser ministern om detta? Ska vi
              ha kontanter hemma så att det räcker en månad, eller hur ska det
              se ut?
            </seg>
          </u>
          <note type="speaker" n="9f659a35">
            Anf. 25 Statsrådet PER BOLUND (MP):
          </note>
          <u who="Q5581337" xml:id="i-e5535d203352c184-3" n="ccc6f10b">
            <seg n="060e875e">
              Fru talman! Också jag vill tacka för en värdefull debatt i en
              viktig fråga, som vi har all anledning att fortsätta att diskutera
              och att försöka hitta lösningar på. Hur kan samhället öka sin
              robusthet? Hur kan vi klara av att säkerställa samhällets viktigaste
              funktioner när vi blir utsatta för störningar, påfrestningar eller
              i värsta fall aggressioner från andra länder eller parter?
            </seg>
            <seg n="9242417b">
              Det är ett omfattande arbete där vi behöver fundera på djupet
              på hur vi kan se till att vi har förmågan att stå emot störningar.
              Det gäller såklart även finanssektorn med finansiella funktioner
              och tjänster och även betaltjänster. Det är en fråga där regeringen
              redan arbetar intensivt och där vi kommer att fortsätta att arbeta
              intensivt också framöver.
            </seg>
            <seg n="1145b75a">
              Ibland är det, åtminstone inledningsvis, lättare att visa på
              utmaningar och problem som behöver lösas, men svaren kräver också
              ibland ganska gott om tid och även expertkunskap för att tränga
              in på djupet och hitta de rätta lösningarna.
            </seg>
            <seg n="9affdf80">
              Därför tycker jag att det är viktigt och självklart att vi fortsätter
              att diskutera och debattera och försöker komma med lösningar.
              Men i slutändan är det de som våra partier har utsett och som
              sitter i Riksbankskommittén, och som har ett gediget expertstöd
              från myndigheter och från andra experter i samhället, som också
              har att ta fram de slutgiltiga förslagen. Riksbankskommittén kommer
              att lämna sitt förslag redan nästa år, så det är inte särskilt
              lång tid vi behöver vänta på det.
            </seg>
            <seg n="492497ca">
              Där kommer man att titta på hur betalningsfunktionerna och kontanthanteringen
              fungerar i dag, i fredstid, men även på möjligheterna till ett
              robust, säkerställt system som fungerar även om vi skulle drabbas
              av olika former av störningar. Jag hoppas att Moderaterna spelar
              in förslag och tankar och engagerar sig i kommitténs arbete framöver,
              för det är ett otroligt viktigt arbete.
            </seg>
            <seg n="eddbc8cb">
              Regeringen kommer att fortsätta att arbeta med frågan. Vi kommer
              inte bara att invänta Riksbankskommittén, utan vi kommer också
              att engagera oss och se till att beredskapen ökar i samhället
              överlag.
            </seg>
          </u>
          <note n="b61b04fb">
            Överläggningen var härmed avslutad.
          </note>
          <note n="6d625e06">
            § 9 Svar på interpellation 2017/18:282 om Lantmäteriets handläggningstider
          </note>
          <note type="speaker" n="28c29afa">
            Anf. 26 Statsrådet PETER ERIKSSON (MP):
          </note>
          <u who="Q470630" xml:id="i-0a861a3b90937249-0" n="ccc6f10b">
            <seg n="b5f9f321">
              Fru talman! Lars Beckman har frågat mig vilka åtgärder jag vidtar
              i min tjänsteutövning för att korta handläggningstiderna för lantmäteriförrättningar
              när det gäller enskilda vägar.
            </seg>
            <seg n="9a50039a">
              I sin fråga hänvisar Lars Beckman bland annat till ett konkret
              förslag med förenklingar för att snabba på och sänka kostnaderna
              för att ändra andelstal i gemensamhetsanläggningar. Detta avser
              det förslag som Riksförbundet Enskilda Vägar (REV) har lämnat
              till regeringen om möjlighet för samfällighetsföreningar att själva
              ändra andelstalen för de fastigheter som ingår i den gemensamhetsanläggning
              som föreningen förvaltar.
            </seg>
            <seg n="d84461d5">
              Lagstiftningen kring gemensamhetsanläggningar har genomgått förenklingar,
              senast år 2015. När det gäller ändringar av regelverk är det dock
              viktigt att dessa inte bara bidrar till ökad effektivitet utan
              även upprätthåller rättssäkerheten. Statsrådet Fritzon har så
              sent som i oktober i fjol besvarat en fråga från Lars Beckmans
              partikollega Cecilia Widegren som berör REV:s förslag och de invändningar
              som förts fram mot det.
            </seg>
            <seg n="32dbff90">
              Problemet med Lantmäteriets långa handläggningstider inom fastighetsbildningsverksamheten
              kan dock inte åtgärdas enbart med ändrad lagstiftning. Jag vill
              betona att det kommer att krävas ett betydligt bredare grepp och
              fler åtgärder än så för att nå målet med rimliga handläggningstider.
              Regeringen har vidtagit och fortsätter att vidta en rad sådana
              åtgärder för att komma till rätta med Lantmäteriets långa handläggningstider.
              Detta har jag så sent som i augusti respektive november i fjol
              svarat Lars Beckmans partikollegor Sten Bergheden och Jan R Andersson.
            </seg>
            <seg n="3949fe3c">
              Lantmäteriet fick i sitt regleringsbrev för 2018 i uppdrag att
              vidareutveckla sin redovisning och analys av handläggningstider
              både för de kommunala lantmäterimyndigheterna och den statliga
              lantmäterimyndigheten. Dessa är ett första steg för att göra det
              möjligt att kunna mäta effekten av olika åtgärder samt vid behov
              kunna prioritera och vidta ytterligare åtgärder. Uppdragen bygger
              på Statskontorets rapport från regeringsuppdraget att utvärdera
              organiseringen av fastighetsbildningen med mera. Statskontorets
              övriga förslag bereds nu inom Regeringskansliet.
            </seg>
            <seg n="fce4b511">
              Den 13 december 2017 utsåg regeringen Susanne Ås Sivborg till
              ny generaldirektör för Lantmäteriet. Tidigare under året har regeringen
              även stärkt Lantmäteriets ledning genom att utse fyra nya styrelseledamöter,
              däribland en ny styrelseordförande. Den nya generaldirektören
              tillträdde sin tjänst den 1 januari i år och det är regeringens
              bedömning att hon till sammans med den förnyade styrelsen har
              förutsättningar att ta ett helhetsgrepp om Lantmäteriet och dess
              fastighetsbildningsverksamhet för att möta de utmaningar myndigheten
              står inför.
            </seg>
            <seg n="9ff94fd1">
              Jag kommer att fortsätta följa handläggningstidernas utveckling
              och effekten av vidtagna åtgärder. Om de av Lantmäteriet och regeringen
              vidtagna åtgärderna inte visar sig vara tillräckliga kommer jag
              att ytterligare skärpa kraven på myndigheten för att minska handläggningstiderna.
            </seg>
          </u>
          <note type="speaker" n="72254d5d">
            Anf. 27 LARS BECKMAN (M):
          </note>
          <u who="Q5596130" xml:id="i-2d712e8ca9d5d6f4-4" n="f809777a">
            <seg n="e68104ec">
              Fru talman! Vi kommer att ha två interpellationsdebatter i dag
              som handlar om Lantmäteriet. De är inte lika glödheta som den
              om vedspisupproret som min kollega Carl-Oskar Bohlin kommer att
              debattera med statsrådet sedan, men denna fråga är viktig. Det
              här handlar om samhällets basservice. Det här handlar om möjligheterna
              att leva och bo på landsbygden och att driva företag på landsbygden.
            </seg>
            <seg n="6c4cee96">
              Jag har rest runt i mitt hemlän, Gävleborgs län, och i resten
              av Sverige, och jag har mött både småföretagare och andra som
              är djupt bekymrade över Lantmäteriets handläggningstider och konsekvenserna
              av dem.
            </seg>
            <seg n="7edbb191">
              När det gäller enskilda vägar – det här vet statsrådet men kanske
              inte den som ser den här debatten – är den allra största delen
              av Sveriges vägnät just enskilda vägar. Det rör sig om totalt
              44 000 mil, varav endast 7 800 mil får statsbidrag.
            </seg>
            <seg n="a36f9a8f">
              Då funderar jag på det som statsrådet säger om att man bereder
              frågor inom Regeringskansliet. Av svaret verkar det som att man
              delar synen på bilden som jag har gett av att det är ett problem
              med långa handläggningstider. Jag såg att i januari 2018 låg 2
              000 vägförrättningar hos det statliga lantmäteriverket för handläggning.
              Man avslutar ungefär 1 100 förrättningar per år. Det innebär alltså
              att det krävs betydligt mer för att de här frågorna ska lösa sig.
            </seg>
            <seg n="c2cce966">
              Det man blir nyfiken på – det är möjligt att statsrådet har sparat
              informationen till sitt nästa anförande – är när regeringen kommer
              att göra någonting. När kommer man att göra regelförenklingar?
              När kommer man att åtgärda frågan så att det inte ligger 2 000
              förrättningar och väntar?
            </seg>
            <seg n="4424d86b">
              Precis som statsrådet säger i sitt svar har Riksförbundet Enskilda
              Vägar med 12 000 vägföreningar som medlemmar – det är 2 miljoner
              fastighetsägare som har del i enskilda vägar – konstaterat att
              lagstiftningen inte fungerar och att det behövs förändringar.
            </seg>
            <seg n="b865417d">
              Det vore intressant att få reda på när regeringen kommer att
              sluta bereda frågor och i stället lägga fram konkreta förslag.
            </seg>
          </u>
          <note type="speaker" n="26f4254f">
            Anf. 28 Statsrådet PETER ERIKSSON (MP):
          </note>
          <u who="Q470630" xml:id="i-0a861a3b90937249-1" n="ccc6f10b">
            <seg n="c0bc3ecc">
              Fru talman! Jag är den förste att instämma i att långa handläggningstider
              hos Lantmäteriet är ett problem. Det var en av de första frågorna
              som jag började arbeta med när jag tillträdde för drygt ett och
              ett halvt år sedan.
            </seg>
            <seg n="4739cece">
              Det har hänt saker. Vi har bytt ut större delen av styrelsen
              i Lantmäteriet och har en ny styrelseordförande och en ny generaldirektör
              som tillträdde så sent som den 1 januari i år. Det måste man väl
              ändå säga är åtgärder.
            </seg>
            <seg n="7dfb6309">
              Sedan har vi också ställt krav på Lantmäteriet genom regleringsbreven.
              Det är en rad olika krav och uppdrag som Lantmäteriet har fått
              under det senaste året, och man har också börjat svara ordentligt
              på dem.
            </seg>
            <seg n="2bd0d2b4">
              Men vi ska också komma ihåg att det inte är hela Lantmäteriet
              vi pratar om. Det finns delar inom myndigheten som inte har långa
              handläggningstider och som man inte ska skjuta på i de här frågorna.
              Men det finns en del saker, och det handlar bland annat om fastighetsbildningen,
              som tar alldeles för lång tid. Det beror naturligtvis delvis på
              att vi nu för tiden bygger mycket mer än vad vi gjorde tidigare.
              Det handlar också om att det är brist på kompetens för att man
              under lång tid har utbildat alldeles för få nya tjänstemän inom
              det här området.
            </seg>
            <seg n="f9ed1bc2">
              Kompetensfrågan är inte så lätt att snabbt komma till rätta med.
              Vi har från regeringens sida bidragit till att man nu startar
              nya lantmäteriutbildningar, bland annat i Uppsala. Det kommer
              på sikt att bidra till lösningar, men man måste på kort sikt klara
              av den här frågan inom Lantmäteriets organisation genom effektiviseringar
              och förändringar som kan bidra till kortare handläggningstider.
            </seg>
            <seg n="5a08a80d">
              När det gäller frågan om enskilda vägar kan en ändring i lagstiftningen
              antagligen ha en begränsad effekt. Det är möjligt att det skulle
              kunna bidra till en effektivisering. Jag håller med om det. Men
              man måste också, som statsrådet Fritzon tidigare har sagt, titta
              på rättssäkerhetsfrågorna i samband med det här. Rent konkret
              ligger den uppgiften inte inom mitt ansvarsområde, och jag kan
              inte komma med någon annan bedömning än den man gör på Justitiedepartementet
              i den frågan.
            </seg>
          </u>
          <note type="speaker" n="648143a3">
            Anf. 29 LARS BECKMAN (M):
          </note>
          <u who="Q5596130" xml:id="i-2d712e8ca9d5d6f4-5" n="f809777a">
            <seg n="63c4a1b4">
              Fru talman! Tack för svaret, statsrådet! Jag tror att det är
              viktigt att ta den här frågan på stort allvar. Den berör alltså
              2 miljoner fastighetsägare.
            </seg>
            <seg n="0d096c4d">
              Det finns konkreta förslag. Nu blir det här lite tekniskt, men
              det handlar egentligen om att vägföreningarna själva ska kunna
              besluta om andelstal. Det vore en konkret regelförändring som
              skulle fungera väldigt väl. Den lagstiftningen finns i dag inom
              bostadsrättsföreningarnas område där medlemmarna har den rätten.
              Det är alltså ingen främmande lagstiftning som ska plockas fram,
              utan man skulle mycket väl kunna göra det här.
            </seg>
            <seg n="d14a902e">
              I svaret som statsrådet gav här i sitt första inlägg talade han
              om övriga förslag som nu bereds inom Regeringskansliet. Det är
              klart att många, förmodligen inte minst de 2 miljoner fastighetsägarna,
              är nyfikna på när regeringen kommer att ta fram de förslagen.
              Och vad är det för frågor rent konkret som statsrådet närmast
              ser som bereds och är lämpligast att lägga fram?
            </seg>
            <seg n="7c38cd55">
              Det tror jag vore ett oerhört värdefullt besked till alla dem
              som berörs av de här frågorna.
            </seg>
          </u>
          <note type="speaker" n="02657da9">
            Anf. 30 Statsrådet PETER ERIKSSON (MP):
          </note>
          <u who="Q470630" xml:id="i-0a861a3b90937249-2" n="ccc6f10b">
            <seg n="b60fc7a3">
              Fru talman! Jag kan svara för min del att vi har en kontinuerlig
              dialog med Lantmäteriet. Just nu väntar vi på att den nya generaldirektören
              tillsammans med sin styrelse tar fram en plan för hur man ska
              jobba systematiskt för att få ned handläggningstiderna hos myndigheten.
              Man måste ge den nya generaldirektören lite mer än ett par veckor
              för att kunna ta fram den planen, men den kommer att komma inom
              kort.
            </seg>
            <seg n="d5045f49">
              De förslag och de arbetsformer och vägar som den nya styrelsen
              och generaldirektören enas om är närmast det som jag syftar på
              i den här frågan.
            </seg>
            <seg n="a1ea9867">
              Sedan kan det finnas lagstiftning som främst bereds inom Justitiedepartementet,
              och det kan hända att vi också kommer fram med saker där. Men
              jag tror att det här bredare greppet inom Lantmäteriet och hur
              man organiserar sig, alltså hur man använder kompetensen för att
              utnyttja den bättre inom organisationen och hur man organiserar
              sig i övrigt är de viktigaste frågorna för att se till att myndigheten
              blir effektivare och snabbare i sin handläggning framöver.
            </seg>
          </u>
          <note type="speaker" n="5a2eb5ad">
            Anf. 31 LARS BECKMAN (M):
          </note>
          <u who="Q5596130" xml:id="i-2d712e8ca9d5d6f4-6" n="f809777a">
            <seg n="cc715a8e">
              Fru talman! Effektiviteten inom Lantmäteriet ska vi diskutera
              i nästa interpellationsdebatt. Jag ber alltså att få återkomma
              till det. Nu handlar det om enskilda vägar och de 2 miljoner fastighetsägare
              som i dag får vänta väldigt länge på att få andelstalen fördelade.
            </seg>
            <seg n="8bb271f8">
              Det finns en lagstiftning som fungerar väl inom bostadsrättens
              område. Det vore angeläget att införa en förenklingsreform som
              ger alla vägföreningar rätt att själva besluta om andelstal. Riksförbundet
              Enskilda Vägar har lämnat ett konkret och väldigt bra förslag
              utifrån vilket regeringen relativt snabbt och enkelt skulle kunna
              utreda och ta fram en åtgärd för konkret effektivisering. Det
              skulle avlasta Lantmäteriet. Ett sådant förslag och en sådan lag
              skulle kunna leda till att alla ärenden på Lantmäteriet påskyndades.
            </seg>
            <seg n="2b9c0f2e">
              Är statsrådet beredd att driva fram en sådan lagstiftning?
            </seg>
          </u>
          <note type="speaker" n="766736f9">
            Anf. 32 Statsrådet PETER ERIKSSON (MP):
          </note>
          <u who="Q470630" xml:id="i-0a861a3b90937249-3" n="ccc6f10b">
            <seg n="ea2713fc">
              Fru talman! Det är bra om vi kan föra fram ändrad lagstiftning
              som förenklar och effektiviserar arbetet. Det här är ett sådant
              förslag.
            </seg>
            <seg n="1ebd89e8">
              Jag tackar Lars Beckman för att han lyfter upp frågan. Jag håller
              med om att den inte är oväsentlig. Men de invändningar som har
              rests om rättssäkerhet för andelsägare, i praktiken minoritetsdelägare,
              i föreningarna måste också tas på allvar. Det gäller. Man måste
              ta till vara deras intressen när man gör en sådan förändring.
              Det är skälet till att det inte har gått att lösa frågan snabbt.
            </seg>
            <seg n="e845bd3b">
              Jag hoppas dock att vi ska kunna komma framåt även i den här
              frågan framöver.
            </seg>
          </u>
          <note n="b61b04fb">
            Överläggningen var härmed avslutad.
          </note>
          <note n="efb988e1">
            § 10 Svar på interpellation 2017/18:290 om kommunal lantmäterimyndighet
          </note>
          <note type="speaker" n="f6dba462">
            Anf. 33 Statsrådet PETER ERIKSSON (MP):
          </note>
          <u who="Q470630" xml:id="i-0a861a3b90937249-4" n="ccc6f10b">
            <seg n="198a0c1c">
              Fru talman! Nu ska vi alltså i stället diskutera de långa handläggningstiderna
              hos Lantmäteriet.
            </seg>
            <seg n="bb0115a1">
              Lars Beckman har frågat mig vilka åtgärder jag avser att vidta
              för att komma till rätta med just de långa handläggningstiderna
              hos Lantmäteriet, och i så fall när. Han har också frågat mig
              vilka åtgärder jag och regeringen avser att vidta för att underlätta
              för enskilda kommuner, till exempel Ljusdals kommun, att inrätta
              en egen kommunal lantmäterimyndighet för att på så sätt kunna
              korta de långa handläggningstiderna. Det här är alltså en diskussion
              om samma sak, fast ur ett annat perspektiv.
            </seg>
            <seg n="a768b288">
              När det gäller Lars Beckmans första fråga besvarade jag så sent
              som i januari, november samt augusti i fjol likalydande frågor
              från hans partikollegor John Widegren, Jan R Andersson och Sten
              Bergheden. Med hänsyn till den korta tid som har gått sedan jag
              besvarade dessa frågor får jag, åtminstone delvis, hänvisa till
              de svar jag har lämnat tidigare.
            </seg>
            <seg n="be5b3b94">
              När det gäller Lars Beckmans andra fråga besvarade jag en motsvaran
              ­ de fråga från honom i maj i fjol. Jag redogjorde då bland annat
              för hur en ansökan om kommunal lantmäterimyndighet hanteras och
              för att prövningen av en sådan sker på rättsliga grunder.
            </seg>
            <seg n="c54834ca">
              I januari 2017 gav regeringen Statskontoret i uppdrag att utvärdera
              hur organiseringen av fastighetsbildningen i en statlig lantmäterimyndighet
              och ett antal kommunala lantmäterimyndigheter fungerar utifrån
              kraven på en enhetlig, rättssäker och effektiv fastighetsbildning.
              Uppdraget slutrapporterades den sista oktober 2017.
            </seg>
            <seg n="829d4756">
              I slutrapporten konstaterar Statskontoret bland annat att det
              uppdelade huvudmannaskapet – att det finns både en statlig lantmäteriorganisation
              och i en rad kommuner kommunala sådana – medför att resurserna
              inte utnyttjas effektivt i ett läge där kompetensförsörjningen
              är en utmaning för hela fastighetsbildningen i hela Sverige. Statskontorets
              bedömning är vidare att bristen på framför allt erfarna lantmätare
              och konkurrens om personalen har bidragit till Lantmäteriets långa
              handläggningstider.
            </seg>
            <seg n="51c1f07a">
              Mot denna bakgrund framstår det som högst tveksamt att det skulle
              gå att korta handläggningstiderna genom att underlätta för enskilda
              kommuner att inrätta egna kommunala lantmäterimyndigheter. Det
              kan bli tvärt ­ om, det vill säga att det blir sämre för alla.
              De förslag som Statskontoret för fram i sin rapport, som vi nyligen
              har fått, bereds för närvarande inom Regeringskansliet.
            </seg>
            <seg n="f9004c58">
              Regeringen och Lantmäteriet har vidtagit en rad åtgärder för
              att komma till rätta med Lantmäteriets långa handläggningstider.
              Både regeringen och Lantmäteriet fortsätter även att följa handläggningstidernas
              utveckling och effekten av vidtagna åtgärder. Om de inte visar
              sig vara tillräckliga kommer jag att ytterligare skärpa kraven
              på myndigheten att korta handläggningstiderna.
            </seg>
          </u>
          <note type="speaker" n="33cd51f0">
            Anf. 34 LARS BECKMAN (M):
          </note>
          <u who="Q5596130" xml:id="i-2d712e8ca9d5d6f4-7" n="f809777a">
            <seg n="528ddad6">
              Fru talman! Jag vill tacka för svaret. Den här debatten anknyter
              till den föregående.
            </seg>
            <seg n="2a01653d">
              På den lilla jobb- och näringslivsturné som jag gjorde förra
              året i kommunerna i Gävleborg träffade jag kommunledningen i Ljusdal
              och den moderata kommunstyrelseordföranden Lars Molin. Vi pratade
              såklart om vad som är viktigt för landsbygden och för en kommunledning
              i en kommun i norra Hälsingland. Vi pratade om konsekvenser av
              dubbla arbetsgivaravgifter för unga, om de höjda bensin- och dieselskatterna,
              om risker för elförsörjningen, om införandet av kilometerskatt,
              om avsmalnande och trafiksäkra vägar och minskade resurser till
              vägunderhåll. Men vi pratade också om statens samhällsservice.
            </seg>
            <seg n="a1bca8f2">
              Många företagare och invånare i Ljusdal kontaktar kommunen och
              säger att det inte är rimligt att det ska ta flera år att stycka
              av mark i Ljusdal. Det hindrar samhällsutvecklingen. Därför gick
              Ljusdals kommun in med en ansökan till regeringen om att få göra
              en egen, kommunal, lantmäterimyndighet. Jag vet att också Falun,
              Höganäs, Malung-Sälen, Vetlanda och Ängelholm gjorde det. Tyvärr
              har de fått avslag, vilket är olyckligt.
            </seg>
            <seg n="a25907aa">
              Jag googlade i går inför den här interpellationsdebatten och
              skrev: handläggningstid Lantmäteriverket. Av träffarna man får
              kan man se kommun efter kommun som kritiserar regeringen. Man
              kan läsa på Jordbruksaktuellts sida om en företagare som kontaktat
              Lantmäteriet och frågat varför det skulle ta så lång tid. Enligt
              artikeln svarade lantmätaren: För att vi har monopol.
            </seg>
            <seg n="5ff14746">
              Jag tror alltså, till skillnad från statsrådet, att en viss form
              av konkurrens på området mycket väl skulle kunna skynda på handläggningstiderna.
              Framför allt skulle man ge de lokala kommunerna rådighet att själva
              påverka sin samhällsutveckling. En inlandskommun som Ljusdal har
              nämligen nog med problem med avflyttning och avfolkning, med att
              Trafikverket släcker ned belysningen, med att Telia tar bort kopparnätet
              eller med att Trafikverket gör om en asfaltväg till en grusväg.
              Ska de dessutom inte kunna få samhällsservice?
            </seg>
            <seg n="5ca37f8e">
              Jag fick en siffra från en handläggare på Ljusdals kommun. Han
              sa att det skulle ta mellan ett och två år för ett sådant ärende
              att handläggas i dag. Ett år ligger ärendet bara i en pappershög.
              Och sedan tar det ett år till innan arbetet har utförts.
            </seg>
            <seg n="e38258f8">
              Det räcker inte att vi står i den här kammaren och tycker att
              det är ett problem. Det måste vidtas konkreta åtgärder. En konkret
              åtgärd skulle kunna vara att Ljusdals kommun och alla andra kommuner
              som jag nyss räknade upp fick sätta upp egna avdelningar för kommunal
              fastighetsbildning.
            </seg>
            <seg n="5b6e9ee2">
              Fru talman! Det vore intressant att få höra den principiella
              förklaringen till att man nekar kommuner rådighet över de frågorna.
            </seg>
          </u>
          <note type="speaker" n="3d1f5a90">
            Anf. 35 STEN BERGHEDEN (M):
          </note>
          <u who="Q5572155" xml:id="i-732b032e92bb9b39-0" n="30f360e9">
            <seg n="9b8b8b5e">
              Fru talman! Jag vill återigen tacka ministern för samma svar
              när det gäller Lantmäteriet och möjligheterna att sköta den verksamheten.
            </seg>
            <seg n="776b4649">
              Jag vet inte hur många gånger som vi har haft debatter om detta.
              Varje gång landar ministern i att man följer detta noga. Det är
              brist på personal, men man följer utvecklingen. Någonstans måste
              vi inse att det snart har gått fyra år, och det enda som regeringen
              och ministern har gjort under tiden är att följa utvecklingen.
              Vi har inte sett några förbättringar på de här punkterna trots
              att varken företag, vägföreningar eller andra kan få sina andelar
              och utbyggnader färdigstämplade på grund av att det inte finns
              personal och att arbetet inte sköts på vår egen myndighet.
            </seg>
            <seg n="432667b4">
              Nu måste väl ändå ministern komma med något mer konkret. Det
              här håller inte längre. Det räcker inte med att bara följa utvecklingen,
              utan nu måste regelverket förenklas. Jag utgår från att ministern
              har studerat hur man har gjort i Finland för att underlätta för
              bland annat vägsamfälligheter att själva ta beslut för att kunna
              gå vidare.
            </seg>
            <seg n="01cbfa4c">
              Om man inte har personal borde man väl ändå kunna se över hur
              man kan underlätta för den personal som finns i dag för att ärendehanteringen
              ska gå snabbare. När man vill bygga eller göra andra saker i samhället
              i dag, då är det regeringen, ministern och våra myndigheter som
              bromsar utvecklingen. Jag skulle vilja höra lite mer konkret om
              vad som kommer att hända efter detta än bara det som ministern
              säger: Jag följer utveck ­ lingen.
            </seg>
          </u>
          <note type="speaker" n="422990af">
            Anf. 36 Statsrådet PETER ERIKSSON (MP):
          </note>
          <u who="Q470630" xml:id="i-0a861a3b90937249-5" n="ccc6f10b">
            <seg n="2e830ec7">
              Fru talman! Jag tycker att det vore bra om Sten Bergheden lyssnade
              till svaret. Jag har inte alls sagt att jag bara följer utvecklingen.
              Det är sällan som en fråga har skapat en så snabb och stor förändring
              som den här har gjort. Vi har bytt ut större delen av styrelsen.
              Vi har tillsatt en ny styrelseordförande och en ny generaldirektör.
              Den huvuduppgift som vi från departementet har ålagt den nytillträdda
              är att man måste få ordning på handläggningstiderna. Det är den
              övergripande stora frågan.
            </seg>
            <seg n="08de3113">
              Den nya generaldirektören tillträdde den 1 januari. Jag inväntar
              att den nytillträdda ska kunna presentera en systematisk plan
              för hur man under den närmaste tiden ska få ned handläggningstiderna
              och klara av den här viktiga frågan.
            </seg>
            <seg n="3ec74c7b">
              Under det senaste året har vi gett en rad uppdrag till Lantmäteriet
              för att man ska korta handläggningstiderna, ändra organisationen,
              se till att inrapporteringen blir effektivare, tydligare och enklare.
              Det är den bakgrund och förklaring som jag kan ge.
            </seg>
            <seg n="835e2731">
              Vi pratar nu om kommunala lantmäterimyndigheter. Det finns ingenting
              som talar för att det skulle leda till en snabbare handläggning,
              tvärtom. Jag gav Statskontoret i uppdrag att göra en utredning
              om organisationen. Den talar snarare för att ju fler kommunala
              lantmäteriorganisationer, desto sämre blir hanteringen totalt
              sett, desto längre blir handläggningstiderna.
            </seg>
            <seg n="5116afbe">
              Det blir ett dubbelt arbete med både en kommunal och en statlig
              verksamhet. Det blir knappast någon konkurrens, som Lars Beckman
              var inne på, tvärtom. Då används resurserna på ett mindre effektivt
              sätt. Det kan inte vara en viktig uppgift. Särskilt i mindre och
              medelstora kommuner är det inte så smart om en kommun tar över
              organisationen och de lantmätare som finns i området, medan kommunerna
              runt omkring får nöja sig med det som blir kvar. Andra lantmätare
              ska då sköta det statliga lantmäteriet.
            </seg>
            <seg n="7ad36464">
              Det är inte heller så att den kommunala lantmäteriorganisationen
              alltid är så mycket snabbare. Det varierar ju ganska mycket.
            </seg>
          </u>
          <note type="speaker" n="5637758c">
            Anf. 37 LARS BECKMAN (M):
          </note>
          <u who="Q5596130" xml:id="i-2d712e8ca9d5d6f4-8" n="f809777a">
            <seg n="81d49a0e">
              Fru talman! Jag ska erkänna att jag är en stor och varm anhängare
              av kommunalt självstyre. Jag är en stor och varm anhängare av
              att kommunerna ska ha rådighet över sin egen situation. Just därför
              har jag lyssnat på vad kommunledningarna säger, till exempel i
              Ljusdals kommun.
            </seg>
            <seg n="19960c95">
              Jag är helt övertygad om att Ljusdals kommun inte vill inrätta
              den kommunala lantmäterimyndigheten för att göra det sämre för
              kommunmedborgarna i Ljusdal. Tvärtom är jag helt övertygad om
              att kommunledningen i Ljusdal och Ljusdals kommuns tjänstemän
              vill göra det för att det ska bli bättre och gå snabbare för kommuninvånarna
              i Ljusdal. Det är precis på samma sätt som man vill göra i Falun,
              Höganäs, Malung-Sälen, Vetlanda och Ängelholm.
            </seg>
            <seg n="95cf6e47">
              De fördelar med att inrätta kommunala lantmäterimyndigheter,
              som kommunerna lyfter fram, är att plan-, bygg- och fastighetsbildningsprocessen
              kan förenklas och förkortas. Man bedömer också att man vill ha
              närhet till beslutsfattarna. Statsrådet är naturligtvis väl medveten
              om att Lantmäteriverket lämnade Ljusdals kommun. Man lade ned
              sitt kontor där och flyttade därifrån. Staten drog sig tillbaka
              från Hälsingland, vilket har fått i det närmaste katastrofala
              följder.
            </seg>
            <seg n="217e27e9">
              Samma sak säger det lokala kommunalrådet, Hans Unander – socialdemokrat
              – till P4. Han är helt förtvivlad över den bristande samhällsservicen.
              Samma sak säger Eva Cooper från Företagarna som skrev om detta
              i januari. Man kan läsa sida upp och sida ned om detta.
            </seg>
            <seg n="d05f5f6c">
              Man kan möjligtvis ha förståelse för att det här problemet inte
              kommer att lösas förrän den nya moderatledda alliansregeringen
              är på plats. Det går att vidta åtgärder, till exempel låta de
              kommuner som vill driva den här verksamheten själva ta över –
              detta för att kunna korta handläggningstiderna.
            </seg>
            <seg n="9e2beb58">
              Sedan kan jag förstå att en statlig monopolorganisation inte
              är positiv till det. Vi i den här församlingen är naturligtvis
              inte myndigheternas före ­ trädare, utan vi är medborgarnas företrädare.
              Medborgarna förtjänar att väntetiderna kortas.
            </seg>
            <seg n="7dbd2a9d">
              I Malung sker det en väldigt stor och expansiv utbyggnad, och
              jag förstår att det är ett jättehinder när handläggningstiderna
              uppgår till år i stället för månader.
            </seg>
            <seg n="6b201059">
              Jag reagerade på en mening i svaret där det sägs: Så sent som
              i maj besvarade jag en motsvarande fråga. Det har gått väldigt
              lång tid sedan dess. I företagarvärlden är det lång tid, det är
              möjligt att det är kort tid i politiken. Men det är det inte för
              en företagarvärld eller för en kommun som ser möjligheter till
              expansion och näringslivsutveckling. Men det är bara segt och
              går sakta.
            </seg>
            <seg n="745d4b2f">
              Jag tycker att det är olyckligt att den miljöpartistiska och
              socialdemokratiska regeringen avslår dessa kommuners önskemål
              om att kunna påverka sin egen samhällsutveckling. Precis som Sten
              Bergheden hade jag önskat att man hade haft lite mer action och
              lite mer konkreta förslag som gör att man faktiskt får ned handläggningstiderna.
            </seg>
            <seg n="6b798a2d">
              Till syvende och sist är det landsbygdens utveckling som hindras
              av de långa handläggningstiderna.
            </seg>
          </u>
          <note type="speaker" n="039e44f5">
            Anf. 38 STEN BERGHEDEN (M):
          </note>
          <u who="Q5572155" xml:id="i-732b032e92bb9b39-1" n="30f360e9">
            <seg n="eca9f67d">
              Fru talman! Javisst, jag förstår av ministerns svar att idén
              är att om kommunerna själva fick ta hand om en del av ansvaret
              skulle det bli olika i Sverige. En del av kommunerna skulle jobba
              snabbare medan andra jobbade med regeringen, ministern och Lantmäteriet,
              och då skulle det ta lite längre tid. Det är väl underförstått
              att ministern vill att det ska vara lika för alla, i det här fallet
              lika dåligt för alla.
            </seg>
            <seg n="552464ab">
              Det är lite synd med tanke på att det finns industrifastigheter
              och annat som vill bygga ut. De får inte sina tomter uppmätta
              och kommer inte vidare. De ringer till oss riksdagsledamöter och
              undrar vad vi ska göra åt detta. Jag brukar hänvisa till jag vet
              att ministern noga följer utvecklingen. De brukar inte vara riktigt
              nöjda med det svaret, utan de vill att man ska göra någonting
              mer.
            </seg>
            <seg n="8c13bce6">
              I mitt förra anförande frågade jag: Har ministern tittat på hur
              man har gjort i Finland? Där har man underlättat när det gäller
              vägar och sådant. Det har kommit önskemål från vägsamfälligheter
              att de själva skulle kunna ta över en del av andelsförfarandet
              och på så sätt få en enklare hantering.
            </seg>
            <seg n="bc19a9e1">
              En sak är budgeten och styret över Lantmäteriet, en annan är
              ledningen av Lantmäteriet. Den har ju ministern bytt ut. Men fortfarande
              har vi det stora verktyget kvar, nämligen regelförenklingar. När
              man ser att det är stora problem och att man vill expandera skulle
              man kunna titta på andra länder. Då är åter frågan: Varför ser
              man inte över reglerna och ser till att man kan underlätta en
              del för att hanteringen ska gå snabbare, oavsett om det är kommunerna
              eller om Lantmäteriet som sköter dessa delar?
            </seg>
            <seg n="e8b86158">
              Återigen: Har ministern studerat exemplet med Finland?
            </seg>
          </u>
          <note type="speaker" n="a0cba3ba">
            Anf. 39 Statsrådet PETER ERIKSSON (MP):
          </note>
          <u who="Q470630" xml:id="i-0a861a3b90937249-6" n="ccc6f10b">
            <seg n="31c5cb73">
              Fru talman! Den fråga som Sten Bergheden nu tar upp diskuterade
              vi alldeles nyss i den förra interpellationsdebatten. Jag vet
              inte om vi ska ta det hela en gång till, eller vad är ni ute efter
              egentligen?
            </seg>
            <seg n="0257b707">
              För ungefär en kvart sedan svarade jag att vi har tittat på det
              här. Jag kan mycket väl tänka mig att göra en sådan förändring.
              Det är bra om vi kan få in förenklingar och ta bort regler som
              är onödigt försvårande för att på så vis öka effektiviteten. Det
              finns dock en fråga som ännu inte har hanterats klart och som
              gäller rättssäkerheten, vilket Justitiedepartementet har lyft
              fram. Vi måste i viss utsträckning respektera detta och låta frågan
              tas om hand innan vi gör förändringar.
            </seg>
            <seg n="383a974a">
              I övrigt tycker jag nog att den frågeställning som Lars Beckman
              och Sten Bergheden för fram är en illusion. När man låtsas som
              att man har löst problemet om man bara låter kommunerna själva
              sköta det hela har man inte riktigt förstått problemet. I mycket
              handlar det här om en brist på lantmätare och en brist på kompetens
              runt om i Sverige. Den mycket märkliga organisation som vi har,
              där det dels finns 30–40 kommunala lantmäterier, dels en statlig
              organisation för samma verksamhet, är inte effektiv så som det
              fungerar i dag.
            </seg>
            <seg n="74b8e32d">
              Det är möjligt att det vore mer effektivt att låta hela verksamheten
              vara kommunal, åtminstone för de lite större kommunerna. De har
              råd att betala mer och har kanske lantmätare boende hos sig. Men
              för många av de små kommunerna vore detta utan tvekan en katastrof.
              Det finns personalbrist i Sverige i dag. Vi måste långsiktigt
              lösa kompetensfrågan för att få bukt med problemet. Jag tror också
              att man inom Lantmäteriet kan bli effektivare.
            </seg>
            <seg n="b8ffe9c4">
              På kort sikt är det definitivt ingen lösning att avskaffa det
              statliga Lantmäteriet och tro att kommunerna själva kan lösa frågan.
              Det kan vara en lösning för de större kommunerna, men för de små
              vore det en katastrof.
            </seg>
          </u>
          <note type="speaker" n="d4dd6322">
            Anf. 40 LARS BECKMAN (M):
          </note>
          <u who="Q5596130" xml:id="i-2d712e8ca9d5d6f4-9" n="f809777a">
            <seg n="5c3a7ab4">
              Fru talman! Jag noterar att statsrådet och jag har två helt skilda
              uppfattningar. Jag tror på kommunalt självstyre och att kommunerna
              på landsbygden måste få rådighet över den egna situationen. Kommuner
              runt om i Sverige, oavsett partifärg, framför kritik mot att den
              statliga lantmäteriverksamheten fungerar dåligt. Detta skadar
              samhällsutvecklingen och företagsamheten, och det orsakar stora
              problem.
            </seg>
            <seg n="46bea9a8">
              Jag har respekt för att vi har olika uppfattningar i frågan.
              Miljöpartiet tror på storskalighet och tror uppenbart på en annan
              lösning. Det gör inte jag. Jag tror på att kommunerna ska få äga
              sin situation.
            </seg>
            <seg n="a88ce1de">
              Hittills har jag inte hört någon säga vi har brist på tandläkare
              inom Folktandvården, så därför ska vi förbjuda privata tandläkare.
              Det är ingen idé, och det finns inget sådant konkret förslag.
              Men i frågan vi nu diskuterar verkar retoriken vara just sådan.
              Jag tror absolut att man kan få en bättre och snabbare hantering
              om man ger kommunerna rådighet över frågan. Det är vad det hela
              handlar om.
            </seg>
            <seg n="f6f2044b">
              När Företagarna har rankat och betygsatt olika myndigheter får
              Lantmäteriet tyvärr ett väldigt lågt betyg. Det fick ett betyg
              på 2,9, vilket är lägre än genomsnittet för övriga myndigheter
              i Företagarnas myndighetsrankning 2017. Vad man klagar på är långa
              handläggningstider och dyra kostnader. Det kanske inte är så konstigt
              att en monopolverksamhet lätt hamnar i just det.
            </seg>
            <seg n="b8b03a55">
              Fru talman! Jag hoppas verkligen att statsrådet kommer med konkreta
              saker som gör att handläggningstiderna kortas.
            </seg>
          </u>
          <note type="speaker" n="51f89c69">
            Anf. 41 Statsrådet PETER ERIKSSON (MP):
          </note>
          <u who="Q470630" xml:id="i-0a861a3b90937249-7" n="ccc6f10b">
            <seg n="d3e9fd0b">
              Fru talman! Jag tror på decentralisering och kommunalt självstyre,
              och jag gör det antagligen mycket mer än vad Lars Beckman gör.
              Jag har jobbat med frågan här i riksdagen under väldigt många
              år. Men jag tror inte på det inte i alla lägen. Exempelvis tycker
              jag inte att det var så lyckat med järnvägsföretag som äger olika
              små delar av järnvägsnätet och inte har en sammanhållen organisation
              för detta. Det finns andra exempel på organisationer som fungerar
              bättre om det hela är sammanhållet och om man ser det som en helhet.
            </seg>
            <seg n="ecc4edc7">
              Lantmäteriet är i dag en verksamhet som kräver mycket utvecklingsarbete.
              Myndigheten står i en digitaliseringsfas som kräver stora investeringar
              och satsningar utifrån en gemensam bild. Detta klarar inte små
              kommunala enheter att göra. Man har kanske möjlighet att ha en
              eller två lantmätare anställda. Då kan man knappast dra igång
              stora projekt som kostar 10 eller 100 miljoner kronor för att
              exempelvis byta system.
            </seg>
            <seg n="0a43b504">
              Vi behöver en gemensam organisation för en del av statens verksamheter.
              Detta är en sådan där en gemensam organisation behövs om vi ska
              hänga med i utvecklingen och ligga långt framme.
            </seg>
            <seg n="b80a953a">
              Lantmäteriet är ju inom en rad områden väldigt starkt. De är
              duktiga och ligger långt framme internationellt sett inom till
              exempel geodata och annat. Det är fel att säga att Lantmäteriet
              generellt är en dålig och ineffektiv organisation, för så är det
              inte.
            </seg>
            <seg n="042064a1">
              Det finns dock delar som inte fungerar som de borde. Det gäller
              exempelvis handläggningstiderna för fastigheter. Allt detta jobbar
              vi med stenhårt. Det finns en ny ledning som vi nu räknar med
              ska komma till rätta med de här problemen.
            </seg>
          </u>
          <note n="b61b04fb">
            Överläggningen var härmed avslutad.
          </note>
          <note n="10841361">
            § 11 Svar på interpellation 2017/18:329 om Boverkets föreskrifter
            om vedspisar
          </note>
          <note type="speaker" n="6b87dd8b">
            Anf. 42 Statsrådet PETER ERIKSSON (MP):
          </note>
          <u who="Q470630" xml:id="i-0a861a3b90937249-8" n="ccc6f10b">
            <seg n="91f6d452">
              Fru talman! Carl-Oskar Bohlin har frågat mig om jag står bakom
              de nu meddelade föreskrifterna från Boverket.
            </seg>
            <seg n="eb95c02a">
              Boverket har fattat beslut om att skärpta krav för fastbränsleeldade
              pannor och rumsvärmare ska gälla från och med den 1 juli 2018.
              De skärp ­ ta reglerna har sin bakgrund i EU:s ekodesigndirektiv,
              som innehåller krav på fastbränsleeldade pannor och rumsvärmare.
              Dessa krav ska vara i kraft senast år 2020 respektive 2022. Orsaken
              till kraven i direktivet är att all vedeldning ger upphov till
              vissa utsläpp av miljö- och hälsovådliga luftföroreningar. Vid
              förbränning uppstår partiklar, kväveoxider och polycykliska aromatiska
              kolväten. Dessa orsakar problem i luftvägarna och hjärt-kärlsystemet
              och kan ge upphov till cancer. Särskilt känsliga är barn och personer
              med astma eller allergi.
            </seg>
            <seg n="515fddaa">
              Arbetet med att ta fram kraven i ekodesigndirektivet har pågått
              under många år, och olika förslag har presenterats och utvärderats.
              Det finns nu en ekodesignförordning med lagkrav s om ska gälla
              från och med den 1 januari 2020. Eftersom kraven har varit kända
              i flera år och flera länder, till exempel Norge, Danmark och Tyskland,
              har gått före och tidigarelagt sina skärpningar av kraven har
              det lett till att det i dag finns ett stort utbud av produkter
              på marknaden som uppfyller de nya kraven.
            </seg>
            <seg n="9d350169">
              De nya kaminerna har bättre verkningsgrad, är effektivare och
              kräver mindre ved. En modern kamin som uppfyller EU:s ekodesignkrav
              släpper ut upp till 80–90 procent mindre skadliga ämnen än äldre
              kaminer.
            </seg>
            <seg n="0905bc4e">
              Boverkets krav gäller när någon nyinstallerar en kamin eller
              vedspis. Kakelugnar och öppna spisar är helt undantagna. Befintliga
              kaminer berörs inte heller av regleringen. När man installerar
              en kamin i en befintlig byggnad ska Boverkets ändringsregler tillämpas,
              och då bedöms kravnivån med hänsyn tagen till byggnadens förutsättningar.
              Eftersom livslängden för vedpannor och rumsvärmare är lång och
              utbytestakten är låg är det viktigt att den utrustning som nu
              installeras har så låga utsläpp som möjligt.
            </seg>
            <seg n="b22ff095">
              Att ha möjlighet att elda med ved i kaminer och spisar är ofta
              en viktig trygghet, särskilt på landsbygden. Om man eldar rätt
              kan det också fungera som ett komplement till andra uppvärmningssystem.
              Det handlar alltså inte om något förbud mot vedspisar utan om
              att nya kaminer och vedspisar ska vara så effektiva och miljövänliga
              som möjligt.
            </seg>
            <seg n="8783293e">
              Slutligen vill jag informera om att Boverkets skärpning av kraven
              på nyinstallerade vedeldade pannor och rumsvärmare ligger helt
              i linje med Miljömålsberedningens förslag att minska utsläppen
              från vedeldning, för vilket det finns en bred politisk överenskommelse
              som samtliga partier i beredningen står bakom, alltså även allianspartierna.
            </seg>
          </u>
          <note type="speaker" n="a025b769">
            Anf. 43 CARL-OSKAR BOHLIN (M):
          </note>
          <u who="Q5580727" xml:id="i-3690f14c968bbf0a-0" n="d33a14a0">
            <seg n="065ec35a">
              Fru talman! Detta är för mig ett typexempel på vad som händer
              när regering och myndigheter vänder blicken från verkliga samhällsproblem
              och börjar hitta på egna. Boverkets korståg mot vedspisar, kaminer
              och kakelugnar är ett typexempel på detta. Det gör mig beklämd
              att såväl Boverket som bostadsministern glider på sanningen kring
              vad detta de facto kommer att innebära.
            </seg>
            <seg n="3ecb8c4e">
              Bostadsministern säger i sitt svar att befintliga kaminer inte
              påverkas. Detta är egentligen bara en halv sanning. Det stämmer
              att befintliga kaminer som i dag sitter installerade i ett hus
              inte påverkas, så länge de är installerade. Samtidigt skriver
              Boverket att en relativt omfattande handel med begagnade kaminer
              pågår. Den handeln omöjliggörs. Att då säga att befintliga kaminer
              inte påverkas är en direkt lögn. Helt plötsligt slår man undan
              benen på dem som vill begagna det viktiga kulturarvet i form av
              äldre kaminer och vedspisar.
            </seg>
            <seg n="7271c68e">
              I undersökningar som har gjorts i bland annat Norge konstateras
              att flertalet äldre modeller av till exempel gjutjärnskaminer
              och vedspisar har näst intill lika bra förbränningsvärden som
              CE-godkända, nytillverkade vedspisar, om man hanterar dem korrekt.
              Denna reglering är ett sätt att tränga undan de befintliga kaminerna
              för att gynna nyförsäljning av vedspisar, som kan kosta 30 000–40
              000 kronor. Detta är en ytterst oklok politik.
            </seg>
            <seg n="f30226ac">
              Bostadsministern levererar ännu en halv sanning när han säger
              att det ska gå att installera en gammal spis i ett befintligt
              hus. Detta stämmer inte heller. I Boverkets egen rapport konstateras
              att den som vill sätta in en ny kamin eller vedspis i en byggnad
              som redan har en murstock men där man någon gång, till exempel
              under en renovering, valt att plocka ut vedspisen eller kaminen
              därför att den bedömts som omodern hamnar på kravnivåerna för
              nyinstallation. Boverket far alltså med osanning när man säger
              att återinstallation kommer att möjliggöras. Man säger själv att
              det ska betraktas som nyinstallation, och då är vi i det nya regelverk
              som börjar gälla den 1 juli.
            </seg>
            <seg n="ce6e6723">
              Detta är oansvarigt av en regering som å andra sidan säger att
              vi behöver öka civilsamhällets krisberedskap och stärka robustheten
              vid kriser. Samtidigt ser man bara på när en myndighet tar fram
              ett sådant här regelverk, som de facto kommer att göra det svårt
              eller omöjligt att installera gamla spisar i hus som i dag redan
              har en murstock som inte används.
            </seg>
            <seg n="b7bccf6d">
              Jag tycker att vi i denna församling ska uppmuntra snarare än
              förhindra detta, och jag hoppas att bostadsministern är beredd
              att ändra sig i den här frågan.
            </seg>
          </u>
          <note type="speaker" n="2961b7d2">
            Anf. 44 LARS BECKMAN (M):
          </note>
          <u who="Q5596130" xml:id="i-2d712e8ca9d5d6f4-10" n="f809777a">
            <seg n="e2508ddd">
              Fru talman! I december kom Försvarsberedningen med sitt uttalande
              om att vi inte längre kan vara säkra på att kunna undgå krig –
              jag kommer inte ihåg den exakta formuleringen. Det var en väldigt
              allvarlig rapport.
            </seg>
            <seg n="cc9c18cc">
              Jag beställde då en rapport från riksdagens utredningstjänst,
              RUT; den är inte publicerad än. Jag frågade hur lagstiftningen
              ser ut i Norge, för jag hade hört att Norge har en lagstiftning
              som av beredskapsskäl kräver sekundära värmekällor. Det är också
              mycket riktigt ungefär vad som sägs i RUT-rapporten. En hel radda
              myndigheter i Norge framhåller hur viktigt det av beredskapsskäl
              är för norska hushåll att ha en sekundär värmekälla. Man ska kunna
              klara ett längre elavbrott och en kris- eller krigssituation.
            </seg>
            <seg n="5b4bc8b0">
              Jag blev väldigt förvånad när jag i mellandagarna läste att en
              svensk myndighet startar en kampanj mot något som i Norge är en
              väsentlig del av civilberedskapen; först trodde jag nästan att
              det var ett skämt. När jag läste på började jag förstå att det
              verkligen är på det sättet. Min farmor i Överkalix, som eldar
              i sin vedspis, betraktas nu av en statlig myndighet som en miljöbov.
            </seg>
            <seg n="cc9742f8">
              Man hade i själva verket önskat att Boverket hade fått ett regerings
              ­ uppdrag av Miljöpartiet att se till att alla hushåll i Sverige
              skaffar en sekun ­ där värmekälla såsom en vedspis. Vi borde också
              utreda hur flerbostadshus kan ha sekundära värmekällor, av beredskapsskäl.
            </seg>
            <seg n="d9abbfca">
              Det är naturligtvis djupt oroande när det blir ett längre strömavbrott,
              oavsett var det sker – i Hälsingland, Jämtland eller Norrbotten.
              Jag såg att det var köldrekord i Norrbotten, där jag också är
              uppvuxen. Jag tror säkert att Peter Eriksson flyger upp till Luleå
              ibland, tar bilen till Kalix och eldar i sin kamin. Blir det ett
              längre strömavbrott är det naturligtvis väsentligt att jag kan
              elda i en kamin, men detta löser inte matlagningsproblematiken.
              Den kan lösas med en vedspis, där jag kan laga min mat.
            </seg>
            <seg n="70ab1768">
              Jag hade därför önskat att regeringen hade startat ett korståg
              mot de hushåll som inte har sekundära värmekällor, i stället för
              att ge en myndig ­ het i uppdrag att starta ett korståg mot dem
              som faktiskt har en bättre situa ­ tion vid kris eller krig än
              de som inte har en vedspis eller en kamin. Jag är glad att min
              kollega Carl-Oskar Bohlin har väckt denna fråga så att vi i riksdagen
              kan diskutera den allvarliga situation som det skulle innebära
              om färre hushåll hade sekundära värmekällor.
            </seg>
          </u>
          <note type="speaker" n="c8f789c1">
            Anf. 45 JAN ERICSON (M):
          </note>
          <u who="Q1681740" xml:id="i-7229b7703551a65c-0" n="3f1026de">
            <seg n="bac27796">
              Fru talman! Jag bidrar med ytterligare bränsle till denna eldfängda
              debatt. Det är två saker som jag reagerar på. Den ena är det som
              de båda tidigare talarna har nämnt, nämligen beredskapsskäl. Men
              det finns ytterligare en sak som jag tycker borde bekymra även
              en miljöpartistisk minister. Vi talar ofta om att vi ska ha en
              småskalig energiförsörjning och lokal produktion på olika sätt
              i andra sammanhang. Det kan knappast bli mer småskaligt och miljövänligt
              än att elda med ved från sin egen skog.
            </seg>
            <seg n="7789edbc">
              Detta saknar jag lite grann i denna diskussion. Jag skulle vilja
              höra från ministern att han faktiskt ser ett värde i att man tar
              vara på restprodukter. Det kan inte vara så att man ska samla
              in ris och avfall i skogen och bara köra till stora anläggningar,
              utan man måste också kunna använda det för att vara oberoende
              av energiförsörjning i övrigt, som man är på många gårdar ute
              på landet.
            </seg>
            <seg n="308a4dd4">
              Sedan är jag fullt medveten om att den här debatten innehåller
              en hel del överdrifter och missförstånd. Det kan kanske bero på
              att Boverket har varit ute och cyklat en hel del med sin information.
              Denna otydlighet skadar faktiskt.
            </seg>
            <seg n="b60392d6">
              Nu finns det en bild i samhället av att politiken vill motarbeta
              vedspisar och vedkaminer. Det finns även en bild av att vi vill
              motarbeta kakelugnar och öppna spisar, även om det som sagt finns
              undantag där. Men allt detta beror ju på att både regeringen och
              myndigheten har varit fruktansvärt otydliga.
            </seg>
            <seg n="953ec1f8">
              Nu skulle jag vilja ha en väldigt tydlig signal från ministern
              om att det inte finns något politiskt intresse vare sig i dag
              eller i framtiden när det gäller att motarbeta eldning med ved
              i Sverige.
            </seg>
          </u>
          <note type="speaker" n="719d69af">
            Anf. 46 STEN BERGHEDEN (M):
          </note>
          <u who="Q5572155" xml:id="i-732b032e92bb9b39-2" n="30f360e9">
            <seg n="d9111fe4">
              Fru talman! Tack, ministern, för en redogörelse för hur Boverket
              har jobbat! Vad jag saknar i detta är: Vad har ministern konkret
              gjort för att försöka rädda våra gamla spisar och kaminer i landet?
              Det måste ändå finnas ett värde i att det som är tillverkat kan
              återanvändas. Det handlar om genuint utarbetade saker – det är
              ofta väldigt snygga kaminer och spisar som finns. Det är klart
              att det finns ett värde i att vi kan återanvända dem och sätta
              in dem i andra hus i området när man river och bygger om. Det
              är klart att det finns ett återvinningsvärde och ett trygghetsvärde
              i detta. Vad har ministern gjort för att försöka rädda kvar spisar
              och kaminer?
            </seg>
            <seg n="489e7e21">
              Rimlig nivå på utsläppen i all ära, men Sverige är ett av Europas
              största och mest glesbefolkade länder. Visst kan det inträffa
              problem om det blir en koncentration av vedeldning i städer, men
              läget är ett helt annat för dem som bor på landsbygden och i glesbygden.
              Nu håller vi på att plocka bort vedspisar och vedkaminer.
            </seg>
            <seg n="8f6a2363">
              Jag blir lite orolig för Miljöpartiets hela energipolitik, faktiskt.
              Man börjar med stora visioner om att lägga ned kärnkraften i Sverige.
              Sedan har man gett sig på den småskaliga vattenkraften. Den försöker
              man nu straffa ut fullständigt. Som det sista kommer nu slaget
              mot vedspisar och kaminer i Sverige.
            </seg>
            <seg n="37295980">
              Om Miljöpartiet får fortsätta den linjen kommer det att bli väldigt
              kallt i Sverige med Miljöpartiet i regeringen.
            </seg>
          </u>
          <note type="speaker" n="59121613">
            Anf. 47 Statsrådet PETER ERIKSSON (MP):
          </note>
          <u who="Q470630" xml:id="i-0a861a3b90937249-9" n="ccc6f10b">
            <seg n="e328922e">
              Fru talman! Jag får börja med att tacka för engagemanget från
              Moderaterna. Det är första gången, tror jag, som jag ser en bred
              uppställning för förnybar energi från Moderaternas sida. Det är
              en positiv utvecklingstrend. Jag gillar också att vi får en diskussion
              om att ta vara på lokala resurser runt om i Sverige på gårdar
              och i byar.
            </seg>
            <seg n="e6055f87">
              Men man måste också respektera att det finns en hälsofråga, särskilt
              i samhällen och städer: Om det är många som eldar, särskilt på
              ett ineffektivt och felaktigt sätt, blir det hälsoproblem.
            </seg>
            <seg n="b307bb5a">
              Själv bor jag dock långt ute på landsbygden. Det är knappast
              en hälsofråga när jag eller andra på landet eldar med ved. Därför
              håller jag med Jan Ericson och vill uppmana människor att se till
              att ha en möjlighet att elda med ved i stugan eller huset där
              man bor. Det är en trygghet. Jag har själv varit med om minus
              47 grader i Veniksel i Norrbotten. Då är man glad om det finns
              en kakelugn, vedspis eller kamin som man kan elda i som man kan
              få huset varmt med eller komplettera uppvärmningen med. Antingen
              funkar det inte att hålla värmen med elsystemet, eller så blir
              det vid sådana tider vansinnigt dyrt att sköta uppvärmningen på
              ett sådant sätt.
            </seg>
            <seg n="ed73f51b">
              Jag är definitivt för att vi ska ha en trygg och säker möjlighet
              att elda med ved på landsbygden. Det är viktigt att det finns
              kvar. Därför har jag också sett till att stoppa förslaget om en
              skrotningspremie som Boverket kom med. Jag tycker inte att det
              var väl genomtänkt. Vi behöver vedeldning ur beredskapssynpunkt
              och för att det helt enkelt är bra att vi, när det blir kallt
              eller när strömmen går, har möjlighet att komplettera och elda
              med ved.
            </seg>
            <seg n="d256c647">
              Den som eldar ofta och inte bara behöver vedeldning i en krissituation
              skulle jag dock rekommendera att köpa en modern spis, för de är
              ofta mycket effektivare. Man kanske bara behöver hälften eller
              en tredjedel så mycket ved för att få samma värme och effektivitet
              som med de gamla vedspisar som jag har upplevt. De var ofta väldigt
              ineffektiva. Man måste stå där och mata dem med små pinnar praktiskt
              taget hela tiden för att hålla elden vid liv.
            </seg>
            <seg n="a8f8ff5b">
              Det finns alltså saker som kan bli bättre. Ekodesigndirektivet
              har, skulle jag säga, varit ett positivt steg i den meningen att
              det har bidragit till att vi har fått fler och effektivare vedpannor
              och vedspisar runt om i Europa. På samma sätt har man haft krav
              från EU på energieffektivare dammsugare eller andra attiraljer
              är det rimligt att vi också är lite smartare när vi eldar med
              ved.
            </seg>
            <seg n="76ff2141">
              Ni ska veta att jag från min sida är helt för en sådan verksamhet.
              Men jag tycker inte att vi ska fara med osanningar. Till Carl-Oskar
              Bohlin vill jag säga: Det vore bra om du också håller dig till
              sanningen.
            </seg>
          </u>
          <note type="speaker" n="73f1c906">
            Anf. 48 CARL-OSKAR BOHLIN (M):
          </note>
          <u who="Q5580727" xml:id="i-3690f14c968bbf0a-1" n="d33a14a0">
            <seg n="d87d6bf1">
              Fru talman! Bostadsministern får gärna precisera vilken del i
              min fram ­ ställning som inte överensstämmer med sanningen. Jag
              citerade som sagt ur Boverkets rapport, där man konstaterar att
              när det handlar om installa ­ tion i en befintlig byggnad hamnar
              man ofta på kravnivåerna för nyin ­ stallation. Det är Boverket
              som säger detta.
            </seg>
            <seg n="80c398e1">
              Jag välkomnar bostadsministerns uppgivna inställning till vedeldning.
              Jag har ingen anledning att tro att han inte är genuin med de
              personliga erfarenheter han har av kyla och vedeldning. Problemet
              här tycks vara att bostadsministern inte förefaller helt medveten
              om vilka direktiv som har getts från hans eget departement till
              Boverket. Boverket självt säger ju att man gör detta på grundval
              av de direktiv man har fått av Näringsdepartementet. Det var på
              grundval av de direktiven man tog fram förslaget om en skrotningspremie,
              som skulle ha kostat 5 miljarder att genomföra. Det är välkommet
              att bostadsministern backar från detta, men bäst hade det naturligtvis
              varit om vi hade sluppit det från första början.
            </seg>
            <seg n="f1eba497">
              Men skrotningspremien är egentligen bara halva problemet. Det
              stora problemet återstår, nämligen de nya regler som träder i
              kraft den 1 juli. Det är väl ingen som ifrågasätter att man ska
              ha rimligt ställda krav när man bygger ett nytt hus, men slå inte
              sönder vårt kulturarv genom att förbjuda nyinstallation av gamla
              vedspisar! Det är ju detta som blir följden när det blir svårt
              eller omöjligt att sätta in dem i gamla hus som sedan tidigare
              har en murstock men där spisen eller kaminen har rivits ut under
              årens lopp och där människor nu arbetar för att restaurera och
              återställa byggnaden och stärka sin egen krisberedskap. Vill regeringen
              ta den här pucken? Vill man ge Boverket nya direktiv och se till
              att ändra den förordning som träder i kraft den 1 juli, så att
              undantaget blir större och det de facto blir ett undantag för
              återinstallation? Som Boverket har formulerat sig nu blir det
              i praktiken inte det. Möjligen skulle vissa enskilda K-märkta
              hus kunna undantas. Men i praktiken säger man: Vid installation
              i befintlig byggnad hamnar kravnivåerna på samma nivå som vid
              nyinstallation. Det betyder, Peter Eriksson, att det blir omöjligt
              att installera en gammal vedspis.
            </seg>
            <seg n="f281ac70">
              Miljöpartiet brukar ofta slå sig för bröstet och prata om livscykelanalys,
              det vill säga att man ska titta på den totala miljökonsekvens
              som någonting har. Låt oss då fundera över vad miljöavtrycket
              är för en 200 år gammal spis. Det är en spis som har kunnat brukas
              i 200 år, sedan malmen bröts och sedan spisen göts.
            </seg>
            <seg n="0dfca671">
              Jag menar att det är orimligt att dessa spisar nu ska gå till
              kassation, vilket är det som Boverket självt säger att man vill
              skapa incitament för. Visst, det är välkommet att bostadsministern
              backar på den punkten. Men se då till att också ändra regelverket!
              Som det ser ut just nu kommer det att leda till att gamla vedspisar
              förlorar sitt värde och tvingas till soptippen, och det är dåligt
              ur ett livscykelperspektiv.
            </seg>
          </u>
          <note type="speaker" n="b86936a2">
            Anf. 49 LARS BECKMAN (M):
          </note>
          <u who="Q5596130" xml:id="i-2d712e8ca9d5d6f4-11" n="f809777a">
            <seg n="ce9f40fe">
              Fru talman! Vad är samhällsproblemet här? Jo, samhällsproblemet
              är att ett stort antal hushåll saknar sekundära värmekällor. Ett
              stort antal hushåll i Sverige kommer inte att kunna värma sina
              bostäder om strömmen går. Ett stort antal hushåll kommer inte
              att kunna laga mat, för de har inte en vedspis. Det man önskar
              är naturligtvis att Miljöpartiet och Socialdemokraterna hade skickat
              en tydlig signal till sin myndighet Boverket och sagt: Vi måste
              få fler hushåll att skaffa sekundära värmekällor.
            </seg>
            <seg n="87bebc0c">
              Det är detta som är samhällsproblemet. Det man undrar är: Vilka
              styrsignaler har gått från Miljöpartiet till dess statliga myndighet
              när man får för sig att starta ett korståg mot den viktiga beredskapsfunktion
              som vedspisar och sekundära värmekällor över huvud taget har?
            </seg>
            <seg n="fd2f6041">
              Jag såg en intervju med någon av myndighetens företrädare. Företräda
              ­ ren sa ungefär så här: Ja, vi måste lyda Näringsdepartementet,
              så vi har gjort som de sa.
            </seg>
            <seg n="e1c61d8a">
              Jag tycker att det är väldigt glädjande och klargörande att Peter
              Eriksson nu tydligt talar om hur viktigt det är med vedeldning
              och hur viktigt det är att hushållen kan klara sig även när det
              blir kallt. Jag har själv suttit hos mina släktingar i Överkalix
              när det var minus 38 grader och strömmen gick. Då var det fantastiskt
              bra att kunna elda och fantastiskt bra att kunna få värme och
              ännu bättre att kunna laga mat på vedspisen.
            </seg>
            <seg n="12cb54ce">
              Jag önskar att regeringen och Miljöpartiet startar ett korståg
              för sekundära värmekällor – av beredskapsskäl och med tanke på
              krissituationer och en eventuell krigssituation. Må Gud förbjuda
              att det händer, men om det händer ska hushållen kunna klara sig
              bättre.
            </seg>
          </u>
          <note type="speaker" n="14a2e0af">
            Anf. 50 JAN ERICSON (M):
          </note>
          <u who="Q1681740" xml:id="i-7229b7703551a65c-1" n="3f1026de">
            <seg n="82130f92">
              Fru talman! Jag måste först säga att jag blev väldigt förvånad
              när Peter Eriksson raljerade över att moderater var här och diskuterade
              småskalig energiförsörjning. Med tanke på alla de debatter jag
              har hört mina kollegor föra här i kammaren när det gäller den
              småskaliga vattenkraften är detta knappast den första gång som
              ministern ser oss i denna roll.
            </seg>
            <seg n="cc687d06">
              Jag vill anknyta lite till skrotningspengarna igen. Jag är väldigt
              nyfiken på vem som tog initiativ till Boverkets fullständigt hårresande
              förslag: att man ska använda 5 miljarder av skattebetalarnas pengar
              för att riva ut befintliga kaminer ur husen och skrota dem. Vem
              kan komma på en sådan idé? Menar ministern att det är Boverket
              självt som har hittat på detta, eller kommer det från departementet?
              Det måste vi bena ut. Vem har kommit med denna fullständigt groteska
              idé? Det skulle jag vilja ha svar på.
            </seg>
            <seg n="8e4c9fd9">
              Sedan vill jag anknyta lite grann till livscykelanalysen, som
              flera har varit inne på, och hållbarhet. Det är väldigt lätt som
              miljöpartist att prata om hållbarhet. Men när det gäller vedspisarna
              är ni helt ute och cyklar. Om man får en massa skogsavfall i sin
              egen skog, som till exempel jag har, är det inget problem om det
              går åt lite mer ved. Att köpa en ny kamin bara för att man ska
              få högre effektivitet är ganska ointressant när man eldar upp
              sitt eget skogsavfall. Den analysen går inte ihop.
            </seg>
            <seg n="a105a794">
              Då blir det mer så som Lars Beckman pekar på. Att skrota anläggningar
              är att gynna ett köp-och-slit-och-släng-samhälle i stället för
              att gynna hållbarhet, som Miljöpartiet brukar prata om i andra
              sammanhang. Jag får faktiskt inte riktigt ihop detta. Sedan kan
              jag förstå att det är jättebra om man ska köpa en helt ny kamin.
            </seg>
            <seg n="defe7adf">
              Men, ministern, vad händer i framtiden? Kan ministern lova att
              det inte kommer ytterligare förslag om att motverka vedspisar
              och vedeldning?
            </seg>
          </u>
          <note type="speaker" n="9de4b71d">
            Anf. 51 STEN BERGHEDEN (M):
          </note>
          <u who="Q5572155" xml:id="i-732b032e92bb9b39-3" n="30f360e9">
            <seg n="01a7c90b">
              Fru talman! Det är uppenbart att våra gamla spisar och kaminer
              ute i landsbygden har förlorat sitt värde i och med det beslut
              som regeringen föreslår. Det blir alltså skrot av detta med tanke
              på att man inte får återanvända det i ett annat hus. Man kan använda
              det under den tid som det fortfarande står kvar i huset.
            </seg>
            <seg n="eeb456de">
              Men jag har fortfarande inte fått svar av ministern på frågan:
              Vad har ministern gjort konkret för att rädda våra spisar och
              kaminer? Jag tycker att det är bra att ministern ändå erkänner
              att det inte handlar om miljöskäl ute på landsbygden. Där har
              det egentligen ingenting med miljön att göra. Man hänvisar möjligtvis
              till samhällen och städer. Att man backar i fråga om den ståndpunkten
              tycker jag är bra. Ute på landsbygden kan vi behöva detta på ett
              helt annat sätt. Det är ledningar och annat som inte fungerar.
              Det är träd som faller. Och det blir strömavbrott på ett helt
              annat sätt.
            </seg>
            <seg n="2f44e6d0">
              Det är självklart bra att ministern ser att landsbygden behöver
              detta. Men då kommer nästa steg. Vad har ministern gjort för att
              undanta landsbygden och dessa spisar, så att vi fortfarande kan
              använda dem och installera dem vidare i nästa generations hus?
              Vad gör ministern konkret för att se till att vi får fram dessa
              undantag? Jag tror i grund och botten att ministern ser det som
              rimligt att vi skulle kunna få fram någon form av undantag i denna
              del. Då vill jag höra: Hur tänker ministern jobba konkret för
              att faktiskt få fram några undantag? Denna debatt kommer ju inte
              att tystna, utan den kommer att fortsätta ända in i valrörelsen,
              med tanke på vad man gör i övrigt mot landsbygden.
            </seg>
            <seg n="abba237d">
              Jag har ett litet råd: Gör om och gör rätt, ministern!
            </seg>
          </u>
          <note type="speaker" n="9dba5095">
            Anf. 52 Statsrådet PETER ERIKSSON (MP):
          </note>
          <u who="Q470630" xml:id="i-0a861a3b90937249-10" n="ccc6f10b">
            <seg n="be12b588">
              Fru talman! Jag tycker ändå att det börjar närma sig en situation
              där det är ett lite mer sansat resonemang. Det har tidigare kanske
              varit väl högljutt, och missförstånd har dominerat.
            </seg>
            <seg n="acfcc07c">
              Förutom att vara tydlig vill jag säga: Jag är för att man eldar
              med ved och utnyttjar effektiva kaminer och också har det som
              en beredskap och säkerhet. Jag vill också säga att det inte pågår
              något korståg mot vedeldning i Sverige. Till exempel har kakelugnar
              varit helt undantagna. Det var en sak som Bohlin tog upp tidigare.
              Han tyckte att det var ett stort problem med kakelugnarna. Han
              tog med dem i detta. Det finns ingen sådan fråga. Kakelugnarna
              är inte med i denna fråga, utan det handlar om kaminerna och spisarna.
              När det gäller frågan om nyinstallation eller att byta ut gamla
              kan jag säga att det ofta går att renovera äldre spisar och kaminer
              och få dem mer effektiva.
            </seg>
            <seg n="85d2bafb">
              Jag håller inte alls med Jan Ericson om att det inte spelar någon
              roll på landsbygden om man eldar effektivt med ved eller inte.
              När min mormor var hemma på dagarna efter att hon hade mjölkat
              korna stod hon i köket och kunde hela tiden mata in pinnar i köksspisen.
              I dag har man sällan en husmor som har råd att mata in pinnar
              var tionde minut. Moderna vedspisar håller elden lite längre.
              De är mer effektiva. De ger mer värme. De funkar bättre att laga
              mat på. Det tycker jag inte är någonting som man ska nonchalera.
              Det är en bra sak.
            </seg>
            <seg n="615264cf">
              Ett skäl till att Boverket drog igång det här nu är att man både
              i Norge och Danmark har infört dessa regler från ekodesigndirektivet.
              Man upp levde att många av de gamla, dåliga kaminerna kom till
              Sverige och installerades här i stället. Det blir ju ganska problematiskt
              om vi i stället för att installera nya, effektiva och mindre hälsofarliga
              kaminer där de används mycket använder gamla dåliga från Norge.
            </seg>
            <seg n="62c9cd8c">
              Jag håller inte riktigt med om att det där inte var ett problem,
              för nog fanns det ett problem i grunden. Jag tycker dock att det
              är rimligt – som det också är med de nya reglerna – att de befintliga
              kaminerna och spisarna får fortsätta användas så länge de fungerar.
            </seg>
            <seg n="ec5b5ffa">
              Därför är det också felaktigt att säga att de gamla kaminer som
              finns i hundratusental i stugor runt om i Sverige på något sätt
              skulle vara hotade. Så är det inte, utan de får fortsätta eldas
              så länge någon vill och kan.
            </seg>
            <seg n="3f414cc8">
              När man sedan byter ut sin kamin eller spis kan man byta mot
              en likvärdig, säger Boverket. Jag tycker att deras kommunikation
              i detta inte har varit så väldigt stark och tydlig. Den kritiken
              håller jag med om, och jag tror att det bästa vore om Boverket
              kom ut med nya, tydligare regler om vad som kommer att gälla även
              när man byter ut kaminer.
            </seg>
            <seg n="908badde">
              Jag hoppas att vi med den här diskussionen kan lösa en del av
              de missförstånd som har uppstått på grund av en otydlighet från
              Boverket och också få ett slut på diskussionen om att vi vill
              få ett stopp för vedeldning i Sverige. Så är det inte, och så
              kommer det inte att vara i framtiden heller, hoppas jag.
            </seg>
          </u>
          <note type="speaker" n="bce21b2a">
            Anf. 53 CARL-OSKAR BOHLIN (M):
          </note>
          <u who="Q5580727" xml:id="i-3690f14c968bbf0a-2" n="d33a14a0">
            <seg n="767ba3b3">
              Fru talman! Jag noterar att bostadsministern står här och sänder
              ut dimridåer när han säger att man minsann kan renovera en gammal
              spis så att den blir okej att använda. Det är ju inte alls fallet,
              eftersom hela den nya regleringen bygger på att spisen är typgodkänd.
              Men en gammal spis blir ju inte typgodkänd bara för att du renoverar
              den, även om den då skulle hålla samma prestanda som en ny spis.
            </seg>
            <seg n="73253367">
              Det blir alltså i praktiken omöjligt att som privatperson installera
              en gammal spis enligt nyinstallationskraven, helt enkelt därför
              att du kan inte själv bevisa vilket förbränningsvärde kaminen
              eller spisen har med mindre än att du själv först installerar
              den och sedan genomför egna mätningar för att styrka ditt påstående.
              Detta blir i realiteten en omöjlighet, så jag skulle uppskatta
              om bostadsministern inte kom med den typen av vilseledande förklaringar.
            </seg>
            <seg n="6ba27223">
              Jag noterar att bostadsministern försöker ha två positioner samtidigt.
              Å ena sidan säger han att befintliga kaminer inte påverkas, vilket
              är korrekt så länge den befintliga kaminen sitter installerad
              någonstans. Å andra sidan konstaterar Boverket också att det förekommer
              en omfattande handel av begagnade kaminer, något som blir omöjligt
              eftersom det inte går att sätta in gamla kaminer och vedspisar
              i hus som har en murstock men som saknar en spis eller en kamin,
              för Boverket skriver ju i sin rapport att då hamnar kraven på
              samma nivå som för nyinstallation.
            </seg>
            <seg n="9d6ac710">
              Det är vad Boverket själva skriver, och bostadsministern är den
              person i regeringen som har möjlighet att se till att detta ändras
              före den 1 juli.
            </seg>
          </u>
          <note type="speaker" n="e538bbda">
            Anf. 54 Statsrådet PETER ERIKSSON (MP):
          </note>
          <u who="Q470630" xml:id="i-0a861a3b90937249-11" n="ccc6f10b">
            <seg n="b838cd42">
              Fru talman! Det kommer att vara möjligt att renovera gamla spisar.
              Boverket kommer att komma ut med tydligare regler. Det har varit
              en miss i kommunikationen, och jag tycker att det Boverket har
              skrivit har varit otydligt och delvis motsägande. Men det kommer
              att bli tydligare. Det är mitt svar. Det är rimligt att vi från
              politiskt håll tar ansvar för det och ser till att det inte behöver
              vara några missförstånd framöver.
            </seg>
            <seg n="ebd45db1">
              Jag tycker också att alla vi som deltar i den här debatten har
              ett visst ansvar att se till att vi inte lurar folk och inte driver
              missförstånd som vi vet är felaktiga.
            </seg>
            <seg n="2080c78c">
              Därför vill jag avsluta den här debatten med att säga att det
              inte kommer att finnas någon anledning att vara orolig för att
              det inte ska gå att fortsätta elda med ved i Sverige. Under mina
              30 år i Miljöpartiet har partiet aldrig tagit ett sådant beslut.
              Vi har aldrig drivit en sådan linje, och jag tror inte att vi
              kommer att göra det heller. Vi är tvärtom för att människor sköter
              om sin självförsörjning ute på landsbygden genom att använda och
              utnyttja lokala resurser så att hus och lokalsamhällen fungerar
              på ett så bra sätt som möjligt.
            </seg>
            <seg n="1ffa09dc">
              Till alla människor runt om i Sverige: Fortsätt gärna att elda
              med ved, och gör det på ett effektivt sätt! Det går att elda på
              ett dåligt sätt också, men det går att lära sig på nätet hur man
              gör rätt.
            </seg>
          </u>
          <note n="b61b04fb">
            Överläggningen var härmed avslutad.
          </note>
          <note n="0db82b9a">
            § 12 Svar på interpellation 2017/18:348 om Migrationsverkets
            benämning av kristna församlingar
          </note>
          <note type="speaker" n="5ae8a9a2">
            Anf. 55 Statsrådet HELÉNE FRITZON (S):
          </note>
          <u who="Q4949040" xml:id="i-2d712e8ca9d5d6f4-12" n="ccc6f10b">
            <seg n="0ec80293">
              Fru talman! Andreas Carlson har frågat mig vad regeringen tänker
              vid ­ ta för åtgärder för att hindra att Migrationsverket sprider
              nedsättande och felaktig information om den svenska frikyrkorörelsen.
              Andreas Carlson hänvisar till en formulering i ett beslut av Migrationsverket,
              där två svens ­ ka frikyrkoförsamlingar kallas för sekter.
            </seg>
            <seg n="4926d9ea">
              Migrationsverket är liksom övriga förvaltningsmyndigheter i Sverige
              en självständig myndighet. När det gäller det enskilda beslutet
              får jag hänvisa till Migrationsverket. Migrationsverket har framfört
              att formuleringen är olycklig.
            </seg>
            <seg n="c8371459">
              Migrationsverket har utarbetat en uppförandekod som bland annat
              tar upp respektfullt bemötande. Migrationsverkets beslutsfattande
              ska hålla en hög rättslig kvalitet och vara förutsägbart och enhetligt
              för alla sökande. Myndighetens kontinuerliga arbete med kvalitetsuppföljningar
              är ett viktigt verktyg för att upptäcka eventuella brister och
              för att kunna vidta åtgärder för att komma till rätta med dem.
              Jag förutsätter att det sker även i dessa frågor.
            </seg>
            <seg n="ae80b6c6">
              Migrationsverket har tidigare anordnat utbildningar riktade till
              medarbetare inom asylprövningen tillsammans med Sveriges kristna
              råd. Migra ­ tionsverket och Sveriges kristna råd har en pågående
              dialog om ett fortsatt samarbete.
            </seg>
          </u>
          <note type="speaker" n="8f3e87ae">
            Anf. 56 ANDREAS CARLSON (KD):
          </note>
          <u who="Q5602835" xml:id="i-4a2f20b5a608c51f-0" n="685314b2">
            <seg n="299f30af">
              Fru talman! Tack för svaret! Det var tidningen Dagen som den
              26 januari avslöjade att Migrationsverket hade avvisat asylansökan
              från en iransk familj som konverterat till kristendomen. Familjen
              har varit aktiv i Equmeniakyrkan i Borgstena och i Pingstkyrkan
              i Borås. I avvisningsbeslutet skriver Migrationsverket att det
              rör sig om två olika sekter.
            </seg>
            <seg n="4210844d">
              Equmeniakyrkan och Pingstkyrkan är två av Sveriges största frikyrkoförsamlingar.
              Att av en svensk myndighet bli stämplade som sekter är för det
              första helt felaktigt, för det andra oerhört okunnigt och för
              det tredje nedsättande.
            </seg>
            <seg n="5fb9eef8">
              I den svenska frikyrkorörelsen, som är en bärande del av vårt
              civilsamhälle, görs stora ideella insatser varje vecka. Detta
              såg vi inte minst under flyktingkrisen 2015, men det är ett arbete
              som ständigt pågår.
            </seg>
            <seg n="c2cd2ac6">
              Frikyrkornas roll för vår demokrati kan inte överskattas. Att
              då få läsa att man är en sekt är förstås provocerande för alla
              dem som har engagerat sig.
            </seg>
            <seg n="ffa269ed">
              Statsrådet säger i sitt svar att Migrationsverket har utarbetat
              en uppförandekod som bland annat tar upp respektfullt bemötande.
              Det känns verkligen som ett hygienkrav för svenska myndigheter!
              Vad tänker regeringen vidta för åtgärder för att följa upp denna
              uppförandekod och förhindra att felaktig information sprids om
              den svenska frikyrkorörelsen?
            </seg>
            <seg n="6e8caf40">
              Jag har liksom statsrådet noterat att Migrationsverket har framfört
              att formuleringen är olycklig. Men att Migrationsverket i en dom
              har kunnat uttrycka sig så här är ett bevis på att det behövs
              ytterligare kunskapsinsatser om religion på myndigheten.
            </seg>
            <seg n="8a25a770">
              Vi kristdemokrater har länge drivit att det behövs en ökad kunskap
              om religionens betydelse i många människors liv och för samhället.
              Man måste på Migrationsverket ha större kunskap om religion, vad
              det innebär att konvertera och vad det kan medföra för faror och
              risker för den enskilde. Det är uppenbart att Migrationsverket
              måste prioritera det arbetet, men för att det ska ske måste regeringen
              påpeka att detta är viktigt. Det kan ske exempelvis via regleringsbrevet.
              Det behövs en standardiserad process för hur konve rsi onsärenden
              ska hanteras, och de av Migrationsverkets handläggare som jobbar
              med denna kategori utredningar behöver också mer utbildning. Den
              senaste utbildningen, fru talman, som hölls på det temat var 2013.
              Sedan dess har Migrationsverket, som bekant, fått många nya medarbetare.
            </seg>
            <seg n="e8cc5aa8">
              Regeringen prioriterar frågan om asylsökande som åberopar hbtq-skäl
              som grund för att få uppehållstillstånd högt. Det är bra. Men
              vi måste kom ­ ma ihåg att frågan om asylsökande som har konverterat
              är av samma karaktär, varför det är rimligt att båda dessa grupper
              likställs. Det är så att säga samma typ av fråga.
            </seg>
            <seg n="25493d1f">
              Detta är ett stort problem, men trots det har Migrationsverket
              inte tagit upp kristna konvertiter i årsredovisningen, varken
              under kapitlet Likvärdig behandling eller under kapitlet Rättsliga
              ställningstaganden. Min uppmaning till statsrådet är att använda
              det redskap regeringen har, nämligen regleringsbrevet.
            </seg>
            <seg n="4a8a93e5">
              När Kristdemokraterna satt i alliansregeringen var vi pådrivande
              att ge Migrationsverket i uppdrag, via just regleringsbrevet,
              att vidareutveckla kompetensen rörande religiös tillhörighet.
              Problemet har uppenbart blivit större sedan dess. Ändå väljer
              regeringen att inte använda det redskap regeringen har utan duckar.
              På det vill jag gärna ha en förklaring.
            </seg>
          </u>
          <note type="speaker" n="0693cd4a">
            Anf. 57 Statsrådet HELÉNE FRITZON (S):
          </note>
          <u who="Q4949040" xml:id="i-2d712e8ca9d5d6f4-13" n="ccc6f10b">
            <seg n="9b3d7494">
              Fru talman! Interpellanten har ställt en fråga till mig om ett
              specifikt beslut av Migrationsverket – inte en dom utan ett beslut.
              Jag är förhindrad att kommentera enskilda ställningstaganden,
              men jag tror att både jag och interpellanten tydligt har noterat
              att Migrationsverket har uttryckt att det är en olycklig formulering.
              Så vi kan lägga just det specifika ärendet lite åt sidan.
            </seg>
            <seg n="0900f8b1">
              Interpellationen ger mig dock en möjlighet att utveckla frågan
              om de styrdokument som Migrationsverket har från regering och
              riksdag och har tagit fram för egen del att fatta beslut utifrån.
              Jag tänker på Migrationsverkets samlade värdegrund, som utgår
              från den gemensamma värdegrund som gäller för alla statsanställda.
              Det är egentligen en sammanfattning av vad myndigheten ska sträva
              efter, hur man vill uppfattas och vad som förväntas av personalen.
              Där finns tre vägledande ord som jag tycker fångar mycket av det
              interpellanten efterfrågar.
            </seg>
            <seg n="b45a01a0">
              Det första ordet är empati. Med empati i sammanhanget avses att
              myndigheten och dess personal vill förstå den de möter och dennes
              situation.
            </seg>
            <seg n="049fc9bf">
              Det andra ordet är tydlighet. Det inbegriper att personalen uttrycker
              sig konkret, korrekt och med ett professionellt förhållningssätt.
            </seg>
            <seg n="c0ea5caa">
              Det tredje ordet i värdegrunden står för vad myndigheten gör,
              nämligen mod. Mod är att man är beredd att bryta mönster, att
              tänka om och tänka nytt.
            </seg>
            <seg n="4491e0cb">
              Migrationsverket har utöver denna värdegrund också en tydlig
              nolltolerans när det gäller rasism, diskriminering, trakasserier,
              kränkande särbehandling och mobbning, och myndigheten ska motverka
              alla tendenser till ett sådant beteende.
            </seg>
            <seg n="ee767de0">
              Migrationsverket har återkommande kontakt och dialog med religiösa
              samfund för att skaffa sig kunskap om personer som åberopar –
              antingen i samband med konvertering eller i samband med ansökan
              – religiösa skäl. Det finns också en utbildning för nyanställda
              handläggare som tar upp de frågorna.
            </seg>
            <seg n="50fb2ce9">
              När det gäller frågan om konvertering finns också ett uttalande,
              ett praxisavgörande, från Migrationsöverdomstolen. Det tydliggör
              inriktning ­ en på det sättet att man ska kunna påvisa att det
              är en genuin personlig religiös övertygelse, och det ska göras
              en samlad bedömning av de omständigheter under vilka konverteringen
              har kommit till stånd. Det är klart att det påkallar en extra
              uppmärksamhet i trovärdighetsfrågan när konvertering sker sedan
              man kommit hit till landet.
            </seg>
          </u>
          <note type="speaker" n="28baab0a">
            Anf. 58 ANDREAS CARLSON (KD):
          </note>
          <u who="Q5602835" xml:id="i-4a2f20b5a608c51f-1" n="685314b2">
            <seg n="d2019068">
              Fru talman! Jag har respekt för att statsrådet inte kan uttala
              sig i enskilda ärenden, men dessvärre verkar detta inte vara en
              enskild händelse. Vi får återkommande rapporter om att detaljerade
              och i sammanhanget irrelevanta frågor har ställts till personer
              som sökt asyl på basis av att de har konverterat. Detta sker trots
              att det på Migrationsverket hemsida står följande: När det gäller
              konvertiter till kristendom är processen och skiftet från en övertygelse
              till en annan det viktigaste som utreds av Migrationsverket, inte
              vad man kan om Bibeln.
            </seg>
            <seg n="d1ac7828">
              I en kvalitetsuppföljning av utredningsmetodik som Migrationsverket
              har gjort från januari i år i ärenden där konversion åberopas
              konstateras dock att nära vart femte ärende i uppföljningen innehöll
              mycket detaljerade frågor om Bibeln och tron eller rent av onödigt
              detaljerade frågor om svåra ämnen. Där framgår också att i ett
              av ärendena förväntades den sökande också kunna göra ingående
              jämförelser mellan olika inriktningar av kristendom. När sökanden
              inte klarade av att förklara dessa komplicerade frågor vändes
              detta emot honom eller henne i en bedömning av tillförlitligheten.
            </seg>
            <seg n="49be5201">
              Den enskilde handläggarens attityd och kunskap är förstås avgörande
              för att kunna göra en rättssäker bedömning. På Migrationsverkets
              hemsida framgår det också att det finns varken några standardfrågor
              eller mallar. Återigen i uppföljningen står det att i de ärenden
              där det ställs detaljerade frågor synes dessa ha formulerats själv
              av den enskilde utredaren. Då anser jag att det är av största
              vikt att personen som utreder har rätt kompetens inom religion.
            </seg>
            <seg n="2757f6a8">
              Migrationsverket betonar vikten av kompetens om religion och
              vad det innebär att konvertera från en religion till en annan.
              Det är oerhört viktigt. Med anledning av detta tycker jag att
              det är avgörande att den enskilde handläggaren har rätt utbildning
              och kunskap som är relevant för avgörandena.
            </seg>
            <seg n="188d189f">
              I kvalitetsuppföljningen framgår vidare att Migrationsverket
              tillsammans med Sveriges kristna råd vid två tillfällen har genomfört
              utbildning för asylpersonal i bland annat utredningsmetodik. Det
              senaste tillfället, 2013, är nu flera år sedan. Efter detta har
              verket fått många nyanställda, och dessa har inte tagit del av
              utbildningen. Det kan vara befogat att genomföra någon form av
              utbildningsinsats för att minska risken för onödigt detaljerade
              kunskapsfrågor.
            </seg>
            <seg n="bcbf4c43">
              Man kan luta sig tillbaka och vara lugn med tanke på vad som
              står på Migrationsverkets hemsida. Men jag tycker att detta pekar
              på vad jag tog upp i min inledande fråga, nämligen varför regeringen
              inte genom regleringsbrevet har pekat ut detta som ett prioriterat
              område att arbeta med. Jag har respekt för att man inte ska peta
              i enskilda ärenden, men Kristdemokraterna var i regeringsställning
              pådrivande i att genom regleringsbrevet lyfta fram betydelsen
              av kunskap i de så avgörande frågorna. Det exempel som är anledning
              till att jag har väckt interpellationen, alla andra exempel och
              Migrationsverkets egen analys av detta stora problem pekar verkligen
              på att regeringen behöver förtydliga dessa frågor i regleringsbrevet.
              Därför ställer jag mig frågande till varför statsrådet inte är
              beredd att göra det.
            </seg>
          </u>
          <note type="speaker" n="ea5c3999">
            Anf. 59 Statsrådet HELÉNE FRITZON (S):
          </note>
          <u who="Q4949040" xml:id="i-2d712e8ca9d5d6f4-14" n="ccc6f10b">
            <seg n="ae98c8c6">
              Fru talman! Det finns tydliga skrivningar från regeringens sida
              om kvalitet och rättssäkerhet. Jag har här från talarstolen redovisat
              arbetet med Migrationsverkets värdegrund. Migrationsverket har
              som alla andra statliga verk höga krav på kompetens och utövande
              i de personalpolitiska frågorna.
            </seg>
            <seg n="5764de21">
              I Migrationsverkets fall är det ju väldigt speciella omständigheter.
              Sedan 2015 har Sverige varit mottagare av högst antal asylsökande
              per capita i Europa, och det har ställt enorma krav på Migrationsverket.
              Verket har ökat personalbemanningen väsentligt.
            </seg>
            <seg n="23623333">
              Nu går vi en ny tid till mötes med ett lägre antal asylsökande
              och färre ärenden att utreda, vilket gör att uppdraget för Migrationsverket
              nu handlar mycket om att minska antalet anställda. Det handlar
              för innevarande år om 3 000 anställda.
            </seg>
            <seg n="8ad8542f">
              När det gäller själva frågan om hur en konvertering går till
              och vilka frågor som ställs är jag överens med interpellanten,
              och det som ni har hittat på hemsidan stämmer. Det är inte någon
              bibelkunskap som ska efter ­ frågas, utan det är två saker. Den
              enskilda, den asylsökande personen, är den som har bevisbördan.
              Det är den personen som ska göra sin identitet och sina skyddsskäl
              sannolika, det vill säga även ett skyddsskäl som har ett religiöst
              uttryck som grund.
            </seg>
            <seg n="0c3eeca9">
              Myndigheten har sin skyldighet, nämligen utredningsskyldigheten
              – att utredningen ska genomföras på ett professionellt sätt. Det
              gör att varje asylärende är unikt och ska hanteras utifrån den
              kontexten. I en sådan utredning, ett sådant samtal, ska det naturligtvis
              ställas väldigt många olika sorters frågor.
            </seg>
            <seg n="504f90c8">
              Det konkreta jag vill peka på att Migrationsverket använder sig
              av när det gäller konverteringsfrågor är de riktlinjer som finns
              från UNHCR som ett exempel på vilka frågor som kan ställas av
              handläggare och beslutsfattare.
            </seg>
            <seg n="6e9c19f0">
              Jag vill också understryka det samarbete och den dialog som Migra
              ­ tionsverket har med Sveriges kristna råd. Jag vet inte i dag
              om det resul ­ terar i ytterligare gemensamma åtaganden när det
              gäller utbildning. Det får Migrationsverket i så fall återkomma
              till. Men jag tycker att det är ange ­ läget och bra att den dialogen
              förs.
            </seg>
          </u>
          <note type="speaker" n="744760fe">
            Anf. 60 ANDREAS CARLSON (KD):
          </note>
          <u who="Q5602835" xml:id="i-4a2f20b5a608c51f-2" n="685314b2">
            <seg n="ef9c3add">
              Fru talman! Detta är inte en fråga om huruvida Migrationsverket
              ska göra en bedömning av enskilda asylsökandes skyddsskäl eller
              inte; det ska Migrationsverket såklart göra. Det är inte heller
              en fråga om vilka kriterier som ska uppnås för att asylsökande
              ska beviljas uppehållstillstånd på basis av att de har konverterat.
            </seg>
            <seg n="2b9ed2d6">
              Vad det handlar om är att asylbedömningar ska ske rättssäkert
              och på ett så korrekt sätt som möjligt. Här ser vi i dag flera
              tecken på att det brister. Vi ser det i just detta exempel – man
              kan kalla det för sektfrågan. Vi drar den slutsatsen också av
              alla de kontakter vi har med personer som vittnar om orimliga
              frågor ställda under asylintervjuer.
            </seg>
            <seg n="52f0caef">
              Jag uppfattar statsrådets inlägg i den här debatten som att hon
              är positivt inställd till mer utbildning om religionens betydelse
              för den enskilde och om konversionens påverkan. Därför undrar
              jag vad det är som hindrar att regeringen visar att man prioriterar
              den här frågan och ger Migrationsverket ett uppdrag via regleringsbrevet.
              Vad är det som hindrar att reger ­ ingen gör det?
            </seg>
          </u>
          <note type="speaker" n="a2714978">
            Anf. 61 Statsrådet HELÉNE FRITZON (S):
          </note>
          <u who="Q4949040" xml:id="i-2d712e8ca9d5d6f4-15" n="ccc6f10b">
            <seg n="751b1b62">
              Fru talman! Jag vill börja med att tacka Andreas Carlson för
              interpellationen, som är avgränsad i sin sakfråga men som principiellt
              täcker ett viktigt och angeläget område kring prövningen av skyddsskäl.
            </seg>
            <seg n="1a747ca3">
              Precis som interpellanten har strukit under handlar det om en
              långsiktigt hållbar och rättssäker asylprocess. Det förutsätter
              att vi har en effektiv verksamhet med hög rättslig kvalitet.
            </seg>
            <seg n="9e0bf3ea">
              Ändringsfrekvensen i domstolarna kan man säga är ett riktmärke
              för hur arbetet bedrivs. Det kan handla om ändring av beslut men
              också tillkommande fakta i själva utredningen som ändrar ställningstagandet.
              Här har det pendlat genom åren mellan 5 och 10 procent. Vi ligger
              för förra året på 8 procent. Det är alltså inga anmärkningsvärda
              avvikelser, utan man följer ungefär de nivåerna.
            </seg>
            <seg n="54841fdc">
              När det gäller den konkreta frågan om religiösa skäl och konverteringar
              ingår detta på många sätt i det samlade uppdrag som Migrationsverket
              har från regeringen. Jag tycker att de åtgärder som regeringen
              har vidtagit för att förbättra effektivitet, förkorta handläggningstider
              och förbättra prövningen av asylärenden är de som verket behöver
              och har behövt fram till nu. I övrigt får vi återkomma.
            </seg>
          </u>
          <note n="b61b04fb">
            Överläggningen var härmed avslutad.
          </note>
          <note n="7ab2d09a">
            Ajournering
          </note>
          <note n="63953d63">
            Kammaren beslutade kl. 16.05 på förslag av tredje vice talmannen
            att ajournera sammanträdet till kl. 18.00.
          </note>
          <note n="c5585091">
            Återupptaget sammanträde
          </note>
          <note n="7f0f831a">
            Sammanträdet återupptogs kl. 18.00.
          </note>
          <note n="54197953">
            § 13 Svar på interpellation 2017/18:287 om körkort för diabetiker
          </note>
          <note type="speaker" n="d371c9ac">
            Anf. 62 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-0" n="ccc6f10b">
            <seg n="c5a6441b">
              Fru talman! Johan Hultberg har frågat mig om jag är beredd att
              ta initiativ till en förändring av regelverket gällande körkortstillstånd
              och körkortsinnehav så att individuell prövning alltid görs för
              den som behandlas med insulin och som har eller har sökt högre
              behörighet. Han har också frågat mig om jag är beredd att ta initiativ
              till en förändring av dagens regelverk så att moderna behandlingsformer
              och hjälpmedel i högre grad tas i beaktande när körkortsinnehav
              ska prövas.
            </seg>
            <seg n="2668a5c3">
              Låt mig inleda med att tydliggöra att jag inte tar ställning
              i det aktuella fallet. Jag har stor förståelse för den frustration
              den som drabbas av indrag ­ na körkortsbehörigheter kan känna,
              särskilt när det påverkar ens yrkesliv. Men precis som Johan Hultberg
              själv säger är det också oerhört viktigt att värna om trafiksäkerheten.
            </seg>
            <seg n="bbb51907">
              EU:s körkortsdirektiv, som Sverige måste följa, innehåller medicinska
              krav för körkortsinnehav. Som huvudregel är insulinbehandling
              ett hinder för innehav av högre körkortsbehörigheter – det vill
              säga för tung lastbil eller buss – eller taxiförarlegitimation.
            </seg>
            <seg n="18d1af22">
              I körkortsdirektivet anges dock att innehav av högre körkortsbehörigheter
              i undantagsfall kan medges. I Sverige är Transportstyrelsen den
              myndighet som föreskriver i detalj om de trafikmedicinska kraven.
              Transportstyrelsen har i sina föreskrifter och allmänna råd om
              medicinska krav för innehav av körkort med mera valt att utnyttja
              denna möjlighet till undantag för insulinbehandlad diabetes typ
              2, där det oftast kan medges innehav. Transportstyrelsen kan också,
              efter en individuell prövning, bevilja undantag från att diabetes
              typ 1 är hinder för innehav av högre körkortsbehörigheter och
              taxiförarlegitimation. Det gäller även diabetes av den typ som
              kallas LADA och som Johan Hultberg tar upp i sitt exempel. Undantag
              beviljas främst under de första åren av denna typ av diabetes
              och där risken kan mätas med hjälp av blodprov avseende C-peptid.
            </seg>
            <seg n="16096971">
              Den individuella prövning Johan Hultberg efterfrågar görs alltså
              vid en dispensansökan.
            </seg>
            <seg n="0a4ec662">
              När det gäller användandet av modern teknik följer Transportstyrelsen
              utvecklingen på området med stort intresse. Möjligheten att ha
              kontinuerlig mätning av blodsockervärdet – och en insulinpumps
              dosering kopplad till det – är tilltalande. En utvärdering av
              om sådana system effektivt förebygger allvarlig hypoglykemi gjordes
              av Statens beredning för medicinsk och social utvärdering 2013.
              Det fanns då inte stöd för att sådana system fungerade tillräckligt
              bra.
            </seg>
            <seg n="ed6b7dea">
              Transportstyrelsen införde vid årsskiftet som en följd av ändringar
              i körkortsdirektivet vissa lättnader rörande innehav av lägre
              körkortsbehörigheter vid diabetes. För högre behörigheter planerar
              Transportstyrelsen under detta år att se över gällande regelverk
              för körkort vid diabetes, detta i relation till både körkortsdirektivet
              och det vetenskapliga läget.
            </seg>
            <seg n="e5bc4238">
              Min utgångspunkt är att Transportstyrelsens expertis kontinuerligt
              utvärderar de medicinska körkortskraven utifrån en omvärldsanalys
              som beaktar flertalet faktorer, bland annat förändringarna i körkortsdirektivet
              och i den tekniska utvecklingen. Jag avser därmed inte i nuläget
              att vidta några ytterligare åtgärder för att förändra regelverket.
            </seg>
          </u>
          <note type="speaker" n="40bcee4a">
            Anf. 63 JOHAN HULTBERG (M):
          </note>
          <u who="Q5816436" xml:id="i-7a02c35ad879a71a-0" n="35045976">
            <seg n="fa77c18b">
              Fru talman! Jag tackar ministern för svaret.
            </seg>
            <seg n="0e9a9945">
              Sverige ligger verkligen långt framme i trafiksäkerhetsarbetet.
              Det ska vi vara väldigt glada för. Trafiksäkerhetsarbetet utgår
              från en minst sagt hög ambition i Sverige, nämligen nollvisionen,
              som föreskriver att vi ska försöka sträva efter att ingen människa
              ska dödas eller skadas allvarligt i trafiken.
            </seg>
            <seg n="d3623640">
              Sedan riksdagen hösten 1997 fattade beslut om nollvisionen har
              vi sett en väldigt positiv utveckling. Antalet omkomna i trafiken
              har närapå halverats från 500 personer till omkring 270 personer
              per år, som det är nu. Det är naturligtvis många insatser som
              ligger till grund för denna positiva utveckling. Inte minst handlar
              det om innovationer och förbättringar i den fysiska trafikmiljön,
              såsom mitträcken, trafiksäkerhetskameror och det som nu finns
              i praktiskt taget varje ort med självaktning, nämligen rondeller.
            </seg>
            <seg n="396e95e2">
              En viktig del av trafiksäkerhetsarbetet handlar också om de höga
              krav som vi i Sverige ställer på både de fordon som är i trafik
              och oss som framför dessa fordon. Körkortslagens grundläggande
              krav, som säger att körkortstillstånd endast får ges till den
              som utifrån sina personliga och medicinska förhållanden kan anses
              lämplig som förare, är bra, rent av självklara.
            </seg>
            <seg n="fb0d0fd9">
              Problemen som jag lyfter fram i min interpellation handlar om
              hur den här övergripande lagstiftningen omsätts i föreskrifter
              och allmänna råd och hur dessa sedan tillämpas av ansvariga myndigheter.
              Jag menar att reglerna och tillämpningarna ofta är alltför schablonmässiga
              och generella och inte ger utrymme för ordentliga individuella
              prövningar. Det drabbar inte minst gruppen diabetiker.
            </seg>
            <seg n="b8b8b5d1">
              För diabetiker är det, precis som ministern säger, så att Transportstyrelsens
              föreskrifter innehåller ett generellt förbud för personer med
              insulinbehandlad diabetes att inneha högre körkortsbehörigheter
              eller taxilegitimation. Man kan, som ministern sa, få undantag
              vid typ 2-diabetes om man uppfyller krav om att ha god kontroll
              på sitt blodsocker och ha förmåga att känna av de varningssignaler
              som kommer innan man drabbas av hypoglykemi, det vill säga ett
              akut lågt blodsocker.
            </seg>
            <seg n="52fa7708">
              Ministern sa också att en person med typ 1-diabetes efter individuell
              bedömning kan beviljas undantag om man begär dispens och genomgår
              ett dispensförfarande. Tyvärr låter nog ministerns svar bättre
              än vad det i själva verket är. I praktiken säger Transportstyrelsen
              nämligen nej på alla de dispensansökningarna.
            </seg>
            <seg n="f6a7d998">
              Jag har verkligen försökt gräva i den här frågan. Genom de kontakter
              jag har haft med bland annat Transportstyrelsen har jag fått mig
              till livs att de dispenser som har beviljats är av synnerligen
              begränsad karaktär. Det handlar om personer som till exempel jobbar
              på bilprovning och får lov att köra fordon in och ut ur provningslokalen
              eller göra ett bromstest. Det handlar om personer som jobbar på
              en lastbilscentral och får transportera en lastbil in och ut ur
              en tvätt. Men det handlar inte om att någon har fått möjlighet
              att behålla sin taxilegitimation eller sitt lastbilskort.
            </seg>
            <seg n="54718e41">
              Jag menar att de här reglerna och den här tillämpningen inte
              utgår från dagens kunskap och dagens läge när det gäller den medicintekniska
              utvecklingen. Här tycker jag verkligen att det är synd att ministern
              är så passiv i sitt svar och inte säger sig vara beredd att ta
              initiativ till en förändring. Jag hoppas att ministern kan ompröva
              den uppfattningen.
            </seg>
          </u>
          <note type="speaker" n="92235e07">
            Anf. 64 STAFFAN DANIELSSON (C):
          </note>
          <u who="Q5616883" xml:id="i-2d712e8ca9d5d6f4-16" n="b0741a90">
            <seg n="9ff96b0d">
              Fru talman! Herr statsråd! Det är en relevant interpellation
              som ställts. Jag tror att det ligger väldigt mycket i vad Johan
              Hultberg för fram. Jag har jobbat lite med synfältsproblematik,
              som berör diabetes i mycket hög grad. Där vet jag att Sverige
              och Transportstyrelsen är väldigt stränga. Det är lite konstigt
              i Sverige. Vi har komplicerade körkortsprov med en mycket avancerad
              teoridel, som ibland gör det nästan omöjligt för en del praktiskt
              lagda ungdomar och nyanlända att klara provet utan mycket stora
              insatser för svenskkunskap och annat. Jag har tyckt att det borde
              kunna vara lite enklare att ta körkortsteorin. Det borde inte
              vara lika mycket nyanskrav som det är nu vad gäller svenska och
              så vidare. Det hoppas jag att ministern tar med sig. Jag har tidigare
              motionerat om detta.
            </seg>
            <seg n="d07f22c8">
              Samtidigt som vi ställer höga krav i Sverige på dem som tar svenska
              körkort är det lägre eller inga krav på dem väldigt många som
              kör bil i Sverige och som bor i andra länder, turistar här och
              så vidare. De kör med körkort från länder som inte alls ställer
              höga krav och ibland inga krav alls på synfältet och så vidare.
            </seg>
            <seg n="57dd9469">
              Det kan vara så att Sverige även på det här området är unikt
              strängt jämfört med alla andra länder. Det vet jag inte, men jag
              utesluter det inte. Det är bra som ministern sa i svaret att det
              ändå finns möjligheter, och det är bra att Transportstyrelsen
              tittar över dem. Man måste göra det i en internationell jämförelse.
              Sverige kan inte rimligen ligga för långt fram.
            </seg>
            <seg n="4f9604b6">
              Det finns en fråga som är kopplad till detta som handlar om synfält,
              och jag ska snart interpellera ministern om den. Jag tänkte ta
              chansen att flagga lite för den problematiken som är väldigt nära
              kopplad.
            </seg>
            <seg n="00e042c0">
              Sveriges krav är mycket höga. Om man har vissa brister i sitt
              synfält, ofta på grund av diabetes, men ser väldigt bra har Sverige
              sagt att man måste genomgå test med en syntestmaskin. Man har
              kroppen, huvudet och blicken fixerad. Sedan ska man se när det
              händer någonting i kanterna. Transportstyrelsen har på egen hand
              satt upp mycket höga krav. Man får nästan inte missa någonting.
            </seg>
            <seg n="b6fc8d4b">
              I Norge, med lägre trafikdödlighet än i Sverige, finns det inte
              många syntestmaskiner. Det finns inga körsimulatorer. Den nya
              grejen är att man ska bevisa sin körduglighet, vilket väl är ett
              steg åt rätt håll. Men det kostar 20 000 kronor. Det är en klassfråga
              vilka som får testa och kommer att göra det. I Norge får man,
              liksom i övriga länder i världen skulle jag tro, bevisa sin körduglighet
              i praktiska körprov. I Sverige får man inte det. Det är oerhört
              märkligt.
            </seg>
            <seg n="4e1bfa33">
              Jag tycker att Sverige ska ha en vision om en hög trafiksäkerhet,
              absolut. Vi ska kolla dem som tar körkort i Sverige och ha goda
              krav. Vi ska kolla dem som kör i Sverige med andra körkort. Nu
              är det så att om man åker till Norge och bosätter sig får man
              ett praktiskt körprov. Tusentals av dem som i dag fråntas sina
              körkort i Sverige skulle kunna ta körkort där, och sedan kan de
              obehindrat köra i Sverige. Men i Sverige fråntas de sina körkort.
            </seg>
            <seg n="24c37335">
              Det var ändå ett balanserat svar av ministern. Jag ser fram emot
              att diskutera den här frågan senare.
            </seg>
          </u>
          <note type="speaker" n="35adc5df">
            Anf. 65 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-1" n="ccc6f10b">
            <seg n="c39e446d">
              Fru talman! Tack, både Johan Hultberg och Staffan Danielsson,
              för engagemanget! Det är jätteviktigt. Jag uppskattar också att
              ni båda lyfter fram trafiksäkerheten som utgångspunkt. Här är
              Sverige världsledande. Vi slog förra året nytt lägstarekord, om
              jag får uttrycka mig så, vad gäller antalet dödade och skadade
              i trafiken. Det är väldigt många färre än för bara tio år sedan.
              Det är framgången med nollvisionen.
            </seg>
            <seg n="6ce70a48">
              När vi nu nystartar nollvisionen gör vi det för att vi inte slå
              oss till ro med att vara världsledande utan höja ambitionsnivån.
              Alla som har haft en nära anhörig eller någon annan som skadats
              eller dödats i trafiken vet hur fruktansvärt det är. De vet hur
              onödigt det känns i ett läge där vi utvecklar säkerhetssystem
              i våra fordon så att man skulle kunna undvika allvarliga olyckor
              och dödsfall i än större utsträckning.
            </seg>
            <seg n="744af93f">
              Därför går regeringen vidare med väldigt många trafiksäkerhetsinsatser.
              I budgeten kunde vi läsa om alkobommar som man nu ska sätta upp
              automatiserade vid hamnarna. Den första kommer under 2018. De
              ska förhindra att förare som är alkoholpåverkade kommer in på
              våra vägar, inte minst med tunga fordon.
            </seg>
            <seg n="a4944e64">
              Jag avser att gå fram med förslag om vinterdäck på tunga fordon
              och bussar. De senaste veckorna har vi märkt hur tunga fordon
              har förorsakat olyckor eller trafikstockningar till följd av snöfallet
              för att de har undermåliga däck. Det gäller inte minst utländska
              lastbilar som har sommardäck, vilket jag tycker är en oacceptabel
              utveckling.
            </seg>
            <seg n="bb401709">
              Vi har nyligen sett till att alla nu ska ha händerna på ratten,
              det vill säga att man ska hantera mobiltelefonin via uppkoppling
              och inte genom att man sitter och sms:ar under tiden man kör.
              Det är viktigt. Det är ett av skälen till att vi är så långt framme.
            </seg>
            <seg n="67e96bf9">
              Vi ställde också extra krav på dem som är yrkeschaufförer. Den
              som kör tunga fordon, bussar och taxi ska ha hårda krav. Annars
              är det tredjeman och andra i trafiken som drabbas.
            </seg>
            <seg n="983f463a">
              När väl det är sagt är det också viktigt, som Johan Hultberg
              nämner i interpellationen, att vi också gör en översyn och anpassar
              regelverken efter den tekniska utveckling vi har på fordonssidan
              och också sett till forskningsläget inte minst för diabetes. Det
              gäller för den delen också hur man utformar syntesten. Det gäller
              möjligheten att bevaka och sköta sin sjukdom på ett sätt som gör
              att människor inte hamnar i lägen där de riskerar att få ett trafikfarligt
              beteende.
            </seg>
            <seg n="26312871">
              Jag är därför väldigt nöjd med att Transportstyrelsen nu ser
              över sina föreskrifter under året. Det är den översynen jag tänker
              avvakta. Jag har själv engagerat mig i de här frågorna tidigare.
              Det är angeläget att se till att man tar vara på den kompetens
              som en person har som har kört bil i hela livet. Man ska så långt
              som möjligt från samhällets sida ge rätt verktyg för att människor
              ska kunna fortsätta att vara yrkesverksamma.
            </seg>
            <seg n="a962c44a">
              Avvägningen är svår. Jag tror att alla inser att Transportstyrelsen
              och säkert ögonläkarkommittén som finns i Bryssel eller gemensamt
              i EU gör sitt bästa för att se till att man har ett bra faktaunderlag
              när man gör den svåra avvägning som det innebär att någon inte
              längre får behålla sitt körkortstillstånd.
            </seg>
            <seg n="3a991e2d">
              Däremot är jag lite kluven inför diskussionen huruvida vi i Sverige
              har en hårdare prövning än i andra EU-länder och om det är vi
              som ska anpassa oss på andra hållet. Jag vill att vi ska ha en
              säker trafikmiljö i hela EU. Jag vill att övriga EU-länder ska
              ha motsvarande system för trafiksäkerhet som vi har. Det skulle
              reducera antalet skadade och döda i trafiken väsentligt i hela
              Europa.
            </seg>
            <seg n="73a3b651">
              Jag vill avvakta Transportstyrelsens översyn innan jag ger besked
              om det behövs några regeländringar. I så fall skulle jag naturligtvis
              vara beredd att pröva det.
            </seg>
          </u>
          <note type="speaker" n="cd2b00b3">
            Anf. 66 JOHAN HULTBERG (M):
          </note>
          <u who="Q5816436" xml:id="i-7a02c35ad879a71a-1" n="35045976">
            <seg n="9a1bf4ed">
              Fru talman! Tack, ministern, för det andra inlägget i debatten!
              Jag lyssnade särskilt på den andra delen av svaret som explicit
              handlade om frågan jag ställde. Jag välkomnar också den översyn
              som Transportstyrelsen säger att man ska genomföra i närtid. Det
              jätteviktigt att man i den översynen igen tittar på utvecklingen
              av de moderna tekniska hjälpmedlen. Ministern hänvisade i sitt
              första svar till utvärdering från 2013 gjord av Statens beredning
              för medicinsk och social utvärdering. Under åren sedan dess har
              det hänt enormt mycket.
            </seg>
            <seg n="e18462eb">
              Fru talman! Jag fick själv diagnosen typ 1-diabetes så sent som
              2014. På de år som gått sedan dess är skillnaden som natt och
              dag. Det finns ett helt annat utbud av tekniska hjälpmedel som
              gör att jag som diabetiker kan hålla koll på mitt blodsocker och
              agera i tid innan jag kommer i en sådan situation att jag har
              fått ett för lågt blodsocker och kan vara till fara både för mig
              själv och för andra.
            </seg>
            <seg n="e4a7d32d">
              Fru talman! Den här frågan handlar verkligen inte om att tumma
              på trafiksäkerheten. Det handlar om att ha ett regelverk som är
              anpassat till dagens kunskapsläge och dagens tekniska hjälpmedel
              och som på allvar testar individens förmåga eller oförmåga. Jag
              tycker att Transportstyrelsen många gånger gör det alldeles för
              lätt för sig i sin hantering av till exempel dispensfallen.
            </seg>
            <seg n="c5ecbb76">
              Man konstaterar att diabetiker generellt sett har en högre risk
              att bli medvetslösa. Det är sant. Men jag tycker inte att man
              ska utgå från den genomsnittliga diabetikern utan man ska utgå
              från den enskilde diabetikern. Den ordningen tycker jag att vi
              i Sverige ska ha. Det är beslut som är viktiga utifrån trafiksäkerhetssynpunkt.
              Men det är också beslut som är extremt viktiga för den enskilde.
            </seg>
            <seg n="0aa20cd1">
              Jag lyfter i min interpellation fram ett exempel från Växjö med
              taxichauffören Jan, som är bekant för både ministern och mig.
              Han har helt enkelt fått sin karriär sönderslagen av det faktum
              att han inte längre får ha kvar sin taxilegitimation.
            </seg>
            <seg n="58ef4d4b">
              Jag hoppas, och jag tror att ministern delar den uppfattningen,
              att det ska lösa sig för Jan. Men jag tror inte att den möjligheten
              är särskilt stor med den praxis och det regelverk som vi har i
              dag. Vi måste verkligen få ett annat regelverk på plats.
            </seg>
            <seg n="6947150b">
              När det gäller just taxi är det ganska intressant. Jan får köra
              sin vanliga personbil hur mycket, hur länge och hur långt han
              vill, men han får inte göra det i yrkestrafik. Det är måhända
              rimligt att man ställer tuffare krav på yrkestrafik än vad man
              kanske gör på mig som privatbilist. Men någonstans kan jag tycka
              att det finns anledning att se över det regelverket.
            </seg>
            <seg n="d423132c">
              Fru talman! Jag hoppas ändå att ministern inte bara följer den
              utvärdering och översyn som Transportstyrelsen gör. Jag hoppas
              att han också agerar för att säkerställa att myndigheten inte
              tar den enklaste vägen och bara förhåller sig till generella och
              schablonmässiga bedömningar, utan att man gör det merarbete som
              jag inser att det innebär att göra individuella prövningar. Detta
              är som sagt viktiga beslut för den enskilde men också, naturligtvis,
              för trafiksäkerheten.
            </seg>
            <seg n="dd65ff28">
              Apropå den problematik som min kollega Staffan Danielsson från
              Centerpartiet lyfte fram blev jag själv uppringd av en företagare
              i veckan. Han var desperat på grund av det faktum att hans företag
              inom kort antagligen skulle gå i konkurs eftersom han hade fått
              sitt körkort indraget och efter ­ som det tar så lång tid att
              få en omprövning eller dispens beviljad. Denna fråga är synnerligen
              viktig. Jag hoppas att fler kan få möjlighet att få sin förmåga
              testad i till exempel en simulator och inte bara rätt av får sitt
              körkort indraget.
            </seg>
          </u>
          <note type="speaker" n="1658de82">
            Anf. 67 STAFFAN DANIELSSON (C):
          </note>
          <u who="Q5616883" xml:id="i-2d712e8ca9d5d6f4-17" n="b0741a90">
            <seg n="240f8056">
              Fru talman! Jag ska fatta mig kort. Ministern sa det som är något
              av den svenska modellen: Övriga länder i Europa ska anpassa sig
              till svenska regler och krav, och våra är bättre än dem som övriga
              länder har! Jag är en del av den svenska modellen; om vi ligger
              före eller har de bästa eller bäst utformade kraven delar jag
              uppfattningen att vi ska försöka få övriga länder att höja sig
              till vår nivå.
            </seg>
            <seg n="62e67887">
              Däremot blir det någon gång, som i det här fallet, så att vi
              möjligen blir ledda av experter som vill så mycket och som själva
              utformar reglerna och lägger fast kraven på att man till exempel
              ska få sitt synfält testat. Expertisen säger att vi icke ska acceptera
              praktiska körprov utan bara använda syntestmaskiner och att kraven
              ska vara stenhårda i denna oerhört stressande miljö. Om en person
              då inte klarar dessa mycket högt ställda krav och regler som Sverige
              ensidigt har fastställt tar vi körkortet.
            </seg>
            <seg n="6c8ad69a">
              Man har öppnat för bilsimulator, och det är bra. Det är ju egentligen
              en sorts praktiskt körprov. Men det kostar 20 000 kronor, och
              det innebär en oerhörd stress. En del klarar inte balansövningarna.
              Och endast ett fåtal får testa, för det är kö. Där tror jag att
              vi har lite att lära av till exempel Norge, där man bygger mycket
              på stränga praktiska körprov för att bedöma om den aktuella personen
              kan köra bil bra.
            </seg>
            <seg n="88093458">
              Vi ska föra ut det som är bättre i Sverige och få Europa att
              anpassa sig till det. Men lite ödmjukhet kanske vi ska visa. När
              det är någonting som är så ifrågasatt som det i min andra fråga
              vore det bra för alla om det reds ut.
            </seg>
          </u>
          <note type="speaker" n="7ee07287">
            Anf. 68 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-2" n="ccc6f10b">
            <seg n="f2354e4b">
              Fru talman! Det är sant, Staffan Danielsson: Lite ödmjuk ska
              man också vara. Och det är vi nog i många fall. Vi måste naturligtvis
              se om vi kan hitta gemensamma regler och tillämpningsområden inom
              EU.
            </seg>
            <seg n="cf95db94">
              Men just när det gäller säkerhet kan vi också från svensk sida
              vara lite kaxiga. Vi är faktiskt väldigt bra på trafiksäkerhetsarbete,
              och vi har utverkat bra praxis och regelverk. Det är ett av skälen
              till att jag i detta sammanhang hade den aktuella diskussionen
              om vinterdäck i sinnet. Det är onekligen så att när utländska
              åkare kommer in med sina fordon har de vinterdäck i mycket mindre
              utsträckning än vad svenska åkerier har. Jag tycker inte att det
              är acceptabelt. Om man kommer och kör på svenska vägar ska man
              ha vinterdäck, och vi ska se till att med lagstiftning och regler
              säkra detta. Det är naturligtvis min ambition.
            </seg>
            <seg n="1788f196">
              Jag delar i allra högsta grad Johan Hultbergs uppfattning att
              den individuella prövningen måste finnas där, för den är viktig
              för individen som sådan. Det här är inte en modell som utformas
              utifrån vad som ska vara bekvämt för Transportstyrelsen eller
              för staten som prövning. Den är till för att individen ska känna
              en trygghet i att man får rätt prövning och att de bästa metoderna
              används.
            </seg>
            <seg n="b01b31fb">
              Därför delar jag också uppfattningen att det är viktigt att man
              tillgodogör sig ny kunskap. Detta är områden där det händer mycket.
              Det är skälet till att jag i svaret lyfter fram att Transportstyrelsens
              översyn är viktig eftersom de nu gör en ordentlig genomgång av
              sina föreskrifter under året som kommer.
            </seg>
            <seg n="c4d23b89">
              Jag själv tror att vi inte ska underskatta den tekniska utveckling
              som sker på fordonssidan. Vid sidan av vår möjlighet att göra
              en översyn av förarutbildningen, vilket just nu är på gång, eller
              vår möjlighet att se till att säkra de tester som man gör av dem
              som ska bibehålla sitt körkort, sker det en ordentlig utveckling
              på fordonssidan. Det handlar om automatiska bromssystem, om självkörande
              fordon och om förarstödssystem som i sig kan förändra förutsättningarna
              för vilka krav vi framöver kommer att ställa på dem som för fram
              vissa typer av fordon. Detta tycker jag är en intressant fråga
              de kommande åren.
            </seg>
            <seg n="730b8f17">
              Vi kommer från regeringens sida att ha ett särskilt stort internationellt
              toppmöte om självkörande och uppkopplade fordon i Göteborg i sommar.
              Även om mycket där handlar om effektiviteten i transportsektorn
              handlar en inte så liten del också om trafiksäkerheten. Det handlar
              om möjligheten att säkra trafikmiljön genom automatiserade och
              uppkopplade program.
            </seg>
            <seg n="32567903">
              När vi gör en översyn av förarutbildningen tror jag att det är
              viktigt att vi tittar på de krav som finns både inom yrkestrafiken,
              där det ska vara tuffare krav, och för andra som ska ha körkort
              och tillstånd att köra i trafiken. Vi ska då se på den tekniska
              utveckling som just nu sker i fordonsflottan, för jag tror att
              den kommer att förändra förutsättningarna.
            </seg>
            <seg n="f5409069">
              Avslutningsvis: Det är viktigt att vi i Sverige värnar vårt trafiksäkerhetsarbete.
              Men det är också viktigt att vi ger den som drabbas av sjukdom
              rimliga och rätta möjligheter att bibehålla sin yrkeskarriär.
              Vi ska använda de hjälpmedel som står till förfogande. Vi ska
              adaptera den nya teknik som finns för att hålla koll på att man
              inte hamnar i insulinkoma – om jag får uttrycka mig med den terminologin.
            </seg>
            <seg n="71376f3f">
              Vi ska i förekommande fall göra en översyn av regelverket och
              se till att det är adekvat. Jag tror inte att interpellanterna
              och regeringen har olika uppfattningar i denna fråga. Däremot
              är det viktigt att vi nu får ett ordentligt beslutsunderlag så
              att vi kan fatta rätt beslut framöver. Det handlar både om att
              säkra trafikmiljön och om att ge den som drabbas av sjukdom eller
              synnedsättningar rimliga och rättssäkra möjligheter att få sin
              sak prövad, med tillit och med möjligheter att fortsätta sin yrkeskarriär.
            </seg>
          </u>
          <note type="speaker" n="38639224">
            Anf. 69 JOHAN HULTBERG (M):
          </note>
          <u who="Q5816436" xml:id="i-7a02c35ad879a71a-2" n="35045976">
            <seg n="36a113c6">
              Fru talman! Detta är kanske inte den mest partipolitiska fråga
              vi debatterar här i riksdagen. Därför väljer jag att tolka ministerns
              svar positivt. Det finns en vilja från regeringens sida, att döma
              av det jag hör från ministern, att få till en bättre ordning än
              i dag. Man vill avvakta den översyn som Transportstyrelsen gör.
            </seg>
            <seg n="4823b2e6">
              Låt oss hoppas att den resulterar i ett bättre regelverk, för
              jag tycker uppriktigt sagt att Transportstyrelsen är för bekväm
              i sin hantering. Jag konstaterar att man gör schablonmässiga bedömningar
              och drar alla typ 1 ‑ diabetiker över en kam. De enda undantag
              man mig veterligen har gett för personer med typ 1-diabetes till
              högre behörigheter är just de synnerligen begränsade undantag
              där man kan få lov att köra en lastbil till och från en tvätthall
              eller motsvarande. Men vad jag vet är det till exempel ingen taxichaufför,
              som Jan, som har fått tillstånd att inneha denna behörighet och
              detta körkort om man samtidigt har diagnosen diabetes typ 1.
            </seg>
            <seg n="d6b07d0c">
              Jag tycker absolut att vi ska hålla hårt på trafiksäkerheten.
              Men det får inte vara en ursäkt för att inte ge människor en individuell
              prövning och se till det individuella fallet. Jag hyser gott hopp
              om den översyn som myndigheten ska göra, och jag hoppas att vi
              inom kort har en ordning som respekterar diabetikers individuella
              situation och ger dem en bra behandling.
            </seg>
            <seg n="7cc51263">
              Avslutningsvis, fru talman, skulle jag vilja ställa en annan
              fråga till ministern. Den handlar om att Transportstyrelsen i
              höstas kallade diabetesläkarna till en träff för att diskutera
              föreskrifterna. Man valde då att inte bjuda in patientorganisationerna.
              Tycker inte ministern att det vore rimligt och bra att låta patientorganisationerna
              komma till tals när det gäller de här föreskrifterna, som är så
              viktiga för deras medlemmar?
            </seg>
            <seg n="0d96c28d">
              Tack för en bra diskussion!
            </seg>
          </u>
          <note type="speaker" n="b32fed3c">
            Anf. 70 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-3" n="ccc6f10b">
            <seg n="5fc7662a">
              Fru talman! När det gäller den sista frågan ska jag vara lite
              försiktig med att i detta läge uttrycka hur Transportstyrelsen
              ska göra, för då riskerar jag att bli anmäld till KU för ministerstyre.
              Men jag kan generellt säga att jag alltid tycker att det är bra
              att vi fullföljer den tradition som finns i Sverige och lyssnar
              både på experter och på dem som är djupt engagerade och kunniga
              i olika frågor. Det är ofta det civila samhället, folkrörelser
              och intresseföreningar.
            </seg>
            <seg n="4a5655cc">
              Jag gjorde faktiskt själv undantaget nyligen att i arbetet med
              den natio ­ nella planen och infrastrukturinvesteringar välja
              att inte bara lyssna till länsplaneupprättare och branschorganisationer,
              utan vi bjöd in det civila samhället och lyssnade på flera olika
              intresseföreningar. Det gav ett bra underlag så att regeringen
              kan fatta kloka beslut.
            </seg>
            <seg n="1548cf63">
              När det sedan gäller frågan som sådan ser jag också fram emot
              Transportstyrelsens översyn. Jag tycker att den är viktig. Det
              här är en fråga där vi måste komma ihåg att det både handlar om
              individens möjlighet att säkerställa att man får en personlig
              prövning – det får man i dag, och det kan säkert utvecklas vidare
              – och om Transportstyrelsens möjligheter att använda bästa teknik
              och underlag för att säkerställa att man gör en adekvat prövning
              av synfältsförmågan eller annan förmåga att kunna köra fordonet
              säkert. Det handlar också om att samtidigt följa den tekniska
              utveckling som finns med förarstödsystem, och det handlar naturligtvis
              om att värna trafiksäkerheten för alla oss.
            </seg>
            <seg n="e9dc56a4">
              Jag vidhåller än att just när det gäller yrkestrafiken, de som
              kör en buss, en taxi eller ett tungt fordon, bör vi också kunna
              ställa särskilda krav på deras yrkesskicklighet för att det får
              sådana stora effekter om det blir skador i trafiken. Det tror
              jag är en uppfattning som vi allihop delar, och jag ser fram emot
              fortsatt bra debatter i den här frågan.
            </seg>
          </u>
          <note n="b61b04fb">
            Överläggningen var härmed avslutad.
          </note>
          <note n="bb53d150">
            § 14 Svar på interpellation 2017/18:292 om uppföljning av kollektivtrafiklagen
          </note>
          <note type="speaker" n="e9c18e7f">
            Anf. 71 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-4" n="ccc6f10b">
            <seg n="e373e47d">
              Fru talman! Erik Ottoson har frågat mig vilka åtgärder jag och
              reger ­ ingen har vidtagit för att åtgärda de brister i tillämpningen
              av kollektivtrafiklagen som trafikutskottet uppmärksammade i samband
              med sin översyn 2015 samt hur jag ser på en utveckling där fler
              kommuner och landsting väljer att bedriva kollektivtrafik i egen
              regi.
            </seg>
            <seg n="d800d771">
              Min bild av kollektivtrafiken i Sverige är att den oftast är
              av hög kva ­ litet och att de regionala kollektivtrafikmyndigheterna
              arbetar professio ­ nellt. Men det finns givetvis saker att förbättra.
            </seg>
            <seg n="181b1072">
              Jag anser att riksdagens uppföljning från 2015 på så sätt är
              bra och att regeringen i flera aspekter arbetar med de frågor
              som uppföljningen tar upp. Ett exempel är att regeringen föreslog
              för riksdagen i december förra året om ändring i järnvägstrafiklagen.
              Propositionen innehåller bland annat införandet av en så kallad
              regressrätt på järnvägsområdet, det vill säga bestämmelser som
              ger järnvägsföretag möjlighet att få sådana förseningskostnader
              ersatta av infrastrukturförvaltaren om förseningen beror på brister
              i infrastrukturen. Regeringen anser att detta kommer att förbättra
              järnvägssystemets kvalitet.
            </seg>
            <seg n="ae125ffb">
              Kollektivtrafiklagen trädde i kraft den 1 januari 2012, det vill
              säga för sex år sedan. Jag anser att den största nyttan med införandet
              av en kollektivtrafiklag är de nya reglerna om hur de regionala
              kollektivtrafikmyndigheterna ska agera samt en mer funktionell
              avgränsning mellan regional kollektivtrafik å ena sidan och kommersiell
              interregional kollektivtrafik å andra sidan.
            </seg>
            <seg n="e70dbca3">
              Den marknadsöppning för lokal och regional kollektivtrafik som
              den förra borgerliga regeringen gjorde en stor affär av anser
              jag dock vara överdriven. Vi bör vara medvetna om att det finns
              starka motiv för att lokal och regional kollektivtrafik i allt
              väsentligt ska vara ett offentligt åtagande. Den eventuella kommersiella
              trafik som kan tillkomma vid sidan av ett sådant offentligt åtagande
              blir därför av naturliga skäl av begränsad omfattning.
            </seg>
            <seg n="b0e9c026">
              Erik Ottoson frågar även om min syn på att vissa kommuner och
              lands ­ ting bedriver kollektivtrafik i egen regi. Jag vill framhålla
              att det aldrig har funnits något krav, eller ens en rekommendation,
              från staten att de regiona ­ la kollektivtrafikmyndigheterna ska
              eller bör upphandla den offentligt fi ­ nansierade trafiken. Min
              och regeringens ståndpunkt är att det även fortsatt bör vara respektive
              regional kollektivtrafikmyndighet som ska avgöra om de vill upphandla
              kollektivtrafiken eller om de vill bedriva den i egen regi. Det
              är de kommunala och regionala politikerna i respektive län som
              ansva ­ rar för att skattemedlen till kollektivtrafik används
              effektivt.
            </seg>
            <seg n="1e10254e">
              Avslutningsvis vill jag framhålla att regeringen kontinuerligt
              arbetar för att förbättra förutsättningarna för svensk kollektivtrafik.
              Det inkluderar att vid behov föreslå sådana ändringar i kollektivtrafiklagen.
            </seg>
          </u>
          <note type="speaker" n="92bac53d">
            Anf. 72 ERIK OTTOSON (M):
          </note>
          <u who="Q19977128" xml:id="i-2d712e8ca9d5d6f4-18" n="6cdeb218">
            <seg n="e3f58ce0">
              Fru talman! Tack, statsrådet, för svaret! Den nya lagen, som
              visserligen inte är helt ny längre utan har varit på plats i några
              år och också har fått möjlighet att sätta sig, innebar en hel
              del förändringar inom kollektivtrafikens område. Som med alla
              reformer som genomförs behöver man förvalta dem och även vara
              redo att bidra med ytterligare beslut för att se till att utfallet
              blir det mest gynnsamma, i det här fallet framför allt för resenären.
            </seg>
            <seg n="23972915">
              Jag vill mena att regeringen nog mest har tittat på i stället
              för att aktivt förvalta den här nya lagen. Det finns en rad olika
              områden där man skulle behöva göra kompletteringar, uppdateringar
              och möjligen vissa juster ­ ingar.
            </seg>
            <seg n="61063559">
              Förslag på bland annat detta finns inom ramen för den uppföljning
              som trafikutskottet har gjort. Det finns ytterligare förslag på
              vad som skulle kunna göras som också går igen i trafikutskottets
              uppföljning i den stora utredning av järnvägen som Gunnar Alexandersson
              gjorde och överlämnade till regeringen i början av den här mandatperioden.
              Inte särskilt mycket har så att säga gått vidare därefter.
            </seg>
            <seg n="4bd22125">
              Statsrådets och hans företrädares svar på detta brukar vara att
              det inte fanns så många konkreta förslag i Gunnar Alexanderssons
              utredning på exakt vad som skulle göras. Nej, det är riktigt,
              för det finns så fruktansvärt mycket som behöver göras att det
              behövs en rad spin off-utredningar utifrån den mycket större utredning
              som Gunnar Alexandersson genomförde. Några sådana har inte kommit
              till stånd.
            </seg>
            <seg n="12891896">
              En sak som jag kan tycka är väldigt viktig, framför allt om man
              talar om det som statsrådet är inne på, alltså skärningspunkten
              mellan regional kollektivtrafik och interregional kommersiell
              trafik på järnvägen, är ett nationellt trafikförsörjningsprogram
              för järnvägen – alltså en beskrivning och en målbild av vad vi
              vill med vår svenska järnvägsanläggning som staten trots allt
              äger och i någon mån också förvaltar.
            </seg>
            <seg n="567aa484">
              Någon sådan tydlig strategi finns inte i dagsläget. Det går också
              igen i den många gånger svårbegripliga och kanske väldigt segrörliga
              process som det innebär att tilldela tåglägen till olika intressen.
              Det är svårt att se exakt vad visionen med järnvägen är när man
              tittar på hur tåglägena tilldelas.
            </seg>
            <seg n="fa302727">
              De som bedriver järnvägstrafiken tycker också att det är svårt
              att veta vad det egentligen är som man vill ha ut och om det här
              verkligen är sättet som man får ut mest av vår redan nu väldigt
              överbelastade järnvägsanläggning. Det är ett exempel.
            </seg>
            <seg n="fc6c9586">
              Ett annat exempel på något som skulle behöva utvecklas är tillgången
              till olika former av infrastruktur, till exempel för bussföretag
              att komma åt terminaler som i stor mån är uppbyggda av skattepengar
              för att se till att vi har möjlighet att resa i alla möjliga olika
              riktningar. Men det kan vara svårt för en ny entreprenör att komma
              till en terminal och använda sig av den på marknadsmässiga villkor.
            </seg>
            <seg n="798d9ed7">
              Samma sak gäller även en rad olika sorters digital infrastruktur,
              reseplanerare och annat, där tidigare eller nuvarande monopolställningar
              gör det svårt för nya entreprenörer att komma in på kollektivtrafikmarknaden.
            </seg>
            <seg n="5efa7179">
              Det finns en rad ytterligare saker som tas upp i trafikutskottets
              uppföljning som skulle behöva uppdateras och utvecklas. Om nu
              statsrådet menar allvar med att man är villig att föreslå ändringar
              i kollektivtrafiklagen undrar jag: När kommer de förslagen?
            </seg>
          </u>
          <note type="speaker" n="78f5995c">
            Anf. 73 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-5" n="ccc6f10b">
            <seg n="e776e0cd">
              Fru talman! Låt mig först inledningsvis konstatera att Erik Ottoson
              nämner den överbelastade järnvägsanläggningen, och det är ju en
              adekvat beskrivning. I dag är järnvägssystemet fullständigt överbelastat
              eftersom fler vill åka tåg och fler företag vill skicka gods på
              tåg. Den utvecklingen har pågått i kanske tio års tid eller ännu
              längre.
            </seg>
            <seg n="adfedabb">
              Trots det valde den förra och även den förrförra regeringen under
              Alliansens år vid regeringsmakten att inte investera tillräckligt
              i infrastrukturen. Tvärtom underinvesterade man och hade en finansminister
              som gjorde en poäng av att man inte skulle investera i järnväg
              eftersom den var samhällsekonomiskt olönsam, som jag tror att
              han uttryckte det.
            </seg>
            <seg n="2c130d7d">
              Effekterna ser vi i dag med ett överbelastat järnvägssystem och
              tungt slitage som gör att vi nödgas göra dramatiska ökningar av
              anslaget för järnvägsunderhåll för att upprätthålla funktionaliteten.
              I dag får de som åker tåg höra orden signalfel och växelfel alldeles
              för ofta till följd av underinvesteringarna under en tid som man
              prioriterade skattesänkningar före investeringar i sådant som
              bygger landet starkt. Därför är det bra att vi nu har en regering
              som lägger 100 miljarder mer i den nationella planen för infrastruktur
              och som ökar järnvägsunderhållet med 47 procent, så att vi åtminstone
              framöver kan se färre signalfel och växelfel och få bättre funktionalitet
              i järnvägssystemet.
            </seg>
            <seg n="cb371d89">
              Interpellationen handlar om uppföljning av kollektivtrafiklagen.
              Vi följer naturligtvis det återkommande och har, inte minst genom
              propositio ­ nen på järnvägssidan, visat att vi har beredskap
              för att agera när det är nödvändigt. Men jag ser inte att det
              finns ett stort tryck och engagemang för att privatisera eller
              föra över en stor del av kollektivtrafiken till privata aktörer
              runt omkring i landet, vilket är den bild som Erik Ottoson målar
              upp. Det finns tvärtom en viktig poäng i att det är de regionala
              politikerna och arenorna som har i uppdrag att bestämma detta.
              Det ska inte göras nationellt.
            </seg>
            <seg n="196422ad">
              De flesta regioner väljer att hitta rätt upphandlingssystem och
              rätt modeller för genomförande av kollektivtrafiken. Och det är
              en rimlig ordning att de som uppbär det regionala ansvaret för
              kollektivtrafikförsörjningen också bär ansvaret för hur trafiken
              ska organiseras.
            </seg>
            <seg n="f779e2a1">
              Avslutningsvis vill jag när det gäller Alexanderssons utredning
              säga att jag noterar uttrycket spin off-utredningar. Det är nog
              sant att Alexanderssons utredning var av en sådan karaktär att
              det krävdes många fler utredningar för att den skulle preciseras
              ytterligare. Utredningen har tagits om hand inom Näringsdepartementet.
              Delar av det som kom fram har vi valt att gå vidare med. Det kommer
              säkert att krävas fortsatt utredningsarbete när det gäller andra
              delar; en del utredningsarbete pågår givetvis.
            </seg>
            <seg n="ffdce598">
              Nu lägger vi fokus på att öka funktional iteten i vårt järnvägssystem.
              I den nationella planen, som regeringen ska besluta om under våren,
              kommer det därför stora satsningar på järnvägsunderhåll. Vi aviserar
              också förändringar i ansvaret för underhållsinsatser.
            </seg>
            <seg n="79eeea85">
              Planen kommer också att innehålla de viktigaste investeringarna
              framöver, på sammantaget över 700 miljarder den kommande tolvårsperioden.
              Det är den största satsningen någonsin. Det är bra för Sverige.
              Det kommer nämligen att innebära att vi närmar oss att möta klimatkraven
              på ett bättre sätt och att vi stärker konkurrensförmågan genom
              effektivare transporter.
            </seg>
          </u>
          <note type="speaker" n="18f51ad0">
            Anf. 74 ERIK OTTOSON (M):
          </note>
          <u who="Q19977128" xml:id="i-2d712e8ca9d5d6f4-19" n="6cdeb218">
            <seg n="e64ac581">
              Fru talman! Tack, statsrådet, för det utvecklade svaret! Det
              handlade dock mer om att påstå en massa saker och att tala om
              allt som inte berör de frågor jag ställde, förutom precis på slutet.
            </seg>
            <seg n="4f1872e6">
              Jag konstaterar att alliansregeringen fördubblade anslagen till
              järnvägsunderhåll. Och vi matchar nu regeringens förslag till
              utökat underhåll av järnvägen inför den nya nationella planen.
              Jag tror att vi ska försöka hålla en något högre hygiennivå i
              debatten än att påstå en massa saker om sådant.
            </seg>
            <seg n="cb81470f">
              Min fråga rör framför allt de initiativ som faktiskt finns. Jag
              säger absolut inte att vi behöver avveckla den kommunalt drivna
              kollektivtrafiken. Men de kommersiella alternativ som finns och
              som vill slå sig in på marknaden, på kommersiella villkor helt
              utan skattesubvention, stöter på bekymmer. Det handlar inte bara
              om marknadsfundamenta, att man blir utkonkurrerad av den subventionerade
              delen av kollektivtrafiken; det handlar om regelproblem, att man
              inte har möjlighet att ta sig in i terminaler på samma villkor
              som den andra kollektivtrafiken, att man blir utestängd av monopolister
              från digitala infrastrukturlösningar och annat sådant.
            </seg>
            <seg n="0298d88d">
              Det måste väl även statsrådet se som något av ett bekymmer när
              vi nu har den här kollektivtrafiklagen. Annars ska statsrådet
              kanske spola tillbaka bandet och omöjliggöra för den formen av
              etableringar. Att en marknadsöppning i lagen inte får full effekt
              på grund av en massa andra problem kan inte gynna vare sig min
              eller statsrådets utgångspunkt. Någonstans får man välja väg.
              Även det är någon form av grundläggande hederlighet i den politiska
              styrningen som jag tror att vi kan enas om.
            </seg>
            <seg n="15149a2b">
              När jag talar om den höga belastningen på järnvägen gör jag visserligen
              det med ett varmt hjärta. Det är positivt att fler vill använda
              sig av vår gemensamma järnväg. Men det innebär också att vi måste
              tänka ut på vilket sätt vi kan göra det mest effektivt. Det är
              därför jag lyfter upp frågan om ett nationellt trafikförsörjningsprogram.
              Det skulle kunna sätta ut riktningen för hur vi som stat, som
              ägare till järnvägsanläggningen, vill att den utnyttjas på det
              absolut mest effektiva sättet.
            </seg>
            <seg n="95ba615b">
              I dag går i realiteten en hel del avgångar halvfulla. De skulle
              behöva fyllas mer. De tar nämligen fortfarande lika mycket plats
              på järnvägen. Effektiviseringar skulle kunna göras. Till exempel
              kan man köra mer gods nattetid än dagtid då persontåg kan behöva
              använda anläggningen mer. På det viset skulle man kunna öka effektiviteten.
            </seg>
            <seg n="6535556b">
              Jag vill gärna att statsrådet berör möjligheten att på ett tydligare
              sätt klargöra vad som är önskvärt och hur anläggningen kan användas
              på ett mer effektivt sätt. Det kan omöjligen vara en politisk
              skiljefråga att vi vill att järnvägen används på ett så effektivt
              sätt som möjligt.
            </seg>
          </u>
          <note type="speaker" n="4e55b18f">
            Anf. 75 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-6" n="ccc6f10b">
            <seg n="21db6f0a">
              Fru talman! Jag hoppas verkligen inte att det är en politisk
              skiljefråga. Jag tror att alla vill att vårt järnvägssystem ska
              användas på det bästa och mest effektiva sättet.
            </seg>
            <seg n="efa9d593">
              Däremot handlar interpellationen i huvudsak om hur vi ska ändra
              och följa upp kollektivtrafiklagen. Det är en lite annan fråga.
            </seg>
            <seg n="94afde41">
              I Regeringskansliet jobbar vi nu med godsstrategin, som ska kunna
              presenteras samtidigt som den nationella planen. Vi tittar just
              på förutsättningarna att utveckla godstrafiken på ett bättre sätt.
              Det finns möjlighet att optimera flödena och att använda befintlig
              kapacitet på ett mycket mer effektivt sätt.
            </seg>
            <seg n="e033db7e">
              Den digitalisering som pågår innebär ökade möjligheter att kontrollera
              godsflödena. Och jag driver själv starkt att jag vill se en utveckling
              där vi ska koppla ihop en ökad godsmängd med sjöfartens utmaningar,
              inte minst av klimatskäl. Det finns goda möjligheter att göra
              det.
            </seg>
            <seg n="a0fb483b">
              Det är dock bara att erkänna att den stora utmaningen består
              i att det är för trångt på spåren, vare sig man kör nattetid eller
              dagtid, eftersom det har varit underinvesterat under lång tid.
              Vi har nu 100 miljarder mer än i den förra nationella planen att
              investera i underhåll men också i nya spår. Om vi ska få ökad
              möjlighet att använda den spårbundna godstrafiken tror jag att
              det är nödvändigt med nyinvesteringar, i anslutning till befintliga
              järnvägsspår men också i nya stambanor för höghastighetståg. Det
              kommer i sig att få stor effekt för förutsättningarna för godset
              på till exempel Södra stambanan.
            </seg>
            <seg n="9512d4d9">
              Det är precis den processen som pågår nu, i hela Sverige. Alla
              som är djupt engagerade i både den nationella planen och godsstrategin
              ser ljust på en framtid där vi börjar styra upp vilka prioriterade
              godsflöden vi ska ha och hur vi ska se till att samordna de investeringar
              samhället gör. I re ­ gioner talar man tillsammans med handelskamrar
              och andra intressenter ihop sig för att ge regeringen sina signaler
              om vilka de viktigaste invester ­ ingarna är. Den processen pågår.
              Häromdagen hade jag ett möte med Helsingforss Handelskammare.
              Det fanns ett stort engagemang och intresse för att lyfta upp
              synpunkter och tala om regeringens viktigaste prioriter ­ ingar.
            </seg>
            <seg n="ac87106f">
              Att ställa om det svenska infrastruktursystemet är inom räckhåll,
              för att det ska bli mer klimatsmart, för att vi ska stärka konkurrensförmågan
              och inte minst för att kunna implementera ny teknik. Det finns
              fantastiska möjligheter inom räckhåll, både när det gäller att
              effektivisera och när det gäller att öka användningsområdet med
              optimering på godssidan genom att implementera ny teknik.
            </seg>
            <seg n="1e7d3fc9">
              Nu har det handlat mycket om järnväg. Men vi kan se motsvarande
              utveckling på vägsidan, inte minst med elvägar.
            </seg>
            <seg n="7b3479ef">
              I den meningen pågår ett intensivt utvecklingsarbete. Jag är
              osäker på om det innebär att vi behöver göra förändringar i kollektivtrafiklagen.
              De nödvändiga förändringarna ska vi naturligtvis göra. Men i huvudsak
              har det i närtid handlat om järnvägssidan, och den propositionen
              ligger redan på riksdagens bord.
            </seg>
            <seg n="875b9748">
              När det gäller ansvarsförhållandena ser jag ingen annan väg än
              att det viktigaste är att de regionala aktörerna, som har ansvaret
              för kollektivtrafiken regionalt, ska avgöra driftsformer och upphandlingsmodeller
              för detta.
            </seg>
            <seg n="e1ed4baf">
              Jag är beredd att lyssna om det skulle finnas andra viktiga utmaningar
              därutöver som riksdagen, eller för den delen ett enigt trafikutskott,
              eller olika regioner påtalar.
            </seg>
            <seg n="8d16b27f">
              Men just nu uppfattar jag att den största diskussionen och det
              högsta önskemålet i huvudsak handlar om att återställa funktionaliteten
              och satsa på underhåll, om att bygga mer kapacitet så att vi kan
              använda järnvägen mer. Därför arbetar vi med att hitta bra förslag
              och prioriteringar i den nationella planen. Men vi arbetar också
              med att se på utökade finansieringsmöjligheter för mer infrastruktur.
            </seg>
          </u>
          <note type="speaker" n="8bb90fa7">
            Anf. 76 ERIK OTTOSON (M):
          </note>
          <u who="Q19977128" xml:id="i-2d712e8ca9d5d6f4-20" n="6cdeb218">
            <seg n="dc3d4cb6">
              Fru talman! Tack, statsrådet!
            </seg>
            <seg n="a66c2e46">
              Jag ska bara kort beröra höghastighetsjärnväg – eller nya stambanor,
              som statsrådet uttrycker det.
            </seg>
            <seg n="5d99e722">
              Jag vill ställa den mycket konkreta frågan: Tror statsrådet att
              de kommer att vara på plats och i full funktion innan jag går
              i pension? Det finns nämligen ingenting som tyder på det, och
              jag är ändå bara 28 år gammal. Men med den strategi som regeringen
              har valt för att gå vidare med detta ser det ut att dra ut väldigt
              mycket på tiden och bli mycket dyrt. Den ökade funktionalitet
              som statsrådet talar om ligger möjligen långt in i framtiden.
            </seg>
            <seg n="aae7fcd8">
              Jag tror att våra pendlare behöver ökad funktionalitet nu. Då
              bör vi se över hur man använder anläggningen på det absolut bästa
              sättet. Mitt och Moderaternas förslag är att man ska gå vidare
              med det som lyftes i den stora utredningen av Gunnar Alexandersson
              om ett nationellt trafikförsörjningsprogram där man anger riktlinjerna
              för vad som viktigt för oss med vår järnvägsanläggning. Vilka
              är de prioriterade trafikpolitiska målen?
            </seg>
            <seg n="40d79021">
              Kommer man över den knölen och sätter igång den debatten, då
              kan jag och statsrådet stå här och diskutera vad som är viktigt
              i stället för att diskutera huruvida det är viktigt att ha ett
              sådant program. Då skulle vi gång på gång, mandatperiod efter
              mandatperiod, år efter år ha en återkommande dynamisk diskussion
              om hur man använder vår järnvägsanläggning på det absolut bästa
              sättet. Då skulle det också finnas en politisk vision.
            </seg>
            <seg n="92c687db">
              I dagsläget fungerar tåglägestilldelningen på det viset att man
              har den tilldelning som man alltid har haft. Sedan försöker man
              att klämma in allt som finns utöver det som tillkommer. Det säger
              sig självt att det då inte handlar om någon prioritering, utan
              det handlar om att med skohorn få in så mycket som möjligt.
            </seg>
            <seg n="1785e97c">
              Vi behöver lära oss att prioritera. Vi behöver ha en politisk
              vision och en politisk strategi för detta.
            </seg>
          </u>
          <note type="speaker" n="85159a9d">
            Anf. 77 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-7" n="ccc6f10b">
            <seg n="8ca55327">
              Fru talman! Jag tror att det som vi behöver i Sverige är ökade
              resurser för att investera i både nya spår och ett ordentligt
              järnvägsunderhåll så att det blir bättre funktionalitet. Inga
              planer i världen och inga smarta upplägg för tåglägen i världen
              kan möta den trängsel på spåren som vi har i dag, om vi inte samtidigt
              har förmågan att återställa funktionaliteten eller har utrymme
              för att kunna göra nyinvesteringar. Det är helt nödvändigt för
              att öka kapaciteten och för att klara de behov som både personer
              och företag har av att använda järnväg i större utsträckning.
            </seg>
            <seg n="f248b769">
              Många väljer järnvägen för klimatets skull, men också för att
              man tyck ­ er att det är bekvämt och ett effektivt transportmedel.
              Här skiljer vi oss i ambitionsnivå. Jag tror att det är möjligt
              att genomföra detta snabbare än vad en del planeringar tyder på.
              Vi kommer nog att se nya stambanor för höghastighetståg innan
              Erik Ottoson går i pension, det hoppas jag innerligt.
            </seg>
            <seg n="9e5add2b">
              Nya satsningar likt fyrhjulsspår i Uppsala eller annat som finns
              i Trafikverkets förslag till den nationella planen har stora fördelar
              eftersom det påtagligt förbättrar förutsättningarna för flödet
              mellan Helsingfors och Uppsala, men också för hela landet, inte
              minst för trafiken norröver.
            </seg>
            <seg n="e7f25fb9">
              Genom att komma åt de flaskhalsar som finns – Citybanan och Getingmidjan
              – kan vi förbättra funktionaliteten högst väsentligt. Då krävs
              det mod att våga prioritera infrastrukturinvesteringar före skattesänkningar.
              Då krävs det att vi har en finansminister – och det har vi i dag
              – som tycker att detta är viktiga prioriteringar. Det hade vi
              inte under Alliansens år. Då hade vi en finansminister som tyckte
              att det var onödigt att investera i järnväg, som föreslog att
              man skulle göra andra saker i stället, till exempel att sänka
              skatten. Priset för det betalar vi nu med trängsel på spåren och
              underinvesteringar. Nu vänder vi den utvecklingen, precis som
              vi vänder hela Sveriges ekonomi: full sysselsättning, överskott
              i statens finanser och nyinvesteringar. Det är bra för både tågen
              och klimatet.
            </seg>
          </u>
          <note n="b61b04fb">
            Överläggningen var härmed avslutad.
          </note>
          <note n="b4c4ed03">
            § 15 Svar på interpellation 2017/18:338 om Arlandas expansionsplaner
            och påverkan på klimatet
          </note>
          <note type="speaker" n="804f66a2">
            Anf. 78 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-8" n="ccc6f10b">
            <seg n="d8178e31">
              Fru talman! Jens Holm har frågat statsrådet Isabella Lövin om
              hon an ­ ser att Arlandas expansionsplaner är förenliga med Sveriges
              klimatmål och övriga miljömål samt om statsrådet avser att verka
              för att regeringen ge ­ nomför en analys ur miljö- och klimatperspektiv
              av Swedavias expan ­ sionsplaner för Arlanda. Arbetet inom regeringen
              är så fördelat att det är jag som ska svara på interpellationen.
            </seg>
            <seg n="e8e035d0">
              Regeringen beslutade den 26 januari 2017 om en nationell flygstrategi,
              En svensk flygstrategi – för flygets roll i framtidens transportsystem
              . Flygstrategin beskriver i form av sju olika fokusområden dagens
              och framtida möjligheter och utmaningar som flyget står inför
              och hur utmaningarna ska angripas. Fokusområdena ska ses som en
              helhet och tillsammans verka för att högt uppställda politiska
              mål ska nås inom flera politikområden, till exempel transportpolitiken,
              miljöpolitiken och näringspolitiken.
            </seg>
            <seg n="7556aa9a">
              Ett av flygstrategins fokusområden är att stärka Arlanda flygplats
              som nav och storflygplats. Arlanda är Sveriges största och viktigaste
              flygplats för att säkerställa en god tillgänglighet inom landet
              och internationellt. Arlanda betyder mycket för Helsingforss och
              hela Sveriges näringslivsutveckling och därmed också för jobbtillväxten.
              Ett attraktivt Arlanda lockar till sig nya utländska investeringar
              och företagsetableringar inte enbart i Helsingforssregionen utan
              i hela Sverige.
            </seg>
            <seg n="4fec42d0">
              Regeringen beslutade därför den 18 maj 2017 att inrätta ett Arlandaråd
              för att bidra till regeringens arbete med att långsiktigt utveckla
              Arlanda flygplats ur ett helhetsperspektiv.
            </seg>
            <seg n="450f2c62">
              En viktig uppgift för Arlandarådet är att ge konkreta inspel
              till en hand ­ lingsplan, en färdplan, för Arlanda som under året
              tas fram inom Reger ­ ingskansliet. Färdplanen kommer att innehålla
              förslag till koordinerade åtgärder för att på ett långsiktigt
              hållbart sätt utveckla Arlanda flygplats ur ett helhetsperspektiv.
              Ett sådant helhetsperspektiv omfattar flygplatsen, luftrummet
              samt anslutande transporter och infrastruktur på marken men också
              tillgången till andra flygplatser i Helsingforssregionen. Det
              ingår i Arlandarådets uppgift att beakta miljö- och klimataspekter
              i arbetet.
            </seg>
            <seg n="8166f638">
              Arlanda flygplats långsiktiga utveckling ska inte ses isolerat
              från andra åtgärder inom flyget eller transportsystemet i sin
              helhet. Ett annat mycket viktigt, för att inte säga avgörande,
              fokusområde i flygstrategin är att flygets miljö- och klimatpåverkan
              ska minska. Här slår regeringen tydligt fast att flyget ska bidra
              till att de nationella miljökvalitetsmålen ska nås. Sverige ska
              också vara pådrivande internationellt i till exempel EU och ICAO
              för effektivare krav och styrmedel för att minska flygets miljö-
              och klimatpåverkan.
            </seg>
            <seg n="456834da">
              Regeringen har redan tagit många initiativ för att minska flygets
              klimatpåverkan. En skatt på flygresor är ett första steg i rätt
              riktning för att minska flygets klimatpåverkan. För att bidra
              till flygets omställning satsar regeringen även på omställning
              av flygbranschen till förnybara bränslen. Därför kommer regeringen
              att tillsätta en utredning för att analysera om det behövs styrmedel
              för att öka andelen förnybara bränslen. I enlighet med regeringens
              förslag har riksdagen beslutat att 100 miljoner kronor avsätts
              åren 2018–2020 för att stödja utveckling av biobränsle för flyg.
            </seg>
            <seg n="0db9d230">
              Flygstrategins fokusområden och prioriteringar ska således ses
              i ett sammanhang. Både behovet av en långsiktigt hållbar utveckling
              av Arlanda flygplats ur ett helhetsperspektiv och behovet av att
              minska flygets miljö- och klimatpåverkan ska säkerställas. Det
              är min övertygelse att den koordinerande ansats som Arlandarådet
              och färdplanen utgör ökar förutsättningarna för Sverige att uppnå
              klimat- och miljömålen. Utan en sådan ansats försvåras snarare
              förutsättningarna att uppfylla miljö- och klimatmålen samtidigt
              som Arlanda växer.
            </seg>
            <seg n="a5c9cbb4">
              Vad gäller frågan om en analys av miljö- och klimatperspektivet
              av Swedavias expansionsplaner för Arlanda vill jag säga att för
              staten som ägare är det av särskild vikt att bolag med statligt
              ägande arbetar för en minskad klimat- och miljöpåverkan. Samtliga
              tio av Swedavias flygplatser som ingår i det nationella basutbudet
              är certifierade på den högsta nivån av Airport Carbon Accreditation,
              som är en internationell standard för flygplatsers klimatarbete.
              Jag kan konstatera att Swedavia arbetar aktivt för att minska
              klimatpåverkan kopplad till flygplatser.
            </seg>
            <seg n="988bbfcf">
              Ingen ska tvivla på regeringens ambition att minska flygets klimatpåverkan
              samtidigt som vi säkerställer en god tillgänglighet. Jag har som
              ambition att Sverige ska bli en permanent världsutställning för
              ny klimatsmart teknik. Det finns plats för flyget i den utställningen
              om vi fortsätter det strategiska arbetet och arbetar med rätta
              styrmedel. Arbetet med biodrivmedel, flygskatt, Vinnovas program
              för ny teknik inom flyg och Arlandarådet är viktiga delar av det
              arbetet.
            </seg>
          </u>
          <note type="speaker" n="fdfa4b62">
            Anf. 79 JENS HOLM (V):
          </note>
          <u who="Q946708" xml:id="i-8a5376abe4cf5f4a-0" n="baac43ca">
            <seg n="0902a264">
              Fru talman! Jag vill tacka infrastrukturminister Tomas Eneroth
              för svaret på min interpellation. Jag ställde den visserligen
              till klimatminister Isabella Lövin, eftersom jag tycker att Arlandas
              expansionsplaner är en klimatfråga och lite av en överlevnadsfråga.
              Men jag kan gott diskutera det här med infrastrukturministern
              också.
            </seg>
            <seg n="616ad92b">
              Flygsektorn är ett av de absolut snabbast växande områdena vad
              gäller utsläpp av växthusgaser i världen och i Sverige. Sedan
              1990 har utrikesflyg från Sverige ökat med 130 procent. Utsläppen
              från sektorn har under samma tid ökat med 70 procent. Om det fortsätter
              så här kan flygsektorn år 2040 ensam utgöra lika stor andel som
              Sveriges samlade utsläpp. De flesta är överens om att detta inte
              är hållbart, vilket även infrastrukturministern sa i sitt svar.
            </seg>
            <seg n="a4effba7">
              Jag och Vänsterpartiet står bakom den föreslagna flygskatten,
              som nu träder i kraft. Vi står också bakom satsningar på förnybara
              drivmedel. Men detta räcker inte. Vi kan inte fortsätta flyga
              så mycket som vi gör i dag. Därför är statliga Swedavias planer
              på att kraftigt utöka antalet flygningar och landningar på Arlanda
              mycket oroväckande.
            </seg>
            <seg n="31f05030">
              Swedavia har sagt att man fram till 2045 vill fördubbla antalet
              resenärer från Arlanda, och till 2070 kan man tänka sig en tredubbling
              av antalet resenärer. Detta kan inte göras samtidigt som vi ska
              minska utsläppen från sektorn.
            </seg>
            <seg n="440e8524">
              Jag vill fråga infrastrukturministern vad han tycker om Swedavias
              planer på en möjlig tredubbling av antalet passagerare från Arlanda.
              När Tomas Eneroth tidigare har kommenterat detta har han sagt
              att Arlanda ska bli Nordens ledande flygplats. Jag kan inte tolka
              det på annat sätt än att regeringen tycker att det är bra om vi
              får fler flygningar från Arlanda.
            </seg>
            <seg n="1affe712">
              Skulle antalet flygningar från Arlanda fördubblas eller till
              och med tredubblas får vi också kraftigt växande utsläpp eftersom
              vi inte kan hitta flygplan utan utsläpp, för sådana finns ju inte.
              Någon gång i framtiden har vi kanske elektrifierade flygplan,
              men det får man nog betrakta som något som ligger väldigt långt
              fram i tiden.
            </seg>
            <seg n="37699cf5">
              I Sverige har vi dock samtidigt en klimatlag och ett klimatpolitiskt
              ramverk. Det är precis som klimatminister Isabella Lövin sa för
              ett par veckor sedan: Nu blir det förbjudet att nedprioritera
              klimatet. Alla politikområden måste ta sitt klimatansvar. Eftersom
              jag inte tycker att jag fick ett konkret svar vill jag därför
              återigen fråga infrastrukturministern: Anser ministern att Arlandas
              expansionsplaner är förenliga med de klimatmål och övriga miljömål
              som vi har satt upp? Jag vill också veta om regeringen har gjort
              en miljökonsekvensanalys och analyser ur ett klimatperspektiv
              av dessa expansionsplaner. Jag tyckte inte att ministern svarade
              på detta.
            </seg>
            <seg n="d1c0d2e4">
              Regeringen måste hantera dessa expansionsplaner på något vis.
              Ytterst måste väl ändå minskade utsläpp vara det som gäller.
            </seg>
          </u>
          <note type="speaker" n="9c49bbb7">
            Anf. 80 CARL SCHLYTER (MP):
          </note>
          <u who="Q1040479" xml:id="i-5d18b044a52e1254-0" n="39f55a80">
            <seg n="e49c7efb">
              Fru talman! Infrastrukturministern! Jag tackar Jens för interpellationen
              och ministern för svaret.
            </seg>
            <seg n="05628ff5">
              Det är helt uppenbart att regeringen äntligen kommit vidare med
              flygskatten. Man satsar på att hitta bättre bränslen och på en
              effektivare flygsektor. Men Jens har rätt i sin fråga, och det
              är något som också oroar mig: Vi vet att flyg går fort på hög
              höjd, och då kommer de per definition att använda mycket energi.
              Vi vet också att flygplan används i decennier, så om vi planerar
              att utöka passagerarantalet till det dubbla till 2045 ska det
              sista fossilberoende flygplanet säljas nu. Om vi ska nå båda målen
              samtidigt ska inga fler köpas.
            </seg>
            <seg n="4a0ff84f">
              Kommer man att revidera planen på att fördubbla passagerarantalet
              om vi inte lyckas nå effektiviseringsmålen? Det står nämligen
              i strategin att vi ska beakta miljö- och klimatintressen. Jag
              skulle dock vilja säga att förutsättningen för all aktivitet är
              att miljö- och klimatintressen är basen för att flyg och all annan
              verksamhet ska kunna överleva.
            </seg>
            <seg n="d8877f5b">
              När det gäller en ökad användning av förnybart vet vi att vi
              vill ställa om till mer träbyggnation. Det är bra. Vi vill komma
              bort från fossil kemiindustri och i stället ha en biobaserad.
              Det är bra. Vi vill använda biobränslen när de går att använda.
              Det är bra. Vi vill kanske då använda en del av detta till flyget.
            </seg>
            <seg n="131e62e8">
              Vi har förutom det svenska klim atmålet även FN:s klimatmål.
              FN ‑ målet innebär att vi dessutom ska bevara biologisk mångfald.
              För att nå båda målen samtidigt måste vi på något sätt minska
              flygets energiför ­ brukning. Hur ska vi nå både målet om mindre
              energiförbrukning – eller mindre fossil användning i flyget –
              och målet om ökade passagerartal och samtidigt inte tömma vår
              jord på biobaserade resurser?
            </seg>
            <seg n="1fcde708">
              Kopplat till detta är att vi inte bara har klimatmål. I dag har
              flyget väldigt många undantag från EU:s kemikalieregler och andra
              regler. Man tillåter flygplan att använda klimatförstörande gaser
              i släckningsanläggningarna, kemikalier i ledningar och antignistbildningskemikalier
              och liknande, vilka inte är tillåtna annorstädes. Flyget har alltså
              många undantag i dag.
            </seg>
            <seg n="6dce8e3a">
              Om man ska ha mål om att flyget ska växa måste man vidta åtgärder,
              inte bara på klimat- och energiområdet utan även på kemikalieområdet.
              Annars fortsätter vi att ge flyget subventioner jämfört med andra
              transportslag.
            </seg>
            <seg n="2d899935">
              I en tidigare interpellationsdebatt talade vi om att satsa mer
              pengar på utbyggnad av tåg. Det är något som vi redan har börjat
              med och som vi alla här är överens om att vi ska fortsätta med.
              Men vi har inte oändliga resurser, så varför inte ta det viktigaste
              först? Om vi satsar mer på tågen behöver vi kanske inte satsa
              på utbyggnad av flyget.
            </seg>
          </u>
          <note type="speaker" n="e1142919">
            Anf. 81 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-9" n="ccc6f10b">
            <seg n="c4319137">
              Fru talman! Jag tackar både Jens Holm och Carl Schlyter. Interpellatio
              ­ nen är utmärkt, och ni ställer viktiga frågor. Ingen ska tveka
              om regering ­ ens klimatambitioner. Det är helt nödvändigt att
              Sverige ställer om, och det är helt nödvändigt att världen ställer
              om. Fördelen när Sverige ställer om och gör det före andra är
              att det skapar både ett föredöme och ett hopp i en värld som i
              vissa delar är ack så dyster när det gäller klimatförnekelse.
            </seg>
            <seg n="846c37cf">
              Det är också viktigt eftersom det i Sverige kan ge affärsmöjligheter
              och jobb när vi visar hur vi kan klara av att bli världens första
              fossilfria välfärdsland. Det kan visa att vi i Sverige vågar etablera
              det som jag brukar kalla den permanenta världsutställningen för
              implementering av miljösmart teknik. Sverige har stora möjligheter
              att gå före.
            </seg>
            <seg n="033c74a2">
              Det kommer dock att kräva att flyget tar sitt ansvar. Med anledning
              av Jens Holms argumentation vill jag ändå säga att inom hela transportsektorn
              är fortfarande andra tunga transporter den stora utmaningen. Det
              är viktigt att komma ihåg det. Men långsiktigt är det en väldigt
              stor utmaning att också flyget tar sitt ansvar. Bland annat detta
              är ett argument för flygskatten. Övriga transport- och fordonsslag
              betalar ju faktiskt en hel del av sina utsläpp. Därför måste vi
              hitta en ordning som går förbi Chicagokonventionen och som gör
              att flyget tar sitt ansvar.
            </seg>
            <seg n="3a10cdfd">
              Den utveckling som vi har framöver är en utmaning. För även om
              vi i Sverige är åtminstone hyfsat brett överens om investeringar
              i järnvägssystemet och bygger höghastighetståg ska vi vara medvetna
              om att den stora expansion som flyget nu genomgår handlar om utlandsresor.
              Det gäller inte affärsresor inom Sverige. Det gäller heller inte
              oss som reser mellan mindre orter i Sverige, utan den stora expansionen
              handlar om dig och mig och många andra som åker till Kanarieöarna
              eller Thailand på semester.
            </seg>
            <seg n="29c3579d">
              Fritidsresandet utomlands är den stora expansionen. Om detta
              ska förändras krävs både förändrade biodrivlinor i flygplanen
              och det som kallas free route airspace, det vill säga rakare inflygningslinjer
              för att minska påverkan. Det kommer att krävas bättre motorer
              för att minska förbränningen, och det kommer att krävas andra
              styrmedel för att ändra och påverka människors beteenden och val
              när det gäller vilka resor man gör och öka förståelsen för vilka
              klimateffekter de kan ha. Men framför allt, och det är här jag
              tycker att Arlandarådet kommer in, krävs en sammanhållen politik
              för den omställning Sverige behöver göra.
            </seg>
            <seg n="6c362b12">
              Jag kommer från södra Sverige och har rest väldigt mycket från
              Kastrup. Jag ska ärligt säga att jag har varit imponerad av Danmarks
              sätt att fokusera på Kastrups utveckling. Man har systematiskt
              lett infrastruk ­ turinvesteringar till Kastrup, ordnat smarta
              transporter till flygplatsen och sett till att kraftsamla och
              sätta in resurserna där. Så har det inte varit i Sverige. Här
              har vi haft en helt annan struktur för flygplatser, med Brom ­
              ma, Skavsta, Arlanda, Västerås och Norrköping – väldigt många
              flygplat ­ ser.
            </seg>
            <seg n="48625b14">
              Det är dags att göra en översyn av den svenska flygplatsstrukturen.
              Detta kommer att ske samtidigt som vi fokuserar på arbetet med
              att göra Arlanda till den ledande flygplatsen, både när det gäller
              att samla en stor del av de utmaningar vi har framöver med en
              ökande flygtrafik och när det gäller omställning. Där gör Swedavia
              ett gott arbete för att se till att Arlanda, men också andra av
              Swedavias flygplatser, har ett gott och hållbart arbete.
            </seg>
            <seg n="87ad01a4">
              För att svara på Jens Holms fråga om miljöprövning så pågår det
              ständigt. Varje expansionsplan och varje förändring som görs vid
              flygplatsen prövas enligt den miljölagstiftning vi har och kommer
              också att prövas enligt den nyare lagstiftningen, som är ack så
              sträng och noggrann och ack så viktig i tider då klimatet måste
              komma först.
            </seg>
          </u>
          <note type="speaker" n="e3df8b23">
            Anf. 82 JENS HOLM (V):
          </note>
          <u who="Q946708" xml:id="i-8a5376abe4cf5f4a-1" n="baac43ca">
            <seg n="d7e1e9f5">
              Fru talman! Arlanda är som bekant vår absolut största flygplats.
              Häromåret slog man återigen rekord och passerade 26 miljoner resenärer
              på ett år. Men 26 miljoner resenärer innebär också väsentligt
              fler flygningar, och fler flygningar innebär ökade utsläpp.
            </seg>
            <seg n="52efecbf">
              Jag ställde en konkret fråga om Arlandas expansionsplaner. Det
              är Swedavia som driver på dem, Tomas Eneroth, och Swedavia äger
              vi tillsammans; det är ett statligt bolag. Swedavia har en plan:
              År 2045 ska man ha 50 miljoner resenärer till och från Arlanda.
              År 2070 kan man tänka sig 70 miljoner resenärer, alltså ett trefaldigande
              jämfört med dagens siffror.
            </seg>
            <seg n="993fced1">
              Jag vill veta: Står regeringen och infrastrukturminister Tomas
              Eneroth bakom dessa expansionsplaner? Det är en konkret fråga
              jag vill ha svar på.
            </seg>
            <seg n="b8a9b61d">
              Ministern kommenterade uttrycket Nordens ledande flygplats. Om
              ministern menar att Arlanda ska vara Nordens ledande flygplats
              såtillvida att den ska vara modernast och hållbarast – man sopsorterar,
              alla reser dit kollektivt i stället för med egen bil och så vidare
              – och att, som ministern var inne på, vi lägger ned andra flygplatser,
              till exempel Bromma, är det en god idé. Men ett fördubblande eller
              trefaldigande av antalet flygningar från Arlanda håller ändå inte.
              Detta vill jag ha ett svar på.
            </seg>
            <seg n="bdba0cb2">
              Jag frågade inte om en konventionell miljöprövning. Jag kanske
              sa mil ­ jökonsekvensutredning i mitt anförande, men det jag vill
              veta är om reger ­ ingen har gjort någon analys ur miljö- och
              klimatperspektiv av Arlandas och Swedavias expansionsplaner. En
              sådan analys kan regeringen göra själv eller lägga ut på Naturvårdsverket
              eller någon annan myndighet så att vi får veta vad detta innebär
              ur ett klimatperspektiv. Hur mycket mer kommer utsläppen att öka?
            </seg>
            <seg n="224191a2">
              Jag tänker inte bara på klimatperspektivet utan också på de människor
              som bor nära Arlanda. Bullret och den lokala miljöförstöringen
              ska inte heller ringaktas när vi debatterar flyget. Jag vill veta
              om ministern tänker initiera någon sådan analys – ja eller nej?
            </seg>
            <seg n="eeaf21d3">
              Jag tror att vi politiker måste välja. Ibland väljer man det
              ena, och då får man nedprioritera det andra. Nu har vi en klimatlag
              och ett klimatpolitiskt ramverk som säger att vi ska ha nollutsläpp
              i Sverige till 2045. Alla politikområden måste hålla sig inom
              de ramar vi har satt upp. Då kan flyget bokstavligen inte flyga
              under radarn utan måste också ta sitt ansvar. Det räcker inte
              att hoppas på biodrivmedel, elektrifierade flygplan och annat.
              Detta ligger långt fram i framtiden, och det är också som Carl
              Schlyter sa: Flygplanen flyger på hög höjd och orsakar därmed
              extra utsläpp.
            </seg>
            <seg n="ada2976b">
              Jag tycker att man som minister måste ta ansvar och redan här
              och nu säga: Denna expansion är inte hållbar ur miljö- och klimatperspektiv.
              Vi satsar på andra, mer hållbara färdmedel i stället.
            </seg>
          </u>
          <note type="speaker" n="1b8f6928">
            Anf. 83 CARL SCHLYTER (MP):
          </note>
          <u who="Q1040479" xml:id="i-5d18b044a52e1254-1" n="39f55a80">
            <seg n="334fbc0d">
              Fru talman! Infrastrukturministern sa att ökningen beror på att
              fler och fler – du, jag och vi alla – flyger på semester. Det
              är sant men inte helt sant, för personligen har jag faktiskt bara
              gjort en semesterresa med flyg de senaste åtta åren.
            </seg>
            <seg n="0e4fcd5f">
              Min fråga om biologisk mångfald kvarstår: Hur ska vi kunna ha
              ett så stort uttag av biomassa från skogen och samtidigt uppnå
              målet i fråga om biologisk mångfald? Och om vi ska ha nollutsläpp
              2045 och samtidigt planerar en dubbling av flyget får jag inte
              matematiken att gå ihop, precis som Jens sa.
            </seg>
            <seg n="df3a647c">
              Precis innan jag kom hit var jag och lyssnade på klimatforskaren
              Kevin Anderson. Han sa att västvärldens länder, om de ska ta en
              rättvis andel av den nödvändiga minskningen av klimatutsläppen,
              behöver nå en årlig minskning av utsläppen på 12–15 procent. Sverige
              ligger just nu på någon procent. Hur ska vi nå en sådan extremt
              mycket snabbare avrustning av vårt klimatvapen, koldioxidutsläppen,
              om vi samtidigt satsar på utökat flyg?
            </seg>
            <seg n="9e45dca7">
              Min sista fråga är kopplad till den planerade expansionen och
              gäller den fjärde landningsbanan. Visst är det bra om Arlanda
              kan ersätta andra flygplatser, men om Heathrow just nu diskuterar
              en eventuell tredje landningsbana, hur kan vi behöva en fjärde?
              De måste ha en mycket mer effektiv trafikplanering om de kan klara
              så mycket trafik med två banor i dag. Kanske behöver vi aldrig
              den där banan utan kan titta på andra styrmedel.
            </seg>
          </u>
          <note type="speaker" n="150441db">
            Anf. 84 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-10" n="ccc6f10b">
            <seg n="1529d9c5">
              Fru talman! När det gäller det sistnämnda är det lite olika förutsättningar
              när det gäller det luftrum som finns för en flygplats som Arlanda
              och för Heathrow. Detta är förklaringen. Därmed är det inte sagt
              att man tagit ställning till hur de framtida rullbanorna ska utformas
              eller om de ska finnas.
            </seg>
            <seg n="9a0a7256">
              Hela tanken med Arlandarådet är just att få en samlad översyn
              över den utveckling vi ser. Swedavia utgår naturligtvis från de
              prognoser som görs internationellt över hur flyget kommer att
              utvecklas. Att blunda för verkligheten – att säga att vi inte
              tror att flyget kommer att öka – är inte någon lyckad strategi.
              Det kommer att öka, och det vi måste ta ställning till är vad
              vi kan göra för att påverka detta. Vilka instrument har vi till
              vårt förfogande för att förändra förutsättningarna och se till
              att vi inte får en ohämmad expansion av saker som är klimatfarliga?
              Hur skapar vi en hållbar utveckling? Jo, genom att ta politiskt
              ansvar, i detta fall genom att utforma en färdplan för Arlandas
              utveckling.
            </seg>
            <seg n="cf993b67">
              Den utvecklingen är viktig för hela det svenska flyget. Arlanda
              är inte bara Helsingforssregionens flygplats utan hela Sveriges.
              Ska vi ha en infrastruktur som är fungerande för till exempel
              biobränslen kommer Arlanda att vara nyckeln, för det är där planen
              tankas. Ska vi klara av klimatomställningen kommer Arlanda att
              vara nyckeln för alla de krav vi ska ställa på flyget i Sverige
              framöver.
            </seg>
            <seg n="8b16333a">
              Jag är inte lika pessimistisk som en del andra när det gäller
              förutsättningarna för biodrivmedel eller, för den delen, elektrifiering,
              även om detta ligger längre bort i tiden. Vi vet att JAS-planet
              redan i dag har körts med biodrivmedel. Besöker man GKN i Trollhättan
              och tittar på den tekniska utvecklingen när det gäller flygmotorer
              ser man att den är ganska snabb.
            </seg>
            <seg n="f374574d">
              Ur svenskt perspektiv kommer utmaningen kanske snarare att handla
              om de logistiska förutsättningarna eller, med beaktande av det
              som Carl Schlyter lyfte fram, produktionsförutsättningarna för
              att få fram biodrivmedel. Konkurrensen om råvaran kommer att vara
              väldigt stor. Delvis kommer detta säkert att underlättas av den
              elektrifiering som sker i den övriga fordonsparken och just nu
              faktiskt går fortare än många av oss trodde.
            </seg>
            <seg n="32a63aa5">
              Utgångspunkten, som jag tycker att Jens Holm delvis missar i
              diskus ­ sionen, är att vi nu har en regering som inte bara låter
              oss få en ad hoc-utveckling för flyget utan tar ett samlat grepp,
              som man i Danmark tidigare har gjort när det gäller Kastrups utveckling.
              Jag har inte sett att vi har gjort det i Sverige tidigare. Det
              tror jag att väldigt många resenärer som har varit på Arlanda
              också har märkt.
            </seg>
            <seg n="d38f7cd4">
              Det behövs en samlad strategi, och Swedavia tar där sitt ansvar
              som statligt bolag och lyfter fram sitt perspektiv utifrån de
              utmaningar man har och ser med det ökade flygets möjligheter.
              Då ser man vilka investeringar som är nödvändiga. I närtid handlar
              det huvudsakligen om att förbättra flödet och få en bättre fungerande
              flygplats, både ur säkerhets- och ur re ­ senärssynpunkt. Men
              det politiska perspektivet måste handla om hur vi skapar ett hållbart
              flyg, hur flyget tar sitt ansvar och hur vi i svensk tradi ­ tion,
              där vi faktiskt brukar vara som bäst, använder vår industriella
              kapa ­ citet, våra fantastiska förutsättningar med de naturtillgångar
              vi har och vår möjlighet att hitta systemkunnande för att se hur
              långt vi kan komma i att faktiskt säkerställa att flyget, precis
              som fordonsindustrin, tar ett ökat an ­ svar för den omställning
              som är så nödvändig framöver.
            </seg>
            <seg n="ad7f7f4b">
              Vid sidan av detta understryker jag att det också kommer att
              behövas en diskussion om vårt resande. Även om Carl Schlyter inte
              reser utomlands lika ofta som många andra tror jag ändå att vi
              har sett en ganska kraftig ökning av fritidsresandet redan i dag.
              Vi ser att det ökar framöver. Därför har jag också välkomnat den
              debatt vi sett inte minst på sociala medier, för den är viktig
              för att folk ska få en ökad förståelse: Politiker löser inte allt,
              utan det krävs också ett eget ansvar.
            </seg>
          </u>
          <note type="speaker" n="7a960e71">
            Anf. 85 JENS HOLM (V):
          </note>
          <u who="Q946708" xml:id="i-8a5376abe4cf5f4a-2" n="baac43ca">
            <seg n="631131b0">
              Fru talman! Ja, det är verkligen en viktig debatt om det ökande
              flygandet och vilka konsekvenser det får för miljön och klimatet.
              Som jag sa tidigare: Utrikesflyget i Sverige har ökat med 130
              procent sedan 1990. Vi flyger alltså extremt mycket i dag. Ska
              vi fördubbla flygandet? Ska vi trefaldiga det? Hur mycket ska
              vi flyga egentligen? Alla förstår att detta inte är hållbart.
            </seg>
            <seg n="1474f0d2">
              Jag ställde två konkreta frågor till dig, Tomas Eneroth. Nu har
              du en chans till: Står du bakom målen att fördubbla antalet resenärer
              till Arlanda och att trefaldiga det till 2070 – ja eller nej?
              Tänker inte regeringen göra en egen analys utifrån ett miljö-
              och klimatperspektiv av den kraftiga Arlandaexpansionen? Det vill
              jag veta, Tomas Eneroth.
            </seg>
            <seg n="1495bed6">
              Sedan säger ministern att vi inte kan blunda för verkligheten.
              Det låter som om vi politiker inte kan styra verkligheten, men
              det är ju därför folk har valt oss, för att vi ska förändra.
            </seg>
            <seg n="76bbb8cd">
              När man öppnade snabbtågsförbindelsen mellan Barcelona och Madrid
              dog i praktiken inrikesflyget på den str äckan. Det gick ned med
              över 80 procent. I Frankrike har det varit en stor debatt om en
              ny storflygplats i västra Frankrike – jag tror att det är utanför
              Rennes – och nu har Macron sagt att man inte ska ha den. Man har
              lagt ned de planerna helt och hållet.
            </seg>
            <seg n="be9ed0ab">
              Carl Schlyter berättade om debatterna om en extra landningsbana
              på Heathrow i London. Den har pågått i många år, och det är ett
              gigantiskt motstånd.
            </seg>
            <seg n="107c2f72">
              Självklart kan vi politiker påverka utvecklingen, och det är
              det jag vill att du ska göra, Tomas Eneroth. Då är flygskatten
              jättebra. Satsningar på förnybara drivmedel är jättebra, men vi
              måste också flyga mindre, inte mer. Det måste man väl ändå våga
              säga?
            </seg>
          </u>
          <note type="speaker" n="a05b1775">
            Anf. 86 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-11" n="ccc6f10b">
            <seg n="a913d9fd">
              Fru talman! Jag tycker att jag har svarat på frågorna, Jens Holm.
              Jag har sagt att vi inom ramen för Arlandarådets arbete kommer
              att ta fram en road map. Där gör vi en ordentlig genomgång av
              miljö- och klimatutmaningarna för flyget framöver, och vi tittar
              på tillgängligheten, för att se till att tillgängligheten till
              och från Arlanda fungerar bättre. Men det ankommer inte på regeringen
              att överpröva eller i detalj styra hur Swedavia utformar sitt
              arbete. Jag förutsätter att de precis som alla andra ansvarskännande
              statliga bolag har ordentlig grund för sina prognoser och att
              de försöker anpassa sig och ta höjd för de investeringar man kommer
              att behöva för att möta utvecklingen. Jag tycker att det är bra
              att man tar fram en beredskap om utvecklingen blir som dagens
              prognoser ser ut.
            </seg>
            <seg n="a2799da8">
              Sedan ankommer det både på oss som har ansvaret att leda Sverige
              i dag och på Sveriges riksdag att fatta kloka beslut, så att vi,
              som Jens Holm uttryckte det, påverkar verkligheten. Det gör vi.
              Under denna mandatperiod har vi tagit historiska beslut för klimatet.
              Denna regering har som ingen annan förut avsatt resurser för biotopskydd,
              för att säkra tillgångar som vi har och evigt ska behålla, samtidigt
              som vi ska ställa om fordonsflottan och klara av vår energihushållning
              på ett fantastiskt mycket bättre sätt än tidigare.
            </seg>
            <seg n="6b96fe02">
              Vi har en historisk överenskommelse om energipolitiken som är
              blocköverskridande. Den gör att vi kan nå målet att ställa om
              energisektorn i en utsträckning vi inte hade trott tidigare. Det
              intressanta är att när vi gör detta ser vi också hur aktörerna
              anpassar sig. Energibranschen ser vart signalerna går. Fordonsindustrin
              i Sverige ställer i dag om och blir ledande i att hitta klimatsmarta
              fordon som använder energin på ett effektivt sätt. På samma sätt
              använder vi styrmedel dialogmässigt och på annat sätt när det
              gäller flygets klimatpåverkan. Där ska ingen tvivla på den här
              regeringen.
            </seg>
          </u>
          <note n="b61b04fb">
            Överläggningen var härmed avslutad.
          </note>
          <note n="5a38796f">
            § 16 Svar på interpellationerna 2017/18:339, 340 och 342 om svarta
            körskolor
          </note>
          <note type="speaker" n="0bea9c96">
            Anf. 87 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-12" n="ccc6f10b">
            <seg n="d566b317">
              Fru talman! Edward Riedl har ställt tre interpellationer med
              frågor som berör problemet med svarta körskolor. Eftersom interpellationerna
              i huvudsak rör samma frågeställningar väljer jag att besvara dem
              i ett sammanhang.
            </seg>
            <seg n="809f56c7">
              Det växande problemet med svarta körskolor är oroväckande av
              flera skäl. Exempelvis får eleven en sämre kunskapsgrund att stå
              på, vilket resulterar i sjunkande godkännandegrad, ökat behov
              av omprov och därmed också längre förarprovsköer. Laglig körskoleverksamhet
              drabbas av osund konkurrens, och staten går miste om skatteintäkter.
            </seg>
            <seg n="0d087c90">
              Flera jobb som kan vara en väg in på arbetsmarknaden kräver körkort.
              För att förbättra möjligheten till etablering på arbetsmarknaden
              har reger ­ ingen aviserat i budgetpropositionen för 2018 att
              införa en möjlighet till lån avseende utbildning till B-körkort.
              Detta ska i ett första steg riktas till vissa arbetslösa personer
              mellan 18 och 47 år.
            </seg>
            <seg n="ec72457b">
              Som jag nämnde vid en interpellationsdebatt om långa köer för
              körprov den 7 november förra året har Transportstyrelsen och Trafikverket
              initierat en bred översyn av hela förarutbildningssystemet. Projektet
              startade formellt den 1 februari 2018, men de träffade redan den
              9 november 2017 bransch och myndigheter för att höra deras erfarenheter
              och synpunkter. Jag träffade även själv Transportstyrelsen och
              Trafikverket den 29 november 2017 för att informera mig om projektet
              och fick en återrapportering från mötet med branschen.
            </seg>
            <seg n="250e71b3">
              Jag har också träffat Sveriges Trafikskolors Riksförbund för
              att informera mig om hur branschen ser på dessa utmaningar. Det
              är viktigt att seriösa trafikskolor som följer reglerna inte utkonkurreras
              av oseriösa aktörer.
            </seg>
            <seg n="74ccfb8a">
              Den breda översynen ska bedrivas i samverkan med branschen och
              med andra berörda myndigheter. Problemet med svarta körskolor
              kommer att ingå i detta projekt, och exempelvis Ekobrottsmyndigheten
              och Skatteverket deltar i just den frågan.
            </seg>
            <seg n="a88ce8cf">
              Angående Edward Riedls fråga om antalet handledartillstånd per
              person regleras det i Transportstyrelsens föreskrifter. Det finns
              enligt Transportstyrelsen tydliga indikationer på att begränsningen
              till 15 tillstånd som gjordes av den tidigare alliansregeringen
              2012 inte har lett till en minskning av svart verksamhet utan
              snarare gjort den mer svårupptäckt. Just nu utvärderar Statens
              väg- och transportforskningsinstitut på uppdrag av Transportstyrelsen
              reformen från 2012. Redovisningen av uppdraget blir ett viktigt
              underlag i arbetet med översynen av förarutbildningssystemet.
            </seg>
            <seg n="ca4d41aa">
              Ingen ska tvivla på min och regeringens vilja att komma till
              rätta med problemet med svarta körskolor. Jag kommer med stort
              intresse och i nära dialog med myndigheterna att följa arbetet
              med översynen av förarutbildningen och är beredd att vidta ytterligare
              åtgärder om det skulle behövas.
            </seg>
          </u>
          <note type="speaker" n="5d862c65">
            Anf. 88 EDWARD RIEDL (M):
          </note>
          <u who="Q6071900" xml:id="i-c4bf5a11a32fd40a-0" n="f28b5944">
            <seg n="9b7a00ba">
              Fru talman! Tack, ministern, för svaret! Låt mig börja i en annan
              ände. Jag har haft ett antal interpellationsdebatter om olika
              frågeställningar som just handlar om den svarta verksamhet som
              breder ut sig.
            </seg>
            <seg n="c43af9ac">
              Sverige är ett högskattesamhälle. Vi har höga skatter i Sverige.
              Det gör att vi kan finansiera skolor och sjukvård. Den som blir
              utan jobb eller som blir sjuk kan åtnjuta trygghet. Men detta
              innebär också att den som väljer att ställa sig utanför och som
              undviker skatter och avgifter som andra betalar kan tjäna väldigt
              mycket pengar på det. Därför är det av största vikt att vi ser
              till att de lagar vi har följs.
            </seg>
            <seg n="bbfb03dc">
              Den som driver företag måste kunna lita på att konkurrenterna
              betalar samma skatter och avgifter, att de följer samma lagar
              och regler och att det är konkurrens på lika villkor. De som jobbar
              i företagen åtnjuter också en säkerhet när det är ett riktigt
              jobb.
            </seg>
            <seg n="472ad4ef">
              Förra veckan debatterade jag med en kollega till ministern. Det
              var justitieminister Morgan Johansson. Vi pratade om svarttaxiverksamheten.
            </seg>
            <seg n="60878e1a">
              Fru talman! Svaren är väldigt lika. Jag betvivlar inte ministrarnas
              ambitioner att komma till rätta med detta, men svaren är väldigt
              lika. Utmaningarna är ungefär desamma. Det finns en svart marknad
              där man tjänar väldigt mycket pengar på att just fuska. Då är
              det vår politiska uppgift – och så länge vi har denna regering,
              bestående av socialdemokrater och miljöpartister, är det ytterst
              denna regerings och ministerns ansvar – att se till att komma
              till rätta med detta.
            </seg>
            <seg n="e7549a43">
              Min uppfattning är att mycket känns som tomt prat. Man ska följa
              frågan. Man ska titta på detta. Det pågår utredningar och så vidare.
              Men det är väldigt lite konkreta svar i fråga om vad man avser
              att göra.
            </seg>
            <seg n="038cdfdc">
              Det mest konkreta som jag uppfattar i ministerns svar till mig
              gäller handledartillstånden. Alliansregeringen minskade antalet
              handledartillstånd som varje enskild person kan ha till 15. Vi
              har, precis som ministern, konstaterat att det inte var en tillräcklig
              åtgärd. Därför har Moderaterna vid två tillfällen under denna
              mandatperiod föreslagit att man ska minska detta ytterligare.
              Det har ministerns parti, Socialdemokraterna, bland annat röstat
              emot. Men vi har föreslagit detta för att vi ska komma åt de problem
              som vi har.
            </seg>
            <seg n="ce99a224">
              Det finns också flera bra förslag från Sveriges Trafikskolors
              Riksförbund som är väl värda att titta på. Det handlar om en begränsning
              av handledartillstånd, som vi moderater har föreslagit. Det handlar
              också om att få till skyltningen. De föreslår att man skulle kunna
              ha en röd registreringsskylt. Det finns mycket på den listan.
              Det handlar inte minst om skärpta straff för denna typ av brottslighet.
              Den är ofta väldigt svårbevisad, fru talman. Det krävs mycket
              samarbete mellan olika myndigheter.
            </seg>
            <seg n="9987fc0d">
              Men man måste börja i någon ände. Min fråga till ministern är:
              Vad kan ministern själv tänka sig att genomföra för åtgärder?
              Hela paletten av åtgärder finns redan på bordet. Det finns inget
              som man behöver vänta på. Detta är inget nytt problem. Vad kan
              ministern tänka sig att göra?
            </seg>
          </u>
          <note type="speaker" n="8363ba34">
            Anf. 89 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-13" n="ccc6f10b">
            <seg n="029aa930">
              Fru talman! Tack, Edward Riedl, för engagemanget! Jag delar det
              och tycker att det är bra att flera ledamöter i Sveriges riksdag
              engagerar sig i fråga om förarproven, trafiksäkerheten och, för
              den delen, svarta körskolor.
            </seg>
            <seg n="bc124faf">
              Naturligtvis saknas det inte alltid konkreta förslag. Jag ska
              ärligt säga att ibland kan man själv spontant säga: Ja, men då
              kan man väl begränsa det till ett eller två tillstånd. Det skulle
              räcka. Men då behöver vi komma ihåg att man trodde att det förslag
              som alliansregeringen tog fram om en begränsning till 15 skulle
              ha en viss effekt. Det visade sig att det snarare var det motsatta.
            </seg>
            <seg n="9a306208">
              Jag ska inte döma över det förarbete som gjordes inför den förändringen.
              Men jag är angelägen om att åtminstone invänta de myndigheter
              som har följt reformen så att de kan dra rätt slutsatser innan
              vi går vidare med förslag. Annars kan det i värsta fall leda till
              att vi ännu mer försvårar myndigheternas möjligheter att kontrollera
              svart körskoleverksamhet. Vi måste veta att vi gör rätt saker.
              Det tycker jag är utgångspunkten.
            </seg>
            <seg n="7c86a5b7">
              Sedan saknas det inte konkreta insatser på de politikområden
              som jag ansvarar för. Jag nämnde ökade möjligheter till körkort
              med CSN-finansiering. Jag talade om en bred översyn av hela förarutbildningssystemet
              – det är något som trafikskolornas riksförbund och många andra
              är väldigt angelägna om. Det handlar naturligtvis också om den
              ökade samverkan som finns mellan Ekobrottsmyndi gheten, Skatteverket,
              T ransportstyrelsen, Polismyndigheten och Trafikverket.
            </seg>
            <seg n="032689c4">
              Jag tycker att detta är otroligt viktigt. Det är glädjande att
              Edward Riedl, som är moderat, tycker att det är bra om vi skaffar
              oss ännu fler verktyg för att kunna komma åt skatteundandragande.
              Så har det inte varit historiskt. Under alliansregeringens år
              avstod den borgerliga regeringen väldigt många gånger från att
              göra rätt insatser för att motverka skatteflykt. Under denna regerings
              tid har man i finansutskottet låtit bli att stödja en del förslag
              som annars kanske hade gett Finansinspektionen eller andra myndigheter
              möjligheter att förbättra kontrollen och motverka skatteundandragande.
            </seg>
            <seg n="4a14dbd0">
              Vi ska se till att folk gör rätt för sig. Vi ska se till att
              de körskolor som agera r sjyst inte konkurreras ut genom oseriös
              konkurrens. Den utveckling vi sett med svarta körskolor eller,
              för den delen, olaga yrkestrafik, som svarttaxiverksamheten är,
              är inte acceptabel. Därför vill jag att vi ska utveckla fler instrument
              för att komma åt detta och ta fram rätt underlag för att stävja
              en sådan utveckling på ett bättre sätt. Det är ett av skälen till
              att vi nu gör en översyn och tar fram ordentliga underlag för
              detta.
            </seg>
            <seg n="41bf76a4">
              Men det handlar naturligtvis också om att polisen ska ha resurser
              för att kunna göra tillslag och samlade insatser. Ibland handlar
              det inte om att polisen ska göra detta själv utan tillsammans
              med Skatteverket, Försäkringskassan eller andra. Därför har resurstillskottet
              till polisen varit viktigt. I budgeten ger vi nu polisen mer resurser
              än vad man själv har begärt. Jag tror – och det är min förhoppning
              – att det kommer att innebära att man ordentligt kan effektivisera
              verksamheten. Men då måste vi se till att vi ger rätt verktyg,
              rätt legala verktyg, för att vi ska komma åt verksamheten med
              svarta körskolor.
            </seg>
            <seg n="d8c8e622">
              Återigen: Jag uppskattar Edward Riedls engagemang. Jag är själv
              djupt engagerad i frågan om att vi ska stoppa de svarta körskolorna.
              Vi vet att de som går i en etablerad och godkänd körskola och
              som dessutom varvar egen körning med en stor andel handledda lektioner
              har bättre förutsättningar att bli bra chaufförer eller förare
              och att klara de förarprov som vi har.
            </seg>
            <seg n="e8aed7d5">
              Ifall någon lyssnare inte gör denna koppling vill jag säga att
              poängen med att med hjälp av CSN-lån ge fler möjlighet att ta
              körkort är att detta bara är möjligt om man går till en etablerad
              och godkänd körskola. På det sättet gynnar vi en bransch som jag
              gärna ser ska få ta ett större ansvar för förarutbildningen framöver.
            </seg>
          </u>
          <note type="speaker" n="ad93153a">
            Anf. 90 EDWARD RIEDL (M):
          </note>
          <u who="Q6071900" xml:id="i-c4bf5a11a32fd40a-1" n="f28b5944">
            <seg n="b41758b8">
              Fru talman! Det är bra att vi kommer in på detta, för ytterst
              handlar det om trafiksäkerhetsfrågor. Den som får en adekvat utbildning
              av någon som är godkänd bidrar till att vi får färre döda och
              allvarligt skadade i trafiken. Utifrån det finns det många perspektiv.
              Men dessa frågeställningar handlar också ytterst om skattemoral.
            </seg>
            <seg n="5e8f7920">
              För den som lyssnar vill jag bara korrigera ministern, som försökte
              göra en poäng av att alliansregeringen inte ville sätta dit dem
              som smet från skatter. Det var precis tvärtom. Vi kämpade mycket
              hårt med att skriva avtal med olika länder. Anders Borg tog också
              en hård strid kring räntesnurror, där företag på olika sätt och
              med olika upplägg försökte föra ut pengar ur landet och undvika
              skatter. När det gäller detta måste jag tyvärr, fru talman, korrigera
              ministern. Där har han helt enkelt fel.
            </seg>
            <seg n="4953a574">
              Sedan kan vi ha olika uppfattningar i sak om olika delar. Men
              låt oss vara tydliga när det gäller just skattemoralen. Det handlar
              ytterst om att se till att man skyddar de skötsamma företagen,
              som betalar de relativt höga skatter vi har i Sverige, som betalar
              sina avgifter och som följer de lagar och regler vi har. Det är
              de som ska skyddas. Vi ska skydda de människor som jobbar i de
              företag som sköter sig och som får riktig avtalsenlig lön och
              betalar skatt på den lön de får. Klarar vi inte av det klarar
              vi inte av den välfärd vi har. Någonstans ska pengarna till våra
              skolor, våra sjukhus och all annan gemensam välfärd komma ifrån.
              Då kan vi inte ha ett samhälle där svart verksamhet breder ut
              sig när det gäller taxi, körskolor och annat. Vi har ett ansvar
              att sätta stopp för detta så fort som möjligt.
            </seg>
            <seg n="eb67a1cc">
              När det gäller handledartillstånden har jag mycket svårt att
              förstå den koppling ministern gör, men det finns säkert någon
              sådan. Skulle detta på något sätt försvåra? Det handlar om att
              öka upptäcktsrisken, fru talman. Du kan inte ha en person i bilen
              som inte har körkort och som du låter köra om du inte har ett
              handledartillstånd. Har man poliser kan de fånga den typen av
              verksamhet, för den är inte okänd. Låt oss vara tydliga med detta!
              På varenda ort där detta förekommer har man ganska god koll från
              olika myndigheter, även från de rättsvårdande myndigheterna, på
              vilka det är som bryter mot dessa lagar. Problemet är att sätta
              dit dem. Handledartillstånden är en del i detta. Om en person
              som saknar körkort kör bil med någon som saknar handledartillstånd
              kan polisen agera. Det är själva poängen i detta. Där har jag
              och ministern precis samma uppfattning: Det är klart att vi måste
              ha många poliser som klarar av att sköta det jobbet.
            </seg>
            <seg n="4b75f7e9">
              Det här är problematiskt . D en som lyssnar ska komma ihåg att
              den här regeringen sedan den tillträdde för tre och ett halvt
              år har pratat om hur mycket man satsar på polisen, men faktum
              är att antalet poliser har minskat för varje år.
            </seg>
            <seg n="3c151e68">
              Efter tre och ett halvt år med en S-MP-regering har vi färre
              poliser än när denna regering tillträdde – färre poliser som kan
              utreda brott och färre trafikpoliser som kan vara ute i trafiken.
              Det är ett stort problem om man vill komma åt den här typen av
              brottslighet.
            </seg>
            <seg n="0929cec3">
              I det ministern säger i sitt föregående svar tolkar jag ändå
              in att han har ett intresse av att försöka komma till rätta med
              det, och en del av de här sakerna finns som sagt redan. Det är
              inga nya förslag. De har funnits länge, och jag tycker att ministern
              kan ta och titta på dem. Sveriges Trafikskolors Riksförbund, som
              organiserar de trafikskolor som nu drabbas mycket, mycket hårt
              av den här svartverksamheten, har en hel del bra förslag, och
              jag tycker att ministern ska titta på dem.
            </seg>
          </u>
          <note type="speaker" n="5d1f8e59">
            Anf. 91 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-14" n="ccc6f10b">
            <seg n="10d1a8bd">
              Fru talman! Låt mig först bara kommentera frågan om antalet poliser.
              Jag kommer från Växjö, där vi har en polishögskola som vi startade
              för att vi såg att vi behövde ha fler polishögskolor i Sverige.
            </seg>
            <seg n="be898b8c">
              Under alliansregeringens senare år minskade man antalet poliser.
              Jag tror att det till slut var 70 som gick på polishögskolan.
              Trots att Polismyndigheten varnade för att det kommer att bli
              brist på rätt utbildad arbetskraft och trots att vi sa att vi
              behöver utbilda fler poliser drog alliansregeringen ned på utbildningsplatserna,
              precis som man gjorde när det gäller sjuksköterskor och andra
              utbildningar där det var brist.
            </seg>
            <seg n="f266b7cd">
              Nu är det väl 350 som går på polishögskolan, och vi startar två
              nya polishögskolor. Om Edward Riedl vill göra en poäng av att
              det skulle vara färre poliser bör han därför fundera över sitt
              eget och alliansregeringens ansvar när man så kraftigt drog ned
              utbildningsresurserna och minskade förutsättningen för nyrekrytering.
            </seg>
            <seg n="c80fd19a">
              Nu vänder vi på detta. Nu är det fler polisanställda än någonsin.
              Vi ser till att säkerställa ökningen av antalet poliser genom
              att kraftigt bygga ut antalet utbildningsplatser, och det tror
              jag gagnar en bra polisverksamhet.
            </seg>
            <seg n="f7255653">
              När det sedan gäller trafikskoleverksamheten tror jag att vi
              delar sam ­ ma utgångspunkt: Vi ska se till att ordna så att vi
              har en bra trafikskoleverksamhet så att seriösa aktörer gynnas.
              Det är därför jag noga har följt Trafikverkets och Transportstyrelsens
              gemensamma initiativ för att göra en ordentlig översyn över hela
              förarutbildningssystemet. Där finns det inom parentes sagt en
              del intressanta projekt, till exempel digitalt undervisningsprotokoll
              och en del annat som kan förbättra genomslaget för utbildningen
              och kanske också modernisera den.
            </seg>
            <seg n="ef389e49">
              Jag har också träffat Sveriges Trafikskolors Riksförbund och
              tagit del av många bra förslag som vi ämnar återkomma till. Jag
              är nämligen väldigt angelägen om att vi ska använda de seriösa
              aktörer som finns och att vi ska ha en förarutbildning som ger
              incitament för människor att vända sig dit för att få en bra förarutbildning.
            </seg>
            <seg n="5327615e">
              Jag talade i en interpellationsdebatt för någon timme sedan om
              trafiksäkerheten, där Sverige är världsledande, och om nollvisionen,
              där vi nu slår nya rekord, om jag får uttrycka mig så, i färre
              döda och skadade i trafiken. Mycket handlar naturligtvis om fordonens
              utveckling, men det handlar också om det trafiksäkerhetsarbete
              och den kultur vi har.
            </seg>
            <seg n="b4b15d56">
              Grunden för synsättet gällande ditt ansvar som förare är den
              trafikutbildning du har. Därför är det viktigt att den är seriös
              och noggrann och att de som smiter förbi eller ordnar illegal
              verksamhet vid sidan av straffas. Vi ska stoppa den verksamheten
              och underkänna de falska förarprov som en del uppvisar, och vi
              ska på alla sätt säkerställa att seriösa aktörer kan få bättre
              möjligheter att verka.
            </seg>
            <seg n="37aa9391">
              Jag är beredd att verka i den riktningen med både Edward Riedl
              och andra, för det är viktigt. Det är viktigt för trafiksäkerheten,
              och det är också viktigt för dem som nu är unga och ska utbilda
              sig att de får rimliga förutsättningar. Det kan vi ordna till
              exempel med de här CSN-lånen, men de ska också ha goda och pedagogiska
              handledare som använder ny teknik. På det sättet kan de komma
              ut i trafiken och en säker trafikmiljö.
            </seg>
            <seg n="e825b101">
              Det pågår alltså flera processer som jag har redogjort för här.
              Jag känner tillförsikt i fråga om att det kommer fler skarpa förslag,
              och det är bara bra om det finns en bred enighet om detta, för
              det vore ännu bättre för trafiksäkerheten.
            </seg>
          </u>
          <note type="speaker" n="82aebfb4">
            Anf. 92 EDWARD RIEDL (M):
          </note>
          <u who="Q6071900" xml:id="i-c4bf5a11a32fd40a-2" n="f28b5944">
            <seg n="4d6c5ac5">
              Fru talman! Låt mig börja i den änden när det gäller antalet
              poliser. Jag har haft den här debatten med ministerns kollegor
              också, och det är ju så att innan den här regeringen tillträdde
              hade vi mer än 20 000 poliser i Sverige. Efter tre och ett halvt
              år har vi färre än 20 000 poliser. Det är ett rent faktum. Det
              är mycket enkelt att ta reda på detta, för det finns i all offentlig
              statistik.
            </seg>
            <seg n="f809579d">
              Jag har också hört om alla satsningar man gör på polisen. Det
              är inte det jag säger. Jag har hört allt om polisutbildningen
              och hur man bygger ut den. Problemet är att poliser lämnar yrket
              som aldrig förr, inte för att gå i pension utan för att man är
              missnöjd med delar av det som man möter i sin yrkesroll, inte
              minst sina löner.
            </seg>
            <seg n="e5569cfb">
              Det är 3 000 poliser, fru talman, som har lämnat sedan den här
              reger ­ ingen tog över regeringsmakten, och det är därför som
              vi har färre poliser, färre trafikpoliser och mindre möjligheter
              att stävja brott, trots att man nu utbildar fler.
            </seg>
            <seg n="2c45ed2d">
              Det är utifrån detta som jag har väckt de olika interpellationerna
              gällande svarta körskolor och svarttaxiverksamhet. Det här drabbar
              nämligen seriösa företagare som inte kan konkurrera med dem som
              skippar att betala skatt. I ett högskattesamhälle är det väldigt
              lukrativt, och det innebär att vi måste vara väldigt duktiga på
              att upptäcka dem som fuskar, annars urholkas långsiktigt skattemoralen
              i vårt land, och det tror jag att varken jag eller ministern vill
              se.
            </seg>
            <seg n="bfc7ab56">
              När det gäller de frågeställningar som jag har väckt i dag ser
              jag flera saker. Jag tolkar inte ministern som motsträvig mot
              någon av dem, men en del handlar om höjda straff, för i dag är
              straffen alldeles för låga för delar av detta. Min bestämda uppfattning
              är att ett sätt att ge polisen verktyg att faktiskt åstadkomma
              någonting är att se till att man stryper den stora mängden handledartillstånd
              som man har i dag. Även det som ministern nämnde om digitala protokoll
              är någonting som man lyfter fram från STR.
            </seg>
            <seg n="17952abd">
              Tack för debatten!
            </seg>
          </u>
          <note type="speaker" n="77b23c2b">
            Anf. 93 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-15" n="ccc6f10b">
            <seg n="289b48d2">
              Fru talman! En kort korrigering om poliser: Det är som sagt fler
              polis ­ anställda nu än tidigare. Orsaken till att vi har färre
              poliser är om inte annat att man kraftigt drog ned på utbildningen
              under alliansregeringens tid. Nu startar vi nya polishögskolor,
              och det är fler som utbildas än någonsin. Det är bra, för det
              behövs fler poliser.
            </seg>
            <seg n="6133d097">
              Det där var ett mönster vi kunde se under alliansregeringens
              tid, och nu har vi 100 000 lediga jobb på svensk arbetsmarknad
              som inte kan besättas på grund av kompetensbrist. Det är inte
              enkla jobb; det är kvalificerade jobb.
            </seg>
            <seg n="93cea686">
              Efter år av underinvesteringar i utbildningssystemet behöver
              vi därför satsa på utbildning. Det gör vi med kunskapslyft, vuxenhögskola,
              yrkeshögskolor och högskolesatsningar. Det är viktigt, inte minst
              kanske för att fler kan utbilda sig till förare – ett avancerat
              jobb.
            </seg>
            <seg n="3b7f03bf">
              Jag noterade att Moderaternas nye partiledare Ulf Kristersson
              uttryckte sig som om lastbilschaufför vore ett enkelt arbete.
              Det vänder jag mig skarpt emot. Det är ett kvalificerat arbete
              med tungt ansvar. Det handlar om logistik, om ny teknik, om transporttjänster,
              och det är ett jobb som dessutom kommer att bli mer komplicerat
              framöver med den digitalisering som pågår inom transportområdet.
              Därför är det viktigt att vi ger de bästa förutsättningarna så
              att man får en bra utbildning och en bra fort- och vidareutbildning.
            </seg>
            <seg n="60c8932f">
              Jag är som sagt beredd att vidta väldigt många åtgärder för att
              säkerställa att vi stoppar och stävjar en utveckling med svarta
              körskolor. Jag vill dock fortfarande ha rätt underlag innan jag
              går vidare med att minska antalet handledartillstånd. Jag tyckte
              själv spontant att det lät som en bra åtgärd, som jag sa, men
              jag noterar också att när Alliansen genomförde det fick det enligt
              myndigheter och polis motsatt effekt. Det vill jag inte medverka
              till, och därför vill jag avvakta ett bättre underlag innan vi
              slutgiltigt tar ställning.
            </seg>
            <seg n="6e73ef00">
              Jag är beredd att göra vad som krävs för att vi ska stävja utvecklingen
              med svarta körskolor. Vi ska se till att vi har en bra förarutbildning
              i det här landet – det kan Edward Riedl och jag säkert enas om.
            </seg>
          </u>
          <note n="b61b04fb">
            Överläggningen var härmed avslutad.
          </note>
          <note n="6c65f952">
            § 17 Svar på interpellation 2017/18:341 om Kvarkenfärjan
          </note>
          <note type="speaker" n="9bfd93cd">
            Anf. 94 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-16" n="ccc6f10b">
            <seg n="b393bdc4">
              Fru talman! Edward Riedl har frågat mig varför regeringen inte
              vill stödja en förbindelse som är central för näringslivet i Norrland
              och som skapar en naturlig kontakt mellan Sverige och Finland.
            </seg>
            <seg n="9f33867a">
              Låt mig först tydliggöra att den ansökan som regeringen nyligen
              beslutade att lämna utan vidare åtgärd rör investeringar i hamn
              och inte finansieringen av en ny Kvarkenfärja.
            </seg>
            <seg n="2fd5a2ef">
              Jag håller med Edward Riedl om att förbindelsen skapar en naturlig
              kontakt mellan Sverige och Finland. Jag vill dock erinra om att
              en utgångspunkt för den svenska transportpolitiken under lång
              tid har varit att interregionala och internationella transporter
              i första hand ska bedrivas utan statliga subventioner.
            </seg>
            <seg n="cd6fdd3b">
              Infrastruktur i Umeå AB (Inab) ansökte den 22 maj 2017 om statligt
              stöd till marknadsanpassning av Umeå Hamn AB:s anläggningar i
              Holm ­ sund med 300 miljoner kronor. Enligt ansökan ska stödet
              delfinansiera en investeringsplan för åtgärder inom hamnområdet
              i Umeå hamn på totalt drygt 800 miljoner kronor.
            </seg>
            <seg n="3912bbc4">
              De åtgärder som omfattas av ansökan är sådana där finansieringsansva
              ­ ret åligger hamnägaren Umeå kommun som ägare till det kommunala
              bola ­ get Inab och dess dotterbolag Umeå Hamn AB. Vidare faller
              inte åtgärd ­ erna i ansökan inom de ändamål som finns i den ekonomiska
              ramen för åtgärder i den statliga transportinfrastrukturen under
              perioden 2018–2029.
            </seg>
            <seg n="8114438a">
              Slutligen vill jag understryka att alliansregeringen, förutom
              att tillsammans med Finland tillstyrka en projektansökan om medfinansiering
              från Fonden för ett sammanlänkat Europa, inte tog några ytterligare
              initiativ gällande Kvarkenförbindelsen och investeringar i en
              ny färja. Jag noterar även att projektet som alliansregeringen
              tillstyrkte inte innebar några framtida statliga åtaganden.
            </seg>
          </u>
          <note type="speaker" n="ce94fbb7">
            Anf. 95 EDWARD RIEDL (M):
          </note>
          <u who="Q6071900" xml:id="i-c4bf5a11a32fd40a-3" n="f28b5944">
            <seg n="8534d7c4">
              Fru talman! Tack, ministern, för svaret!
            </seg>
            <seg n="015e252f">
              Kvarkenprojektet innebär bland annat en ny färja som ska drivas
              med gas och efterföljande investeringar i hamnmiljö för att just
              kunna driva en färja med gas.
            </seg>
            <seg n="47b2ca2c">
              Före EU-inträdet fanns ungefär 1 miljon resande per år mellan
              Umeå och Vasa – givetvis till följd av billiga biljetter tack
              vare taxfreeförsäljningen. Efter inträdet, med en mycket sämre
              färja, sjönk antalet resande till 45 000 årsresenärer.
            </seg>
            <seg n="1fcb864b">
              Låt mig säga, fru talman, att innan detta skedde var det ett
              stort utbyte mellan Västerbotten och Österbotten, de olika delarna
              av Sverige och Finland. Det rörde utbildning på universitetet,
              personalförsörjning till Norrlands universitetssjukhus, sjukvårdssamarbeten
              och turism. Allt detta drabbades – förutom också godstransporterna.
            </seg>
            <seg n="d782dde7">
              Tack vare ett ökat regionalt engagemang, inte minst från Umeå
              kommun, finns i dag en lite nyare, något bättre och säkrare färja.
              I dag finns ungefär 200 000 årsresenärer. Minst lika glädjande
              tar också godstrafiken stor fart. Mellan 2016 och 2017 ökade godstransporterna
              med 16 procent.
            </seg>
            <seg n="3c431366">
              Det är 10 mil sjövägen mellan Umeå och Vasa. Om man åker runt
              hela Bottenviken är det landvägen 80 mil. Det spar mycket tid
              och pengar att ta vägen över havet.
            </seg>
            <seg n="5fdfc84d">
              Det finns från den statliga sidan i Finland ett starkt engagemang
              och en stark vilja, och man önskar svensk hjälp i detta. Alliansregeringen,
              precis som ministern beskrev, valde att ställa sig bakom den första
              och ursprungliga ansökan till detta projekt. Man skickade inte
              med några pengar, precis som ministern beskriver. Låt oss vara
              ärliga i detta. Men jag var med när projektet slutförhandlades,
              och det var inte alldeles enkelt. Det infrastrukturministern visste
              i alliansregeringen var att om del ett genomförs kommer det längre
              fram längs vägen att kosta pengar. Då måste staten vara högst
              delaktig.
            </seg>
            <seg n="75f9e7f2">
              Detta ändrades när regeringen byttes. Den här regeringen har
              två gånger, i olika delar i Kvarkenprojektet, valt att inte hjälpa
              till. Det kan man klä hur man vill, men den här regeringen vill
              inte satsa på Norrland.
            </seg>
            <seg n="47b56f9f">
              Låt mig påminna den som lyssnar på debatten om att den inställning
              regeringen har i dag om att inte stötta färjetrafiken mellan Umeå
              och Vasa, mellan Sverige och Finland i den nordliga miljön, inte
              fanns före valet. Den som var trafikpolitisk talesperson, Anders
              Ygeman, lovade ett starkt engagemang om Socialdemokraterna skulle
              få regeringsmakten. Det starka engagemanget har nu resulterat
              i, så som jag uppfattat det, två nej till att hjälpa oss.
            </seg>
            <seg n="18526dc7">
              Kom också ihåg att färjeförbindelsen längre söderut mellan Sverige
              och Finland fortfarande har möjlighet till taxfreeförsäljning
              om man stannar till vid Åland, vilket gör att det finns betydligt
              bättre färjeförbindelse däremellan.
            </seg>
            <seg n="3183981a">
              Fru talman! Vår vilja är att den här regeringen tar det ansvar
              man rimligen borde ta för Norrland och se r till att också vi
              har en fungerande färjeförbindelse till vårt östra grannland Finland.
            </seg>
          </u>
          <note type="speaker" n="30a02639">
            Anf. 96 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-17" n="ccc6f10b">
            <seg n="f12d343b">
              Fru talman! Den här regeringen tar verkligen sitt ansvar inte
              bara för Norrland utan för hela Sverige. Vi har sett en ordentlig
              förändring när det gäller regeringspolitiken i förutsättningar
              att satsa på hela landet. Vare sig vi talar infrastruktur eller
              om vi talar arbetstillfällen sker nu en utveckling där vi inkluderar
              hela landet, till skillnad från den centrering och urbanisering
              som pågick så tydligt under alliansregeringens tid. Numera flyttas
              statliga myndigheter ut i hela landet. Statliga servicecenter
              lokaliseras och statliga myndigheter omlokaliseras eftersom vi
              tycker att det är viktigt att de ska finnas i hela landet.
            </seg>
            <seg n="9fbde9bc">
              När vi planerar för till exempel Norrbotniabanan noterar jag
              däremot att Edward Riedls politiska partivänner i stället säger
              att hela Norrbotniabanan är en krigsförklaring mot Helsingfors
              – enligt Kristoffer Tamsons. I stället borde man satsa på pengar
              till järnvägen där människor bor och reser och inte till träd
              i Norrland.
            </seg>
            <seg n="fb0ebc3b">
              Den uppfattningen delar inte jag. Jag tycker att det är viktigt
              att vi politiker, inte minst vi i Sveriges riksdag och även de
              som har politiska uppdrag regionalt, tar ansvar för hela landets
              utveckling. Vi gör det genom stora satsningar inte minst i Norrland.
              Nu kommer regeringen slutligen att ta ställning till transportplanen
              och nationella planen i april, men redan i Trafikverkets förslag
              finns flera viktiga satsningar för Norrland.
            </seg>
            <seg n="9bd7d229">
              Ett nej på en ansökan kan ibland handla om hur den formulerats.
              Den ansökan som regeringen sa nej till rörde saker som åligger
              Umeå kommun. Jag är lite osäker på om jag ska tolka Edward Riedl
              som att vi ska ändra ansvarsfördelningen mellan stat och kommun
              och att det hädanefter är staten som ska ta ett ansvar också för
              investeringarna inom hamnområdet. Det är möjligt.
            </seg>
            <seg n="ee827468">
              Jag samlade nyligen representanter för Sveriges samtliga hamnar
              till en stor hearing eftersom jag tycker att vi inte har lyssnat
              tillräckligt mycket på hamnarna när vi har talat om infrastrukturinvesteringar.
              Det var ett välkommet möte och en välkommen diskussion när representanterna
              för dessa hamnar såg sig synliggjorda och fick bekräftelse på
              den viktiga roll de har i det svenska transportsystemet. Men ansvarsfördelningen
              är klar mellan det som är de lokala hamnägarnas ansvar, vare sig
              de är privata eller gemensamma genom kommunen, och vad som faktiskt
              är statens ansvar. I den ansökan som kom från Umeå var det tydligt
              att det var för ett ändamål som staten inte kan bidra till.
            </seg>
            <seg n="99f968d5">
              Däremot är det bra att vi fortsätter att utveckla förbindelsen
              vare sig det är med sjöfart eller om det är landvägen i Norrland.
              Den infrastrukturplan som vi tänker besluta om i april innebär
              att vi kan lägga 100 miljarder mer på infrastruktursatsningar
              än vad föregående regering kunde göra. Det kommer ändå att bli
              tuffa prioriteringar. Inte minst tror jag att en av de viktigaste
              prioriteringarna måste vara att säkerställa att vi kan både ha
              en bra försörjning av arbetskraft i landet och även stimulera
              en fortsatt utveckling av godstrafiken. Därför kommer både järnvägstrafiken
              som möter de klimatkrav som finns och färjetrafiken att vara intressant.
              Det är ett av skälen till att jag också noggrant följer frågan
              om Kvarkentrafiken. Jag är angelägen om att vi fortsätter att
              utveckla svensk sjöfart.
            </seg>
            <seg n="caa3839e">
              Tack vare tonnageskatten ökar inflaggningen. Vi har brutit trenden
              med utflaggning av svenska skepp, och den svenska handelsflottan
              ökar. Jag är angelägen om det goda samarbete som finns för blå
              tillväxt så att aktörerna kan fortsätta att växa. Jag kommer naturligtvis
              att också verka för att vi ska kunna öka sjöfarten i Sverige.
            </seg>
            <seg n="53d4a11e">
              Om det sedan innebär att projektet för Kvarken utvecklas på rätt
              sätt eller inte beror i grunden på de kommersiella och finansiella
              förutsättningar som andra aktörer än regeringen ansvarar för.
              Jag kommer naturligtvis att följa detta noga. Det är viktigt för
              Sverige, och det är också viktigt för Norrland.
            </seg>
          </u>
          <note type="speaker" n="0d584ddd">
            Anf. 97 EDWARD RIEDL (M):
          </note>
          <u who="Q6071900" xml:id="i-c4bf5a11a32fd40a-4" n="f28b5944">
            <seg n="3ea521a3">
              Fru talman! Låt mig först börja där ministern började sitt inlägg.
            </seg>
            <seg n="775e9f6a">
              Jag blir nästan provocerad när jag hör regeringsföreträdare säga
              att man satsar på Norrland. Bensinskatten, dieselskatten och fordonsskatten
              höjs. Man har försämrat reseavdragen, och man ska nu införa flygskatt
              från och med den 1 april. Det är inget aprilskämt, fru talman,
              utan dagens sanning. Dessutom vill den här regeringen – åtminstone
              delar av den – införa en kilometerskatt innan den här mandatperioden
              är slut.
            </seg>
            <seg n="213097c6">
              Varför säger jag detta? Jo, därför att allt det här sammantaget
              är Norrlandsfientlig politik. Det är skatt på avstånd. Det är
              skatter som drabbar Norrland hårdare än någon annan landsdel.
            </seg>
            <seg n="07220720">
              Det här tycker jag inte är bra politik. Men den som lyssnade
              på den föregående debatten hörde att ministern också sa att man
              satsade på polisen. Efter tre och ett halvt år med S-MP-regering
              har vi färre poliser än vi hade när den tog över regeringsmakten.
              Då försöker ministern göra en liten vändning och säga polisanställda.
              Jag talar om poliser, fru talman. Varken den här ministern eller
              någon annan minister kan ändra den offentliga statistiken. Det
              är så det ser ut. Det är färre poliser i dag än när den här regeringen
              tillträdde.
            </seg>
            <seg n="89bc08c3">
              Jag skulle vilja varna dem som hör den här regeringen säga att
              man kommer att satsa på deras områden, för det verkar vara på
              det sättet att när den här regeringen satsar blir det mindre pengar
              i slutändan.
            </seg>
            <seg n="be623f92">
              När det gäller Norrbotniabanan, som den här regeringen har utlovat
              före valet och nu lovar att man ska genomföra, vill jag bara säga
              följande: Jag har fortfarande inte sett en enda meter järnvägsräls.
              Den ska byggas i Umeå, och jag bor mycket nära där det ska hända.
              Inte en meter järnvägsräls är lagd.
            </seg>
            <seg n="adf37e09">
              Löftena från de tre rödgröna partierna var att så fort man hade
              vunnit valet, dagen efter, skulle man börja gräva. Så lät det.
              Tre och ett halvt år har gått, och hade man haft ambitionen hade
              man börjat bygga för mycket länge sedan. Det tar inte så lång
              tid.
            </seg>
            <seg n="16759e7e">
              Jag hoppas att jag har fel, fru talman, för jag vore mycket glad
              om man började bygga Norrbotniabanan. Men jag tror inte att det
              kommer att hinnas med före valdagen. Jag tror att det kommer att
              skjutas på obestämd framtid, och jag tror att den här regeringen
              inte kommer att hålla det löftet heller. Men jag hoppas som sagt
              att jag har fel.
            </seg>
            <seg n="e4c87e6c">
              Det jag ställer den här interpellationen om handlar som sagt
              om Kvarkenprojektet, en fungerande färjeförbindelse mellan Umeå
              och Vasa som knyter ihop dessa båda delar av Sverige och Finland
              med varandra. Det är delar som historiskt sett har haft ett mycket
              stort utbyte vad gäller utbildning, sjukvård och turism och där
              vi i dag har mycket stark tillväxt vad gäller transport av gods
              mellan våra länder.
            </seg>
            <seg n="de72e9d4">
              I södra Sverige, i Helsingforssregionen, kan båtarna som är på
              väg till Finland passera Åland. Då blir det taxfreeförsäljning,
              och då kan man finansiera verksamheten och driva på för billiga
              biljetter i södra Sverige. Det tycker den här regeringen är bra;
              det nickar man gillande till. Jag har ingenting emot det, jag
              heller, men jag förstår inte varför den här reger ­ ingen inte
              vill satsa på norra Sverige. Varför kan man inte tänka sig att
              till viss del hjälpa till vad gäller satsningarna på Norrland?
              Det förstår jag inte, fru talman.
            </seg>
            <seg n="3ad0f3e4">
              Alla dessa satsningar man talar om har vi sett väldigt lite av
              – väldigt lite. Men har ministern en annan uppfattning får han
              jättegärna berätta för mig var järnvägsrälsen ligger som jag har
              råkat missa och var alla dessa satsningar på Norrland finns någonstans,
              för jag har inte sett dem.
            </seg>
          </u>
          <note type="speaker" n="78dab3c0">
            Anf. 98 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-18" n="ccc6f10b">
            <seg n="0a983cce">
              Fru talman! Det är nog så, och det tror jag att de som följer
              den här debatten inser, att man ser det man vill se.
            </seg>
            <seg n="b95ec0e4">
              Jag ser de satsningar som vi gör i Norrland och i hela landet.
              Jag ser dem, vare sig vi talar om omlokaliserade myndigheter,
              statliga servicekontor, landsbygdsmiljarden, bredbandsutbyggnaden
              eller för den delen infrastruktursatsningar. Jag ser livsmedelsstrategier
              och väldigt många andra satsningar.
            </seg>
            <seg n="b62287b1">
              Jag ser den högsta sysselsättningen någonsin, att folk har jobb
              och framtidstro och att det skapas nya företag – till skillnad
              från hur det var under förra regeringen. Men det har vi en hel
              valrörelse på oss att debattera, Edward Riedl, så låt oss lämna
              det – för stunden i alla fall.
            </seg>
            <seg n="a80dd30a">
              Jag tror att det är viktigt att komma ihåg att när taxfreeförsäljningen
              försvann – och den kan vi inte återskapa – försvann också en del
              av grunden för den kommersiella trafik som fanns, och det gör
              det svårt.
            </seg>
            <seg n="9c672c3f">
              Jag har inget emot att det skapas nya trafikmöjligheter, men
              de ansökningar som kommer på regeringens bord måste jag hantera
              utifrån hur de är formulerade. Återigen svarar inte heller Edward
              Riedl själv på frågan om man avser att förändra ansvarsfördelningen
              mellan stat och kommun, om staten i så fall ska ta större ansvar
              för hamnområdet eller om vi till och med ska förstatliga hamnarna.
              Det tror jag inte att Edward Riedl vill föreslå.
            </seg>
            <seg n="499b9b5b">
              Jag är angelägen om att vi fortsätter utveckla svensk sjöfart.
              Den är viktig för Sverige, och den är viktig för att möta klimatutmaningarna.
            </seg>
            <seg n="a1d7eeef">
              När det gäller Norrbotniabanan och inte en meter räls ska vi
              komma ihåg att ett av skälen till att rälsen inte ligger där är
              att Norrbotniabanan, som fanns med i en nationell plan, lyftes
              ut av alliansregeringen. Det är klart att det då inte blir någon
              projektering.
            </seg>
            <seg n="c1179b2b">
              Nu med Trafikverkets förslag talar väl mycket för att det finns
              andra förutsättningar – och ingen ska tvivla på regeringens vilja
              att satsa på järnvägen, för den är viktig. Edward Riedl har måhända
              haft fel i en del andra frågor, och han kan möjligtvis ha fel
              också i denna.
            </seg>
            <seg n="75dafef0">
              Icke desto mindre tror jag att Edward Riedl och jag delar uppfattningen
              att bättre förbindelser behöver utvecklas i norra Sverige mellan
              oss och vårt grannland Finland men också mellan oss och Norge.
              Vi har en utmaning i att förbättra infrastrukturen tvärsektoriellt
              eller på tvärsen mellan Sverige, Norge och Finland. Vi kan klara
              de kommande decenniernas utmaningar att förbättra infrastrukturen
              på andra ledden, men vi har stora utmaningar i att förbättra förbindelserna
              mellan våra grannländer. I den riktningen vill jag naturligtvis
              verka, för det kommer att vara viktigt inte bara för Umeå och
              Norrland utan för hela Sverige eftersom viktiga transportstråk
              framöver kommer att gå den vägen.
            </seg>
            <seg n="46a23a51">
              Då kommer vi osökt in på det sista jag vill ta upp i det här
              sammanhanget. Det är väl mer inom ramen för konsumentupplysning,
              men jag tror att det också är intressant för Edward Riedl att
              ta del av.
            </seg>
            <seg n="14a13531">
              I det här sammanhanget talar vi om godsstrategier – hur vi ska
              se till att i Sverige ha en samlad strategi för godsets väg, kanske
              från 74-tonslastbilen som tar skogsråvara från Norrlands eller
              Västerbottens inland till att omlastas till järnväg eller till
              sjöfarten. Regeringen arbetar nu med en godsstrategi och kommer
              att lägga fram den samtidigt som den nationella planen för att
              investeringar och strategiska satsningar på att stärka svensk
              godskapacitet ska kunna gå hand i hand.
            </seg>
            <seg n="f57a69f6">
              Det här är viktigt, för Sverige är ett litet, exportberoende
              industriland. I Sverige är inte industrin basically gone, utan
              den är faktiskt på stark tillväxt. Det är här vi växer i kapacitet.
              Det är här vi kan klara omställningen. För detta behövs ett fungerade
              transportsystem, och då behövs det bättre samordning av godset,
              att man optimerar godssystemet och hittar rätt drivkrafter för
              de investeringar som behöver göras och inte minst att man fortsätter
              en utveckling där inflaggningen ökar för sjöfarten. I den andan
              vill jag arbeta.
            </seg>
          </u>
          <note type="speaker" n="8352a4d8">
            Anf. 99 EDWARD RIEDL (M):
          </note>
          <u who="Q6071900" xml:id="i-c4bf5a11a32fd40a-5" n="f28b5944">
            <seg n="108daa99">
              Fru talman! Jag har hört fler ministrar än infrastrukturministern
              tala om hur jobbigt det var att ta över Europas mest välskötta
              ekonomi efter finanskrisen. Men, som sagt, vi kan spara det både
              till andra debatter och till valrörelsen.
            </seg>
            <seg n="11fdec86">
              Jag skulle vilja fråga ministern, när han nu säger det, hur han
              vill att Umeå ska skriva sin ansökan. Om han nu avser att vara
              med och stötta detta skulle jag vilja höra ministern förklara
              hur han skulle vilja att ansökan skrivs. Om det är fel på ansökan
              skulle ju ministern kunna hjälpa åtminstone sina partikollegor
              i Umeå kommun och i Umeå kommunfullmäktige att skriva ansökan
              så att det blir rätt.
            </seg>
            <seg n="0c1e59db">
              Låt mig påminna om – där gissar ministern rätt – att jag absolut
              inte vill förstatliga vare sig hamnar eller färjor. Det tror jag
              faktiskt inte att ministern heller vill om jag ska vara helt uppriktig.
            </seg>
            <seg n="d1f287f6">
              Däremot är det på det sättet att den färjetrafik som finns i
              södra Sverige och som passerar Åland åtnjuter helt andra förutsättningar
              än den som finns i Norrland. Utifrån det tyckte den svenska alliansregeringen
              före valet att vi skulle vara med och satsa på detta.
            </seg>
            <seg n="1a422444">
              Ministerns egen partikamrat Anders Ygeman, som då var trafikpolitisk
              talesperson, förhöll sig till samma regelverk som den här ministern
              säger gör det omöjligt. Ändå lovade han ett starkt engagemang
              från en tillträdd S-regering.
            </seg>
            <seg n="d7714b2f">
              Det engagemanget, kan jag konstatera, finns inte längre. Två
              gånger har man sagt nej till detta. Trots att man före valet lovade,
              trots att alliansregeringen var med och lovade och trots att den
              finska regeringen var med och lovade säger den här regeringen
              nej inte bara en utan två gånger.
            </seg>
            <seg n="faaba649">
              Det är fakta. Det får ministern mycket gärna svara på. Allra
              helst får han svara på om han har några tips på hur ansökan ska
              skrivas så att den här regeringen kan tänka sig att satsa i alla
              fall någon krona på Norrland. Det andra har vi inte sett mycket
              av, fru talman.
            </seg>
          </u>
          <note type="speaker" n="b55e40c3">
            Anf. 100 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-19" n="ccc6f10b">
            <seg n="70fda092">
              Fru talman! Jag noterar att vi har lite olika historieuppfattningar
              och säkert olika verklighetsbeskrivningar.
            </seg>
            <seg n="fbfea7e4">
              Jag hör till dem som tycker att vi har visat att vi är beredda
              att satsa på infrastrukturinvesteringar för att utveckla sjöfarten
              men också titta på vilka möjligheter som finns att stärka inte
              minst färjeförbindelser.
            </seg>
            <seg n="b8268b77">
              Men återigen: Vi måste vara noggranna med hur ansvarsfördelningen
              faktiskt ser ut. Jag noterar att Edward Riedl själv inte är beredd
              att ändra ansvarsfördelningen. Det innebär att även Edward Riedl
              om han hade varit infrastrukturminister hade känt sig nödsakad
              att säga nej till den ansökan som fanns.
            </seg>
            <seg n="c836b9b3">
              Det är naturligtvis viktigt att man hittar rätt förutsättningar
              för att kunna bedriva långsiktigt hållbar trafik.
            </seg>
            <seg n="6ef6fe0d">
              Det kräver också ett engagemang från finska sidan. Jag noterade
              att den finska infrastrukturministern Anne Berner, som jag har
              träffat vid ett flertal tillfällen, nyligen uttalade sig om finansieringen
              av färjetrafiken.
            </seg>
            <seg n="27fbbfac">
              Det är inte så att man har fattat de slutgiltiga besluten i Finland.
              Det är inte heller så att man har utlovat en stor finansiering
              från den finländska sidan. Men det pågår naturligtvis diskussioner
              i Finland, precis som i Sverige.
            </seg>
            <seg n="6b6a90a1">
              Trots att det är 100 miljarder mer kommer det att krävas tuffa
              prioriteringar. Jag är angelägen om att de investeringar vi gör
              framöver görs med rätt prioriteringar utifrån det som är effektivast.
              Det ska vara bra regional spridning på resurserna och investeringarna,
              och de ska ha bred regional förankring. Därför har det varit viktigt
              för mig att lyssna på regionala aktörer. När man representerade
              norra Sverige och prioriterade de viktigaste insatserna var det
              viktigt för mig inför regeringens kommande ställningstagande,
              precis som det har varit med alla andra regioner.
            </seg>
            <seg n="839c7ef0">
              Under lång tid har det varit underinvesteringar i svensk infrastruktur.
              Det kommer att ta tid att komma i fatt. Men vi kommer en bra bit
              på väg tack vare att vi nu har en regering som med god ekonomi
              i landet och hög sysselsättning har råd att satsa på infrastruktur.
            </seg>
          </u>
          <note n="b61b04fb">
            Överläggningen var härmed avslutad.
          </note>
          <note n="789dfc3b">
            § 18 Svar på interpellationerna 2017/18:343, 344 och 346 om ökad
            sårbarhet vid centraliserad flygledning
          </note>
          <note type="speaker" n="1e0083f9">
            Anf. 101 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-20" n="ccc6f10b">
            <seg n="4f7f4572">
              Fru talman! Edward Riedl har ställt frågor till mig inom området
              fjärrstyrd flygledarverksamhet, med avseende på säkerhet, ekonomi
              och sårbarhet.
            </seg>
            <seg n="2d174442">
              Eftersom samtliga ställda frågor berör det nyligen ingångna avtalet
              om flygledning på distans mellan Swedavia AB och Luftfartsverket
              väljer jag att besvara dem i ett sammanhang.
            </seg>
            <seg n="97463d7e">
              Det är det statligt ägda bolaget Swedavia som äger de berörda
              flygplatserna. Swedavia fattar beslut om hur bolagets verksamhet
              ska bedrivas. Swedavia har ett uppdrag från ägarna och verkar
              inom de allmänna regelverk som gäller statligt ägda bolag i allmänhet.
            </seg>
            <seg n="bc0fb42e">
              Affärsverket Luftfartsverket utför flygledning åt Swedavia. Luftfartsverket
              och Swedavia har tecknat avtal om flygledning på distans från
              en gemensam central för flygplatserna i Kiruna, Östersund, Umeå
              och Malmö. Avtalet baseras på bedömningen att ett digitalt utförande
              av tjänsten gynnar båda parters verksamhet och bidrar till de
              ekonomiska mål som gäller för respektive organisation.
            </seg>
            <seg n="2abc28ca">
              Avtalet mellan Swedavia och Luftfartsverket har ingåtts efter
              beslut i respektive styrelse och efter remittering till Försvarsmakten.
              Det är alltså inte regeringen som har fattat beslut i frågan.
            </seg>
            <seg n="33eb4c22">
              Ansvaret för att införande av flygledning på distans kan ske
              på ett säkert sätt ligger på berörda bolag och myndigheter. Införandet
              sker inom ramen för gällande regelverk och är föremål för Transportstyrelsens
              godkännande och tillsyn. En sådan prövning görs för varje enskilt
              fall. Det är alltså inte någon skillnad vad gäller kraven på säkerhet
              mellan flygtrafikledning på distans och traditionellt utförda
              torntjänster. Jag kan också konstatera att Edward Riedels uppfattning
              om att det i närtid handlar om att en flygledare ska hantera flera
              flygplatser samtidigt inte är korrekt.
            </seg>
            <seg n="07cc1edb">
              Jag vill också framhålla att för regeringen är frågor om centralisering
              och de regionala aspekterna viktiga i ett helhetsperspektiv.
            </seg>
            <seg n="b96b1294">
              Vad gäller sårbarhet och redundans är det frågor som följs löpande
              såväl inom myndigheten som inom Regeringskansliet. Luftfartsverket
              omfattas av förordningen (2015:1052) om krisberedskap och bevakningsansvariga
              myndigheters åtgärder vid höjd beredskap. Luftfartsverket lämnar
              vartannat år en risk- och sårbarhetsanalys till Regeringskansliet.
              Analysen ligger till grund för bedömning och åtgärder.
            </seg>
          </u>
          <note type="speaker" n="65d54ad7">
            Anf. 102 EDWARD RIEDL (M):
          </note>
          <u who="Q6071900" xml:id="i-c4bf5a11a32fd40a-6" n="f28b5944">
            <seg n="f7927dc6">
              Fru talman! Jag tackar ministern för svaret. Jag har ställt tre
              interpellationer som berör olika delar av det som handlar om fjärrstyrd
              trafikledning. Möjligen är detta ytterligare en del i den här
              regeringens ambition att flytta jobb från övriga landet in till
              Helsingfors.
            </seg>
            <seg n="2b54c531">
              Min frågeställning berör egentligen två delar. Den ena är om
              det blir billigare med fjärrstyrd flygtrafikledning. Den andra
              är om säkerheten ökas.
            </seg>
            <seg n="4b40ab28">
              Jag har läst mycket av det som Luftfartsverkets tidigare gd Olle
              Sundin har skrivit om att det ska bli betydligt billigare med
              den här verksamheten. Andra har instämt i detta. På LFV:s och
              Saabs gemensamma bolags hemsida lyfter man också fram ökad säkerhet
              som en del i den fjärrstyrda flygtrafikledningen.
            </seg>
            <seg n="e06cd696">
              Fru talman! Nu när man har satt igång detta och skrivit avtal
              har jag frågat LFV hur mycket billigare det blir med den här typen
              av verksamhet. Svaret är att jag inte kommer att få veta det,
              eftersom det här är affärshemligheter som man inte kan anförtro
              en riksdagsman på något sätt.
            </seg>
            <seg n="ffe10343">
              Drygt 170 flygtrafikledare har gått ut i en gemensam debattartikel
              och lyft fram risker med införandet av fjärrstyrd flygtrafikledning.
              Detsamma har gjorts av Pilotföreningens säkerhetskommitté, det
              vill säga piloternas representanter. Då är frågan: Var är vi någonstans?
              Ingen tänker berätta om det har blivit billigare. Men mycket sägs
              anonymt, fru talman. Det finns mycket i detta som är väldigt märkligt.
              Flyget kännetecknas i normala fall av hög transparens och en vilja
              att anmäla minsta avvikelse för att kunna bygga starkare säkerhet.
              Men här uppfattar personal som jobbar i tornen och på andra ställen
              och som ytterst jobbar med alla flygresenärers säkerhet att de
              får munkavle. Detta kan man , om man vill , läsa väldigt mycket
              om på olika mediesidor.
            </seg>
            <seg n="2f3ffa4b">
              Jag får höra väldigt mycket anonymt, bland annat att det ska
              ha blivit dyrare. Jag vill då ta reda på fakta. Därför har jag
              ställt frågan till LFV hur det förhåller sig, men de tänker inte
              svara på detta. Piloterna i planen och flygtrafikledarna i tornen
              har många invändningar gällande det som ytterst rör säkerheten
              i flyget. Om det blir dyrare, eller åtminstone inte billigare,
              och de som jobbar i verksamheten, det vill säga de som flygtrafikleder
              från tornen och de piloter som kör våra flygplan, har invändningar,
              fru talman – vad är då vinsten med detta? Varför gör man det?
              Varför säger ministern inte: Stopp och belägg, vänta en stund!
              Vad är det som händer? I stället uppfattar jag att man försvarar
              detta.
            </seg>
            <seg n="5c3da88c">
              Fru talman! Min fråga till ministern är väldigt enkel, och jag
              hoppas att jag kan få svar på den. Kan ministern garantera att
              det här blir billigare och att man åtminstone har bibehållen flygtrafiksäkerhet
              i Sverige med de här förändringarna? Ett icke-svar, fru talman,
              uppfattar jag också som ett tydligt svar. Antingen kan man garantera
              detta eller så är det någonting som börjar vara lite märkligt.
              Det är en mycket enkel fråga, och jag hoppas på ett enkelt svar
              från ministern. Kan han garantera detta?
            </seg>
          </u>
          <note type="speaker" n="01540a46">
            Anf. 103 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-21" n="ccc6f10b">
            <seg n="0a94b69c">
              Fru talman! Jag kan naturligtvis inte kommentera det som redovisas
              av anonyma källor eller liknande. Men icke desto mindre är det
              oroväckande om det skulle vara så att det finns en stark oro för
              det teknikskifte som håller på att ske inom flyget. Det är jag
              naturligtvis ordentligt beredd att lyssna på.
            </seg>
            <seg n="77ee8772">
              Jag inser att flyget i Sverige men också internationellt står
              inför samma digitaliseringsutmaning som många andra trafikslag.
              Jag har själv nyligen varit uppe i flygledartornet på Landvetter
              och imponerats av flygledarnas arbete. Men jag ser också hur ny
              teknik och digitalisering där och på andra ställen kan innebära
              säkrare trafik, ökad redundans och ökad möjlighet att hantera
              svåra trafiksituationer.
            </seg>
            <seg n="50431e69">
              Det är väl också det som är utgångspunkten, tror jag, när både
              Luftfartsverket och Swedavia vill investera. Man gör ju inte det
              för att försämra trafiksäkerheten eller flygsäkerheten. Man gör
              det knappast heller för att fördyra, utan jag förutsätter att
              detta initiativ tas inom de här verksamheterna för att man ser
              utvecklingsmöjligheter och för att man ser att vi kan få en säkrare
              flygtrafik och bättre möjligheter att upprätthålla service under
              längre tider på mindre flygplatser.
            </seg>
            <seg n="37eaf6c8">
              Samtidigt ska man vara medveten om att frågorna ännu inte är
              avgjorda, och det är väl därför jag kanske kommer att göra interpellanten
              lite besviken. Det är Transportstyrelsen som har att pröva detta,
              och de prövar ju flygledning på distans på samma grunder som de
              prövar all flygledningsverksamhet. Här finns ingen skillnad beroende
              på vilken teknik man använder, utan samma funktioner måste vara
              säkerställda.
            </seg>
            <seg n="5c9972ee">
              Den flygledning som vi har på distans i dag är den som sker i
              Sunds ­ vall, och det är inte Swedavia som utför den. I Sundsvall
              sker den genom att man på distans även hanterar Örnsköldsviks
              flygplats. Jag ska själv dit och besöka verksamheten för att skaffa
              mig en bild av förutsättningarna och på vilket sätt detta öppnar
              nya möjligheter men säkert också av en del kan upplevas ge ökad
              osäkerhet. Det är någonting som jag tar på stort allvar.
            </seg>
            <seg n="e0f7250e">
              Ska vi göra teknikinvesteringar och ett digitalt skifte måste
              det vara för att öka säkerheten. Jag förutsätter i detta sammanhang
              att Swedavia och Luftfartsverket i sina kontakter haft Försvarsmakten
              involverad. Försvarsmakten har i denna grad i det närmaste veto,
              vilket gjorde att den bland annat sa nej till att man skulle göra
              motsvarande investeringar på Visby. Försvarsmaktens behov av säker
              flygtrafik och redundans måste komma i första rummet inte bara
              i dessa tider utan generellt. Det är en del i den prövning som
              sker av de investeringar som ska göras. Den andra är de regionalpolitiska
              aspekterna och vilken effekt de kan få på förutsättningarna att
              upprätthålla god flygservice i hela landet.
            </seg>
            <seg n="f425adff">
              Så som det nu ser ut är det Transportstyrelsen som har att pröva.
              Jag ska inte föregå myndighetens prövning av detta. Däremot måste
              utgångspunkten rimligtvis vara att det ska bli säkrare och sannolikt
              också effektivare. Det är vad verksamheterna själva lyfter fram.
              I den mån som Edward Riedl har andra fakta är det bra om de kan
              redovisas. Jag tänker göra vad jag kan för att följa detta noggrant
              för att säkerställa att vi agerar på ett sätt som gör att vi har
              bra service, ökad redundans och ökad säkerhet inom svenskt flyg.
            </seg>
            <seg n="6322d7f0">
              Det handlar om att vi kan klara en svårare säkerhetsmiljö framöver
              och att de flyginvesteringar vi gör görs för att förbättra tillgängligheten
              i hela landet. Det är nödvändigt. Det kommer att vara mina utgångspunkter
              när det är frågor som så småningom hamnar på regeringens bord.
            </seg>
          </u>
          <note type="speaker" n="0aad5812">
            Anf. 104 EDWARD RIEDL (M):
          </note>
          <u who="Q6071900" xml:id="i-c4bf5a11a32fd40a-7" n="f28b5944">
            <seg n="2c89a721">
              Fru talman! Låt mig vara tydlig med att säga att jag absolut
              inte är emot teknikutveckling. Många gånger är teknikutveckling
              en förutsättning för att göra tjänster både billigare och bättre
              för oss alla.
            </seg>
            <seg n="d5ff95ee">
              Jag ska inte gå in i alla detaljer, för det har vi inte tid med
              i det här formatet. Jag har till exempel under lång tid fått höra
              att kamerorna ser mer än vad det mänskliga ögat gör, och därför
              är den tekniken så himla bra. Men jag har inte mött någon flygtrafikledare
              som håller med om detta. Tvärtom ser man betydligt mindre. Man
              ser inte fåglar, och man ser mycket kortare avstånd än vad man
              gör me d blotta ögat. Man får inte 360 ‑ uppfattning. Man får
              många försämringar i redundans. Många försämringar i kapacitet
              är att vänta om man inför tekniken.
            </seg>
            <seg n="1bd4936a">
              Det är hemligstämplade protokoll från Luftfartsverket och inga
              svar från Luftfartsverket om det blir billigare eller dyrare med
              fjärrstyrning som man har lovat tidigare. Det är 170 personer
              bland landets flygtrafikledare – långt många fler än de som berörs
              av beslutet, låt mig vara tydlig med det – som har starka invändningar
              mot detta. Som jag sa ser även piloterna via Pilotföreningens
              säkerhetskommitté problem med detta.
            </seg>
            <seg n="e1287b9d">
              Om det inte blir billigare är min fundering varför man nu bygger
              en ny byggnad här i Helsingfors där man ska kunna samla 20 flygtrafikledartorn
              från övriga Sverige. Det är nästan hela den flygkapacitet som
              finns inom Swedavia och en stor del av de andra flygplatserna.
              Allt ska centraliseras till Helsingfors.
            </seg>
            <seg n="e7bfcc50">
              Jag är heller inte någon militärstrateg. Men det verkar för mig
              märkligt att man på det sättet ökar någon form av säkerhetstänk
              för landet. Att samla all flygtrafikledning i en byggnad tycker
              jag rimligen borde öka risken. Men nu har man inte frågat Försvarsmakten
              om detta. Man har frågat om 4 flygplatser, men man bygger kapacitet
              för 20 flygplatser. Jag har ingen aning vad man från LFV har för
              tänk om detta, men jag skulle kunna gissa.
            </seg>
            <seg n="e6a39d5c">
              Fru talman! Jag tycker att de hemliga anonyma samtal som ministern
              vill att jag ska redogöra för är ett problem. Det är första gången
              sedan jag har haft hand om flygfrågor, det är väl åtminstone åtta
              år, som det är så. Det råder nämligen öppenhet och transparens
              inom flyget. Man anmäler vartenda litet problem för att se till
              att vi inte ska ha några dödsfall i flygtrafiken. Det verkar vara
              åsidosatt i den här processen. Det är därför de som har fått munkavle
              upplever att de inte har andra kanaler än att prata på annat sätt.
            </seg>
            <seg n="385e3426">
              De 170 flygtrafikledarna skrev under anonymt därför att de inte
              vågar stå med namn. Det skulle göra mig orolig om jag var minister.
              De som finns i systemet, de som ska flygtrafikleda och de som
              ska kör a våra plan säger: Stopp och belägg! Vänta lite här, det
              finns en del invändningar. Då skulle jag som ansvarig minister
              stanna upp och fundera lite grann.
            </seg>
            <seg n="bfb26361">
              Fru talman! Det finns möjligheter för ministern att ställa den
              typen av frågor som man inte besvarar när en riksdagsman kommer
              med dem. Ministern skulle kunna ställa följdfrågorna. Hur mycket
              billigare blir det? Ministern skulle kunna få svar av myndigheten.
              Då skulle ministern möjligen också kunna ge mig och andra svar
              på det.
            </seg>
            <seg n="749296e5">
              Fru talman! Det finns mycket kring detta som jag finner mycket
              märkligt. Blir det billigare och höjer man säkerheten behöver
              man inte hemligstämpla protokoll, slå sig runt med fina ord och
              vägra att besvara frågor. Min uppfattning är att när man gör det
              finns det någonting att dölja. Frågan är vad. Vore jag ansvarig
              minister skulle jag ta reda på det, fru talman.
            </seg>
          </u>
          <note type="speaker" n="4055d9a7">
            Anf. 105 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-22" n="ccc6f10b">
            <seg n="daf46c5a">
              Fru talman! Jag förutsätter att i den mån man hemligstämplar
              protokoll gör man det antingen av rent kommersiella skäl eller
              av säkerhetsskäl. Detaljerad information om hur vi styr vårt flyg
              och med vilka modeller vi hanterar vår infrastruktur i luften
              kanske inte alltid ska komma till allas kännedom, inte minst i
              dessa säkerhetspolitiskt känsliga tider. Jag förutsätter att det
              är utgångspunkten om man nu väljer att sekretess belägg a. Det
              finns naturligtvis möjlighet att pröva den sekretessen.
            </seg>
            <seg n="73ddc008">
              Jag vill för tydlighetens skull säga att när jag bad ledamoten
              Edward Riedl tala om sin oro eller sina grunder syftade jag definitivt
              inte till att efterfråga källor. Det är absolut inte min mening.
              Däremot är det viktigt för mig. Jag har använt tiden sedan jag
              blev statsråd till att träffa ett flertal aktörer inom flyget
              och alla transportslag. Jag har besökt flygledare och försökt
              att skaffa mig en bild av de utmaningar vi står inför.
            </seg>
            <seg n="d45e3813">
              Det handlar om de risker och de möjligheter som ett teknikskifte
              innebär. Jag ska vara ärlig och säga att också jag ställer mig
              en hel del av de frågorna. Det bör jag göra rent intellektuellt.
              Innebär det möjligheter eller ökad känslighet och sårbarhet? Innebär
              det effektiviseringar, eller kan det på sikt leda till fördyringar?
            </seg>
            <seg n="02b9b4f9">
              Den frågeställningen måste vi ha. Jag har också kallat till mig
              och haft dialog med Luftfartsverket för att skaffa mig en bild
              av den grund för beslut som Luftfartsverket ha de när man i dialog
              med Swedavia accepterade det uppdrag som Swedavia ville att Luftfartsverket
              skulle svara mot.
            </seg>
            <seg n="035a421c">
              Det är viktigt att vi följer detta noggrant eftersom det finns
              ett allmänintresse. Det är helt avgörande att människor känner
              en trygghet inför de teknikförändringar som sker inom flyget.
              Inte minst därför är det viktigt att Transportstyrelsen prövar
              det på samma sätt som den prövar all annan teknikverksamhet. Man
              ska inte göra någon skillnad eller ha lägre krav bara för att
              frågan digitaliseras, utan det är samma hårda krav som ska finnas
              inom flyget.
            </seg>
            <seg n="1758c503">
              Jag delar också uppfattningen att det är mycket viktigt att vi
              bevarar den transparenta kultur som finns inom flyget. Man ska
              våga tala om de farhågor som finns och anmäla avvikelser. Inte
              minst i en utveckling där inte bara flyget digitaliseras utan
              vi ser drönarutveckling framöver kommer det att vara än viktigare.
              Där vet jag att Edward Riedl och jag delar uppfattningen och har
              samma starka engagemang för att bevara den säkerhetskulturen på
              ett bra sätt.
            </seg>
            <seg n="9c702d35">
              Det är viktigt att vi beaktar detta ur en mängd aspekte r. Jag
              förutsätter att Försvarsmakten när den har granskat underlaget
              från Luftfartsverket och Swedavia har gjort rätt avvägningar om
              vad som ur Försvarsmakten s synvinkel är viktiga ställningstaganden.
            </seg>
            <seg n="694b4bcc">
              Återigen är detta en fråga där vi har alla skäl att följa utvecklingen.
              Ingen ska tveka om regeringens regionalpolitiska ambitioner att
              säkerställa att vi har god tillgänglighet i hela landet. Det återstår
              en ganska lång resa innan avtalet kommer dithän aktörerna förväntar
              sig. Det ska ske juridiska prövningar, och det ska bära sig både
              ekonomiskt och tekniskt.
            </seg>
            <seg n="500b2ff1">
              Vi är många som kommer att följa detta framöver. Jag kommer definitivt
              att göra det, och jag anar att så kommer också Edward Riedl att
              göra.
            </seg>
          </u>
          <note type="speaker" n="ab054422">
            Anf. 106 EDWARD RIEDL (M):
          </note>
          <u who="Q6071900" xml:id="i-c4bf5a11a32fd40a-8" n="f28b5944">
            <seg n="fed79a17">
              Fru talman! Låt mig först säga, så att det inte blir något missförstånd,
              att jag inte uppfattade att ministern efterfrågade källor. Jag
              försökte bara beskriva svårigheten i att ta fram materialet när
              människor upplever att de har munkavle. Det kan ministern och
              alla andra som är intresserade läsa om på till exempel SVT:s hemsida
              där hela serien om granskning av detta finns. Även medierna har
              gjort granskningar där de har ifrågasatt både de ekonomiska kalkylerna
              och andra delar i detta. Det finns mycket att ta del av där.
            </seg>
            <seg n="72348f13">
              Min frågeställning kvarstår, fru talman. Den handlar ytterst
              om detta: Om man inte kan påvisa att det blir billigare och när
              en stor del av Flygsverige, som ska nyttja detta system, har invändningar
              och man belägger denna typ av personer med munkavle har jag lite
              svårt att förstå varför man går vidare. Då är det någonting som
              inte stämmer. Om jag hade varit minister skulle jag ha tagit detta
              på mycket stort allvar.
            </seg>
            <seg n="b1987ccb">
              Fru talman! Min uppfattning är att jag som enskild riksdagsledamot
              ensam inte kommer längre i detta eftersom man kan möta mig med
              den här typen av olika svar, som gör att jag inte kan få reda
              på hur det förhåller sig. Min uppmaning till mitt parti och till
              mina vänner i Alliansen kommer däremot att vara att man bör agera
              i detta. Min förhoppning hade varit att ministern skulle ta detta
              ansvar eftersom det ytterst handlar både om skatte ­ betalarnas
              pengar och i slutändan om människor och liv. Det bör man ta på
              mycket stort allvar.
            </seg>
            <seg n="0cd8f260">
              Jag kan inte förstå detta, för det ministern beskriver i sitt
              förra svar är ju att man bör ta människors trygghet på allvar.
              Men om man har en stor del av Flygsverige emot sig med piloter
              och flygledare som ifrågasätter detta bör man kanske stanna upp,
              ta en dialog och försöka komma vidare. Det är min uppfattning
              och min uppmaning.
            </seg>
          </u>
          <note type="speaker" n="9b40f09e">
            Anf. 107 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-23" n="ccc6f10b">
            <seg n="2ff160c3">
              Fru talman! Jag delar kanske inte verklighetsbilden att det skulle
              vara en tudelning eller ett kraftigt motstånd i hela Flygsverige
              mot ny teknik. Men det finns en osäkerhet, och det finns en mängd
              frågor som behöver besvaras, i huvudsak av Swedavia och av Luftfartsverket.
              Det förutsätter jag att de också gör under processens gång.
            </seg>
            <seg n="39eb03f6">
              Som jag också sa kommer Transportstyrelsen att granska detta.
              Det är nog så viktigt för att över huvud taget säkra att man får
              tillstånd att göra det man avser att göra.
            </seg>
            <seg n="d397523f">
              Jag menar allvar när jag säger att vi är en regering som tar
              på allvar att människor ska känna trygghet. Det är ett av skälen
              till att vi nu också förstärker säkerheten. Inom just flyget kan
              det vara viktigt att i detta sammanhang nämna att vi har lagt
              40 miljoner extra per år till transportsektorn för att öka den
              civila beredskapen. Trafikverket har ledningsansvaret, men detta
              är en verksamhet som inkluderar såväl flyget som sjöfarten, järnvägen
              och övrig infrastruktur. Där ökar vi nu säkerhetsinsatserna för
              att se till att vi har ökad beredskap ifall vi skulle hamna i
              krig eller kristider eller om vi skulle utsättas för attentat.
            </seg>
            <seg n="59125cf1">
              Det är väl ingen som tvekar om att just infrastruktursektorn
              är den sektor där attentatsrisken ibland kan vara stor eftersom
              den påverkar många människor. Det har vi sett i internationell
              terrorism under senare år. Det är ett av skälen till att vi med
              ny teknik kan skapa oss bättre bevakningsmöjligheter och bättre
              möjlighet att identifiera det som syftar till att störa eller
              sabotera verksamheten.
            </seg>
            <seg n="b8cd244e">
              Återigen: Jag tror att både Edward Riedl och jag kommer att följa
              detta noga. Jag kommer också att fortsatt fördjupa mig i frågan
              och agera när jag finner så nödvändigt.
            </seg>
          </u>
          <note n="b61b04fb">
            Överläggningen var härmed avslutad.
          </note>
          <note n="9cdf948b">
            § 19 Svar på interpellation 2017/18:345 om snöröjning i Norrland
          </note>
          <note type="speaker" n="82c23bbc">
            Anf. 108 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-24" n="ccc6f10b">
            <seg n="dbdb5ca0">
              Fru talman! Edward Riedl har frågat mig hur jag planerar att
              åtgärda problematiken att privata vägföreningar inte har möjlighet
              att anlita sam ­ ma utförare som Trafikverket för snöröjning samt
              att säkerställa att snöröjningen i Norrland kommer att tillgodose
              de krav som ställs utifrån det norrländska klimatet.
            </seg>
            <seg n="3f7498a4">
              Den 18 december 2017 svarade jag på en i huvudsak motsvarande
              interpellation från Anders Åkesson. Då det inte har gått lång
              tid sedan dess blir mitt svar i dag i stort sett detsamma som
              då.
            </seg>
            <seg n="10d52594">
              Enskilda väghållare är fria att själva välja hur de vill anordna
              sin vinterväghållning. I den mån som Trafikverkets upphandlade
              entreprenörer har möjlighet att erbjuda även enskilda väghållare
              tjänster med vinterväghållning är detta fullt möjligt och något
              som Trafikverket ser positivt på. Det blir då ett avtalsförhållande
              mellan den enskilda väghållaren och entreprenören.
            </seg>
            <seg n="bd7022d2">
              Att vinterväghållningen av våra vägar fungerar har stor betydelse
              för både framkomlighet och trafiksäkerhet. Trafikverket ställer
              därför krav på sina entreprenörer när det gäller hur vinterväghållningen
              ska genomföras och vilken standard som ska uppnås på vägarna vintertid.
              Trafikverket följer upp entreprenörernas arbete och bevakar att
              det som har avtalats, och som staten också betalar för, utförs.
              Trafikverket har under de senaste åren utvecklat nya och moderna
              metoder och arbetssätt för att förbättra uppföljningen. Dock är
              kraven på hur och när entreprenören ska utföra vinterväghållningen
              desamma som tidigare.
            </seg>
            <seg n="6e311887">
              Det har även i medierna förekommit uppgifter om att Trafikverket
              ger entreprenörerna viten för enstaka förseningar och att det
              har bidragit till att entreprenörerna inte tar på sig uppdrag
              för de enskilda väghållarna. Jag vill därför klargöra att Trafikverket
              har informerat mig om att när det gäller viteshantering krävs
              en samlad bedömning. Enstaka störningar eller situa ­ tioner som
              inte kan förutses behöver utredas innan det kan bli aktuellt med
              ett vite. Det har aldrig inträffat att vite för en tio minuters
              försening i dessa sammanhang har utgått, och det kommer enligt
              Trafikverket sannolikt aldrig att göra det heller.
            </seg>
            <seg n="0057ed82">
              Givetvis gäller kontraktet och dess krav som helhet, men alltid
              utifrån en samlad bedömning. Denna hantering har Trafikverket
              alltid tillämpat och kommer även att göra det fortsättningsvis.
              Om en utredning eller en händelse visar att entreprenören systematiskt
              inte levererat vad som beställts kan vite utgå med stöd av nuvarande
              vitesmodell.
            </seg>
            <seg n="d96a2e03">
              Trafikverket inför successivt dessa nya metoder och arbetssätt
              för upp ­ följning i samband med upphandlingar av vinterväghållning.
              Inför införan ­ det har Trafikverket haft en dialog med såväl
              entreprenörerna som Riks ­ förbundet Enskilda Vägar. Dialogen
              med Riksförbundet Enskilda Vägar har resulterat i en handlingsplan
              som omfattar ett antal aktiviteter för att proaktivt minska riskerna
              för att enskilda vägföreningar kan bli negativt berörda. Till
              exempel informerar Trafikverket berörda enskilda väghållare om
              pågående upphandlingar och hur det kan komma att påverka eventuella
              avtal som den enskilda väghållaren har med nuvarande entreprenör.
              Tra ­ fikverket kan även bistå med rådgivning till vägföreningarna.
            </seg>
            <seg n="9cb963b4">
              De geografiska förhållandena kan ibland dock föranleda att det
              i vissa fall kan finnas behov av mer långtgående åtgärder för
              att möjliggöra en samordning av snöröjningsåtgärder. Det kan till
              exempel avse åtgärder för att gemensamt planera för synkroniserade
              upphandlingar.
            </seg>
            <seg n="7c918ed3">
              Jag förutsätter att fortsatt dialog krävs med anledning av de
              uppgifter som framkommit. Det är angeläget att alla parter ser
              sin möjlighet till att bidra till frågans lösning. Jag avser att
              fortsatt följa frågan.
            </seg>
          </u>
          <note type="speaker" n="bf83957e">
            Anf. 109 EDWARD RIEDL (M):
          </note>
          <u who="Q6071900" xml:id="i-c4bf5a11a32fd40a-9" n="f28b5944">
            <seg n="afb91e89">
              Fru talman! Tack, ministern, för svaret! Låt mig börja i änden
              att uppfattningen man hör när man talar med dem som har skött
              snöröjningen är att den har fungerat bra i Norrland. Det beslut
              som nu har fattats med mer av tids- och minutövervakning via gps
              drabbar främst Norrbotten och Västerbotten, där man har många
              av de här avtalen. Det är framför allt i inlandet och i glesbygden
              som detta slår hårt.
            </seg>
            <seg n="aec27caf">
              Den uppfattning man har haft i glesbygden tidigare är att det
              har funnits en bra dialog mellan befolkning, de som utför snöröjningen
              och Trafikverket. Detta fungerade, och nu ska man alltså laga
              någonting som inte är trasigt. Det är det som Trafikverket håller
              på med.
            </seg>
            <seg n="139b4fe2">
              Fru talman! Jag förstår att det ser olika ut och att man behöver
              ha kontroll över de avtal man har från Trafikverkets sida. Det
              vänder jag mig i grund och botten inte emot. Men det kanske måste
              få se lite annorlunda ut i storstadsområden än långt ute i glesbygden.
            </seg>
            <seg n="dc7bdff8">
              De som kör de här maskinerna säger att man tidigare har plogat
              i samförstånd och löst det praktiskt, för det är så man måste
              göra i glesbygd. Man måste jobba tillsammans för att det ska fungera.
            </seg>
            <seg n="d6c9428f">
              Då är frågan: Om det här har fungerat tidigare i glesbygd, varför
              gör man de här förändringarna? Förut har de enskilda vägföreningarna
              kunnat köpa in sig. Man har haft en dialog med Trafikverket om
              att man till viss del blir försenad ute på det allmänna, statliga
              vägnätet – men det är samma människor, fru talman, som befinner
              sig på de enskilda vägarna som sedan ska nyttja det statliga vägnätet.
              Det är samma människor som har behov av hemtjänst. Det är samma
              människor som jobbar i hemtjänsten och ska ta sig iväg. Det är
              samma människor som behöver ambulanstransporter.
            </seg>
            <seg n="b3f9ad33">
              Allt det här hänger ihop, fru talman, och det är för de här människorna
              som det snöröjs, inte för statens egen skull, och nu är det de
              människorna som blir drabbade av detta.
            </seg>
            <seg n="db727ceb">
              Fru talman! Jag vet inte om man får svära här inne, och jag tänker
              inte göra det, men det används svordomar när man pratar med människor
              om det här. Ökad byråkratisering är någonting som nämns i ganska
              tuffa orda ­ lag av dem som har hållit på med det här under många
              års tid. Man ställer krav på dem som har snöröjt i 30 år att de
              nu ska skaffa sig en ny skandina ­ visk kompetens för att få köra
              plogbil. Om man har snöröjt i Norrlands inland i 30 år kanske
              man redan vet ungefär hur det fungerar.
            </seg>
            <seg n="8af7cd99">
              Man upplever att det kommer pålagor uppifrån och en ökad byråkratisering,
              vilket gör att det här krånglas till hela tiden. Nu ska man också
              ha minutövervakning via gps från Trafikverket, vilket gör att
              man inte kan lösa det här för vanliga människor.
            </seg>
            <seg n="88d20241">
              Fru talman! Jag söker ingen konfrontation i den här debatten.
              Min förhoppning är att ministern vill lösa detta. Jag har inget
              skäl att misstro ministern när det gäller detta.
            </seg>
            <seg n="d05963f7">
              Jag tänker faktiskt bjuda in ministern till Åsele för att träffa
              de här personerna – både de som kör snöröjningsmaskinerna och
              de som faktiskt berörs av de här besluten. Jag tycker att Trafikverket
              också borde komma. Jag kan både ordna lokal och stå för fika,
              det går alldeles utmärkt.
            </seg>
            <seg n="2136b32c">
              Jag ska se att mina medarbetare hör av sig till ministerns medarbetare,
              och jag lovar att vi ska vara mycket, mycket duktiga på att försöka
              hitta en dag som passar. Jag vet att ministerns dagar i tjänst
              pågår åtminstone fram till någon gång i början av september. Sedan
              kanske det blir någon annan som får inbjudan om ministern inte
              har tagit sig dit innan dess. Men jag hoppas att ministern ska
              ta sig tid att komma dit och lyssna på hur man praktiskt kan lösa
              snöröjningen.
            </seg>
            <seg n="b6dd37dd">
              Det är samma människor som ska ha det statliga vägnätet snöröjt
              som också behöver kunna ta sig ut på det statliga vägnätet. Det
              är långa avstånd, och det här gör att det blir väldigt krångligt.
            </seg>
          </u>
          <note type="speaker" n="7edba534">
            Anf. 110 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-25" n="ccc6f10b">
            <seg n="4dc0662f">
              Fru talman! Tack, Edward Riedl, för erbjudandet om fika! Ledamoten
              vet hur man värmer statsrådets hjärta.
            </seg>
            <seg n="fb3c357c">
              När det väl är sagt tror jag att vi ska komma ihåg vad vi talar
              om här. Först och främst, och jag vet att Edward Riedl inte har
              någon annan uppfattning om det, får det inte förekomma att ambulans
              eller hemtjänst inte kan komma fram bara för att aktörerna som
              ansvarar för snöröjning inte förmår samarbeta. Det är inte acceptabelt.
            </seg>
            <seg n="cbf6b481">
              Jag har säkerställt i dialog att man fortsatt har fördjupat diskussionen
              mellan Trafikverket och entreprenörerna och Riksförbundet Enskilda
              Vägar, som jag för övrigt träffat vid flera tillfällen.
            </seg>
            <seg n="c0c0a7fa">
              Jag värjer mig mot bilden, som Edward Riedl ändå ger lite vid
              sidan om, av att gps-märkningen skulle vara ett bekymmer. Jag
              föreställer mig hur reaktionen skulle ha varit om Trafikverket
              hade upphandlat snöröjningstjänster och inte noggrant kontrollerat
              om de man upphandlat tjänsten av faktiskt utför uppdraget. Skälet
              till att Trafikverket väljer att sätta gps i fordonen är att man
              vill veta att man faktiskt får det utfört som man betalar för.
            </seg>
            <seg n="718287cd">
              Det är rimligt, för det har visat sig att det inte alltid har
              varit så. Tvärt ­ om har man ibland dubbelfakturerats för samma
              utförda tjänst, och det är inte acceptabelt. Därför är jag för
              att statliga myndigheter säkerställer att de faktiskt vet att
              det de betalar för utförs.
            </seg>
            <seg n="33089b1e">
              Trafikverket utför ingen egen snöröjning. Det är inte Trafikverkets
              egna fordon som kör, utan det är privata entreprenörer och något
              statligt bolag som utför uppdraget. Jag föreställer mig att inte
              heller Edward Riedl tycker att detta är ett ansvar som staten
              borde ta över så som vi för övrigt kommer att göra med delar av
              underhållssidan.
            </seg>
            <seg n="80a86a59">
              Jag tror att det är bra att man använder entreprenörers engagemang
              och flexibilitet. Men då ska de också utföra det som de får betalt
              för. Därför tycker jag att det är bra att Trafikverket med gps
              nu säkerställer att man får det man betalar för och att man sedan
              i dialog med Riksförbundet Enskilda Vägar och de olika vägsamfälligheterna
              för en dialog om hur man ska kunna hitta smidiga lösningar.
            </seg>
            <seg n="43f9a1f5">
              Ett särskilt ansvar vilar naturligtvis på stora aktörer i detta
              sammanhang som har resurser att kunna hitta smidiga lösningar.
              Jag blev djupt bekymrad när jag vid något tillfälle hörde att
              det eventuellt inte fanns någon som var beredd att lämna anbud.
            </seg>
            <seg n="d473637c">
              Det är också därför jag tydligt i svaret här både till Edward
              Riedl och framför allt till dem som följer debatten säger att
              det inte förekommer att man vitesförelägger för förseningar på
              tio minuter. Det där är, i den mån det har stått i medierna, en
              nyhetsanka.
            </seg>
            <seg n="58755ac6">
              Däremot finns det, om någon systematiskt bryter mot det uppdrag
              som man har fått av Trafikverket och inte utför de tjänster som
              man får betalt för utan gör annat i stället, en möjlighet att
              kunna lägga vite vid en samlad bedömning. Det tycker jag är rimligt.
            </seg>
            <seg n="708c97b9">
              Man har naturligtvis ett ansvar, och det ansvaret vilar både
              på näringen och på entreprenörerna, att säkerställa att man har
              resurser för de uppdrag som man behöver utföra. Samma sak gäller
              naturligtvis också Trafikverket och de som ansvarar för de enskilda
              vägarnas väghållning, vilket faktiskt är de enskilda vägsamfälligheterna
              själva.
            </seg>
            <seg n="284a7078">
              Det ansvaret har inte staten. Men i den mån Trafikverket kan
              hjälpa till ska man också göra det. I de fall där man också kan
              samordna insatser är det bra att man gör det. Därför är det bra
              med den handlingsplan som Trafikverket har tagit fram med Riksförbundet
              Enskilda Vägar.
            </seg>
            <seg n="cab0ecf9">
              Därför är det bra att man nu känner trycket från både regeringen
              och oppositionen att hitta lösningar, för det är inte acceptabelt
              om detta riskerar att resultera i att hemtjänst och ambulans inte
              kommer fram.
            </seg>
          </u>
          <note type="speaker" n="9230d202">
            Anf. 111 EDWARD RIEDL (M):
          </note>
          <u who="Q6071900" xml:id="i-c4bf5a11a32fd40a-10" n="f28b5944">
            <seg n="ce6166da">
              Fru talman! Jag ska inte upprepa varför detta är viktigt. Låt
              oss i stället komma till pudelns kärna: Hur löser vi det här?
            </seg>
            <seg n="52be6ff1">
              Jag tror att man måste konstatera en sak. Lösningarna måste få
              se olika ut i Helsingfors och i Norrlands inland. Det är skillnad
              på extrem glesbygd och storstadsmiljö. Det är också skillnad på
              hur man kan lösa saker rent praktiskt.
            </seg>
            <seg n="ff6627d3">
              Jag var tydlig, fru talman, och jag hoppas att ministern uppfattade
              det, med att jag alltså inte är emot att staten följer upp att
              man får det man betalar för. Jag tycker tvärtom att det är bra.
            </seg>
            <seg n="f180cc82">
              Med det sagt vill jag understryka att det inte får bli minuthets,
              jakt, ökad byråkratisering, att man krånglar till det och att
              den som har snöröjt i 30 år ska ta nytt körkort och ha ny skandinavisk
              kompetens för att kunna snöröja. Allt det här stör, krånglar till
              och gör att det blir färre som det faktiskt är möjligt att sluta
              avtal med både för staten och för enskilda.
            </seg>
            <seg n="11378f4a">
              Med de långa avstånd som det ibland är blir det lite märkligt
              om man ska sitta och köra de här tunga fordonen kors och tvärs
              i ödemark när man lika gärna, med viss försening, kan snöröja
              de andra bitarna också som inte hör till det statliga vägnätet.
              Givetvis ska det ske i dialog med Trafikverket. Men det är samma
              människor – och det är det, fru talman, som allt handlar om –
              som bor inne på det enskilda vägnätet som sedan ska ut på det
              statliga vägnätet. Det är därför som det är bra att samordna detta
              när man ändå håller på.
            </seg>
            <seg n="14399f26">
              Alla är överens om att det vore bra om man kunde lösa det på
              det sättet. Det är det jag vill att vi ska åstadkomma: se till
              att vi nyttjar de resurser vi har i samhället på ett klokt sätt.
            </seg>
            <seg n="f324f7bf">
              Det omöjliggörs om man har en alldeles för rigid inställning.
              Det är här problemet dyker upp, fru talman. Det blir lite bedrägligt
              när ministern talar om att man inte bötfäller tio minuters försening
              om det inte blir systematik i det hela. Men problemet är att när
              det snöar på det statliga vägnätet snöar det även på det enskilda
              vägnätet bredvid, och om man då ska klara av att snöröja både
              det enskilda vägnätet och det statliga vägnätet blir man försenad
              varje gång man gör det eftersom man måste snöröja varje gång det
              har snöat.
            </seg>
            <seg n="fcdea867">
              Det är här som jag menar att man måste ha en ökad flexibilitet
              när det gäller glesbygd. Man bör ha tydliga krav från statens
              sida om att man ska få det utfört, men man kanske i dialog med
              dem som snöröjer och med de människor som bor där måste vara lite
              mer flexibel för att de människor som det ytterst handlar om,
              våra medborgare, ska få den bästa service och kvalitet i detta
              som vi kan åstadkomma.
            </seg>
            <seg n="fb35cfdb">
              Min inbjudan till ministern står fast. Jag tolkar det som att
              ministern med stor glädje vill komma upp till Åsele och träffa
              de människor det handlar om. Inbjudan kommer alltså att skickas.
            </seg>
          </u>
          <note type="speaker" n="ff666692">
            Anf. 112 Statsrådet TOMAS ENEROTH (S):
          </note>
          <u who="Q5711551" xml:id="i-3b18fcc5a1ab8f69-26" n="ccc6f10b">
            <seg n="b91ab229">
              Fru talman! Jag uppskattar engagemanget för glesbygden. Jag kommer
              själv från Kosta, som har 800 invånare, och har bott i Växjö,
              mitt i Småland, under ganska lång tid nu. Jag känner väl till
              alla utmaningar som finns i glesbygden. Jag vistas, precis om
              Edward Riedl, i Helsingfors på grund av att riksdagen och Regeringskansliet
              finns här. Här följer vi också storstadens utmaningar med snöröjning.
              De är inte heller alldeles enkla; det ska gudarna veta.
            </seg>
            <seg n="02ed4bb0">
              Låt mig först klargöra hur ansvarsförhållandena ser ut – det
              är viktigt för den som följer debatten. De enskilda väghållarna
              har ansvar för sin egen väghållning. Det är viktigt att klargöra
              att de ansvarar för snöröjning ­ en och får resurser för att fullfölja
              den. Sedan kan Trafikverket, eftersom de ansvarar för de nationella
              vägarna, upphandla sina tjänster tillsammans med de enskilda väghållarna.
              Det är därför handlingsplanen är viktig, så att man kan hitta
              bra samverkansmöjligheter.
            </seg>
            <seg n="a2664de2">
              Jag är inte beredd att ändra ansvarsfördelningen och att ta ifrån
              de enskilda väghållarna ansvaret för snöröjning, inte heller att
              förändra resurstilldelningen. Jag tycker att det är utmärkt att
              Trafikverket följer upp ansvaret. Vi kan inte ha en ordning där
              man upphandlar tjänster och de som ska genomföra uppdragen inte
              fullföljer dem. Det är anmärkningsvärt.
            </seg>
            <seg n="b82524a5">
              Jag har som sagt kallat till mig aktörer och informerat om detta.
              Jag har varit tydlig med samma besked som Edward Riedl ger, det
              vill säga att vi inte kan ha en utveckling som innebär att hemtjänst
              eller ambulanser riskerar att inte komma fram.
            </seg>
            <seg n="7b4ab2b4">
              Jag har också noterat, av de rapporter jag har fått, att samarbetet
              har fungerat bra nu. Flera av farhågorna har inte verkställts,
              utan aktörer har klarat ut sina utmaningar. Men det är viktigt
              med ständig bevakning av detta och att fundera över om det kommer
              att krävas förändringar av regelverket eller inte.
            </seg>
            <seg n="006b1357">
              Det är också viktigt att vi är sanningsenliga i debatten. Jag
              menar inte att Edward Riedl inte är det. Men i medierna har det
              ibland förekommit uppgifter om att vitesföreläggande skulle leda
              till att personer eller åkeriföretag inte tar uppdragen. Trafikverket
              har inte förelagt någon som har haft en försening på tio minuter
              vite. Om man vill hitta skäl för att det inte läggs anbud får
              man i så fall hitta andra skäl.
            </seg>
            <seg n="2fc7a816">
              De inblandade aktörerna – de enskilda vägföreningarna, Trafikverket
              och naturligtvis de bolag och företag som är engagerade – har
              ett starkt ansvar. Det är viktigt att man känner det trycket och
              att man agerar.
            </seg>
            <seg n="5c97c803">
              Ifall regler behöver förändras är jag beredd att göra förändringar.
              Och ifall tillsyn behöver skärpas är jag beredd att göra det.
              Det här är nämligen en viktig fråga, inte minst under en vinterperiod
              som den här. Vi har annars begåvats, åtminstone i södra Sverige,
              med relativt snöfria vintrar under lång tid. Det märks. När snön
              sedan kommer finns det inte riktigt samma beredskap, samma utrustning
              eller samma kapacitet som det kanske fanns tidigare när södra
              Sverige hade vinterklimat mer regelbundet.
            </seg>
            <seg n="0e6e25a3">
              Det är återigen något för oss folkvalda att bevaka och att säkerställa.
              Kompetensen behöver upprätthållas, så att de som ska göra det
              här uppdragen kan klara av det.
            </seg>
            <seg n="013dcecf">
              Det återstår att se om jag har möjlighet att komma till Åsele.
              Jag tackar för erbjudandet, inte minst fikaerbjudandet. Men Edward
              Riedl kan vara alldeles trygg med att regeringen bevakar detta
              noga, att jag har en initierad dialog, att jag har träffat aktörerna
              och att vi nu sätter ganska stor press på aktörerna att hantera
              de eventuella problem som förekommer. Men företagen ska göra rätt
              för sig. Det gäller privata och i detta fall även statliga åkerier
              som tar uppdragen att utföra väghållning.
            </seg>
          </u>
          <note type="speaker" n="2d56f2fb">
            Anf. 113 EDWARD RIEDL (M):
          </note>
          <u who="Q6071900" xml:id="i-c4bf5a11a32fd40a-11" n="f28b5944">
            <seg n="50993b7c">
              Fru talman! Eftersom ministern har nämnt det några gånger vill
              jag vara tydlig med att jag inte är för att vi ska ändra ansvarsfördelning
              eller att vi inte ska ha någon uppföljning. Jag har försökt vara
              hyggligt tydlig med de delarna.
            </seg>
            <seg n="48ff024f">
              Fru talman! Jag har däremot sagt att det är klokt att tänka att
              lösningarna kan se lite olika ut beroende på om man befinner sig
              i Helsingfors eller i glesbygd. Det bör man ta på stort allvar.
              Ofta sätts regelverken utifrån storstadens förutsättningar och
              perspektiv, och sedan ska det på något sätt hanteras av människor
              som befinner sig i en annan miljö. Det är inte alltid lyckosamt.
            </seg>
            <seg n="a67ae20f">
              Jag tror i stället att vi ska använda de resurser vi har på ett
              klokt sätt. Det finns med andra ord inget egenvärde i att inte
              hitta kloka och smarta lösningar som är till gagn för alla när
              det gäller att snöröja det statliga vägnätet åt människor som
              ska nyttja det men som befinner sig i det enskilda vägnätet. Det
              handlar i slutänden om den lilla människan, som finns i den miljön
              och som också ska ha möjlighet att ta sig till och från den.
            </seg>
            <seg n="46857c49">
              Jag tycker absolut att företagen ska göra rätt för sig. Jag och
              statsrådet är helt överens även när det gäller detta. Men det
              kan, återigen, inte gå ut över de kloka lösningarna som tidigare
              har fungerat. Man borde kunna ha kvar dem även i framtiden. Det
              är min poäng.
            </seg>
            <seg n="e5c14d8f">
              När det gäller vitesföreläggandena gäller det vid enskilda överträdelser.
              Men problemet är att när det snöar snöar det varje gång på samma
              sätt. Snön kommer att landa oaktat om vägen är statlig eller enskild,
              och man måste snöröja båda delarna varje gång. Det är det som
              är utmaningen.
            </seg>
            <seg n="5b16af53">
              Jag tycker att vi ska försöka lösa det i samförstånd, och där
              det händer. Jag tycker inte att man behöver vara rigid i tolkningar
              eller annat.
            </seg>
            <seg n="2a8f4895">
              Kom och lyssna på människorna! Jag tar på mig att försöka ordna
              det. Jag ska försöka vara så till mötesgående jag kan med datum
              så att ministern får många datum att välja på. Kom och lyssna!
              Jag tror att många av lösningarna finns där.
            </seg>
          </u>
          <note type="speaker" n="7445ef64">
            Anf. 114 Statsrådet TOMAS ENEROTH (S):
          </note>
          <u who="Q5711551" xml:id="i-3705d907db059885-0" n="ccc6f10b" next="i-d7268413e812f0d3-0">
            <seg n="cf14a29e">
              Fru talman! Jag märker att jag och Edward Riedl har ungefär samma
              uppfattning när det gäller förutsättningarna att lösa detta. Det
              handlar om samverkan, men det handlar inte om förändrad ansvarsfördelning.
              Det är bra att staten, med gps och andra metoder, säkerställer
              att man får utfört de tjänster man beställer.
            </seg>
            <seg n="ca5f1df9">
              Om vi hade haft bekymmer med att åkerier som utför väghållningstjänsterna
              systematiskt hade drabbats av stora böter eller att de hade haft
              stora bekymmer under en säsong på grund av ny tillämpning hade
              jag förstått kritiken. Men det är inte på det sättet. Ingen har
              blivit vitesförelagd för en försening på tio minuter. Och vi har
              inte det som utgångspunkt.
            </seg>
            <seg n="d5d12187">
              Utgångspunkten är däremot att man inte vill utföra uppdraget
              när det nu mäts vilken tjänst man utför. Frågan borde ändå ställas
              varför en del aktörer väljer att inte lägga anbud eller utföra
              uppdraget när det nu mäts, så att det vi har beställt verkligen
              utförs.
            </seg>
            <seg n="7f2fc669">
              Jag förutsätter att aktörerna känner sitt gemensamma ansvar.
              I de allra flesta fallen är det personer som känner varandra.
              Den som ansvarar på Trafikverket, i den enskilda vägföreningen
              eller för den delen åkaren vet ungefär varandras utgångspunkter
              och att det vill till att man hittar en gemensam överenskommelse.
            </seg>
            <seg n="96ac78b8">
              Det viktigaste är att vi måste säkerställa att vi har långsiktigt
              hållbara lösningar, så att det finns förutsättningar för åkeriföretagen
              att klara sig och för Trafikverket att det finns aktörer som klarar
              snöröjningen. Där har den enskilda vägföreningen och Trafikverket,
              som båda betalar för tjänsten, ett stort ansvar att se till att
              hitta rimliga ekonomiska förutsättningar.
            </seg>
            <seg n="2866e03a">
              Låt oss, återigen, hoppas att vi inte får några problem under
              denna vinter! Hittills har jag inte noterat några allvarliga problem.
              Men det är viktigt att aktörerna löser de problem man möts av
              just nu.
            </seg>
          </u>
          <note n="b61b04fb">
            Överläggningen var härmed avslutad.
          </note>
          <note n="c2400ddb">
            § 20 Bordläggning
          </note>
          <note n="6cba469e">
            Följande dokument anmäldes och bordlades:
          </note>
          <u who="Q5711551" xml:id="i-d7268413e812f0d3-0" n="ccc6f10b" prev="i-3705d907db059885-0">
            <seg n="fd26ad36">
              EU-dokument
            </seg>
            <seg n="fff665fc">
              2017/18:355 Svensk konkurrenskraft
            </seg>
            <seg n="0d82edb5">
              2017/18:356 Hög och störande musik från fordon
            </seg>
            <seg n="4c123be8">
              2017/18:357 Incitament att gå från bidrag till arbete
            </seg>
            <seg n="04af8cf0">
              2017/18:358 Skattedifferensen mellan löntagare och pensionärer
            </seg>
            <seg n="cb3301c2">
              2017/18:360 Ostlänken förbi Skavsta flygplats
            </seg>
            <seg n="e93948be">
              2017/18:361 Public service
            </seg>
            <seg n="21d43e02">
              av Niklas Wykman (M)
            </seg>
            <seg n="64d83204">
              till kultur- och demokratiminister Alice Bah Kuhnke (MP)
            </seg>
            <seg n="68271fc3">
              2017/18:704 En hamn i Lysekil
            </seg>
            <seg n="f2187de0">
              2017/18:705 Ungdomsarbetslösheten
            </seg>
            <seg n="06864b7c">
              2017/18:707 Snöröjning av enskilda vägar i norr
            </seg>
            <seg n="c1e98649">
              2017/18:708 En exitskatt
            </seg>
            <seg n="b0e4b4d5">
              2017/18:709 Situationen för kurderna i Iran
            </seg>
            <seg n="f3951dc8">
              till utrikesminister Margot Wallström (S)
            </seg>
            <seg n="99ad0abc">
              2017/18:710 Den nya mobillagen
            </seg>
            <seg n="52235738">
              2017/18:712 Dåligt skötta vintervägar
            </seg>
            <seg n="c7130646">
              2017/18:713 Polisens kommunikationsutrustning
            </seg>
            <seg n="8acd322c">
              2017/18:714 Omlokaliserade myndigheters ansvar att främja regional
              forskning och utveckling
            </seg>
            <seg n="8304c8c7">
              till statsrådet Ardalan Shekarabi (S)
            </seg>
            <seg n="e14c36fa">
              2017/18:716 Nationellt forensiskt centrum
            </seg>
            <seg n="59ecb493">
              2017/18:717 Polisens it-forensiska verksamhet
            </seg>
            <seg n="aa48bcb2">
              2017/18:718 Vinsttak inom välfärden
            </seg>
            <seg n="b089cd5d">
              2017/18:719 Vinstbegränsning i välfärden
            </seg>
            <seg n="3081ff7c">
              Anf. 10 ANNIKA LILLEMETS (MP)
            </seg>
            <seg n="e15d6885">
              Anf. 12 JONAS SJÖSTEDT (V)
            </seg>
            <seg n="6f771536">
              Anf. 30 Statsrådet PETER ERIKSSON (MP)
            </seg>
            <seg n="e4bf1dbf">
              Anf. 34 LARS BECKMAN (M)
            </seg>
            <seg n="2ef62144">
              Anf. 40 LARS BECKMAN (M)
            </seg>
            <seg n="dcfef2e1">
              Anf. 45 JAN ERICSON (M)
            </seg>
            <seg n="f922136b">
              Anf. 50 JAN ERICSON (M)
            </seg>
            <seg n="0747a103">
              Anf. 72 ERIK OTTOSON (M)
            </seg>
            <seg n="150a03c1">
              Anf. 76 ERIK OTTOSON (M)
            </seg>
            <seg n="44b98d6b">
              Anf. 79 JENS HOLM (V)
            </seg>
            <seg n="a5c757c8">
              Anf. 80 CARL SCHLYTER (MP)
            </seg>
            <seg n="da1f0360">
              Anf. 82 JENS HOLM (V)
            </seg>
            <seg n="f9e73ae8">
              Anf. 85 JENS HOLM (V)
            </seg>
            <seg n="0382f1f4">
              Anf. 100 Statsrådet TOMAS ENEROTH (S)
            </seg>
          </u>
          <note n="8efd68d7">
            KOM(2017) 753 Förslag till Europaparlamentets och rådets direktiv
            om kvaliteten på dricksvatten (omarbetning)
          </note>
          <note n="ed97d397">
            KOM(2018) 51 Förslag till Europaparlamentets och rådets förordning
            om utvärdering av medicinsk teknik och om ändring av direktiv
            2011/24/EU
          </note>
          <note n="91395d7b">
            Motioner
          </note>
          <note n="e234fc8a">
            med anledning av prop. 2017/18:49 Ändrade mediegrundlagar
          </note>
          <note n="082eadb3">
            2017/18:3959 av Jonas Millard och Fredrik Eriksson (SD)
          </note>
          <note n="9eaf7001">
            2017/18:3963 av Tina Acketoft m.fl. (L)
          </note>
          <note n="bb0722d8">
            med anledning av prop. 2017/18:74 Förändrad trängselskatt i Helsingfors
            för förbättrad tillgänglighet och transportinfrastruktur
          </note>
          <note n="6b65c0dd">
            2017/18:3965 av Olle Felten och David Lång (SD)
          </note>
          <note n="c1a7d09f">
            2017/18:3966 av Mathias Sundin m.fl. (L)
          </note>
          <note n="b77950d7">
            med anledning av prop. 2017/18:78 Vissa förslag om personlig
            assistans
          </note>
          <note n="a008d1b9">
            2017/18:3968 av Per Lodenius och Anders W Jonsson (C)
          </note>
          <note n="e81d54c1">
            2017/18:3969 av Maj Karlsson m.fl. (V)
          </note>
          <note n="26554a48">
            2017/18:3970 av Carina Ståhl Herrstedt m.fl. (SD)
          </note>
          <note n="42efe124">
            2017/18:3971 av Bengt Eliasson m.fl. (L)
          </note>
          <note n="b5147d7b">
            2017/18:3972 av Camilla Waltersson Grönvall m.fl. (M)
          </note>
          <note n="fb1b6fcc">
            2017/18:3973 av Emma Henriksson m.fl. (KD)
          </note>
          <note n="bfdf7339">
            § 21 Anmälan om interpellationer
          </note>
          <note n="20d984c8">
            Följande interpellationer hade framställts:
          </note>
          <note n="00efee20">
            den 5 februari
          </note>
          <note n="231ccee8">
            av Fredrik Schulte (M)
          </note>
          <note n="9dcb8b13">
            till finansminister Magdalena Andersson (S)
          </note>
          <note n="b5f0e379">
            av Pål Jonson (M)
          </note>
          <note n="b855199c">
            till justitie- och inrikesminister Morgan Johansson (S)
          </note>
          <note n="231ccee8">
            av Fredrik Schulte (M)
          </note>
          <note n="9dcb8b13">
            till finansminister Magdalena Andersson (S)
          </note>
          <note n="231ccee8">
            av Fredrik Schulte (M)
          </note>
          <note n="9dcb8b13">
            till finansminister Magdalena Andersson (S)
          </note>
          <note n="2635ff29">
            2017/18:359 Överskottsmålet
          </note>
          <note n="231ccee8">
            av Fredrik Schulte (M)
          </note>
          <note n="9dcb8b13">
            till finansminister Magdalena Andersson (S)
          </note>
          <note n="79ba8dfd">
            av Erik Bengtzboe (M)
          </note>
          <note n="063dba2e">
            till statsrådet Tomas Eneroth (S)
          </note>
          <note n="19837cb1">
            § 22 Anmälan om frågor för skriftliga svar
          </note>
          <note n="794d5b28">
            Följande frågor för skriftliga svar hade framställts:
          </note>
          <note n="558300f5">
            den 2 februari
          </note>
          <note n="b152729c">
            av Hans Rothenberg (M)
          </note>
          <note n="a474f847">
            till försvarsminister Peter Hultqvist (S)
          </note>
          <note n="2fcd63e0">
            av Jan Ericson (M)
          </note>
          <note n="19b1a5a0">
            till arbetsmarknads- och etableringsminister Ylva Johansson (S)
          </note>
          <note n="4d8b0552">
            2017/18:706 Utvisning av studenter
          </note>
          <note n="bcaeceeb">
            av Boriana Åberg (M)
          </note>
          <note n="d929da95">
            till statsrådet Heléne Fritzon (S)
          </note>
          <note n="c1e5ca75">
            av Helena Lindahl (C)
          </note>
          <note n="063dba2e">
            till statsrådet Tomas Eneroth (S)
          </note>
          <note n="b152729c">
            av Hans Rothenberg (M)
          </note>
          <note n="9dcb8b13">
            till finansminister Magdalena Andersson (S)
          </note>
          <note n="00efee20">
            den 5 februari
          </note>
          <note n="c6d466ee">
            av Margareta Cederfelt (M)
          </note>
          <note n="f7992849">
            av Sten Bergheden (M)
          </note>
          <note n="063dba2e">
            till statsrådet Tomas Eneroth (S)
          </note>
          <note n="f3f9326a">
            2017/18:711 Betydelsen av konsekvensanalyser
          </note>
          <note n="d10b64b3">
            av Cecilia Widegren (M)
          </note>
          <note n="b494b626">
            till statsrådet Per Bolund (MP)
          </note>
          <note n="f7992849">
            av Sten Bergheden (M)
          </note>
          <note n="063dba2e">
            till statsrådet Tomas Eneroth (S)
          </note>
          <note n="f7992849">
            av Sten Bergheden (M)
          </note>
          <note n="b855199c">
            till justitie- och inrikesminister Morgan Johansson (S)
          </note>
          <note n="b5f0e379">
            av Pål Jonson (M)
          </note>
          <note n="4ac57638">
            2017/18:715 Utvärderingar av forsknings- och innovationsmodeller
          </note>
          <note n="b5f0e379">
            av Pål Jonson (M)
          </note>
          <note n="6513ec8d">
            till statsrådet Helene Hellmark Knutsson (S)
          </note>
          <note n="af2a252a">
            av Roger Haddad (L)
          </note>
          <note n="b855199c">
            till justitie- och inrikesminister Morgan Johansson (S)
          </note>
          <note n="b5f0e379">
            av Pål Jonson (M)
          </note>
          <note n="b855199c">
            till justitie- och inrikesminister Morgan Johansson (S)
          </note>
          <note n="c57e5fec">
            av Sofia Fölster (M)
          </note>
          <note n="799e7659">
            till statsrådet Åsa Regnér (S)
          </note>
          <note n="c57e5fec">
            av Sofia Fölster (M)
          </note>
          <note n="7060e6cd">
            till närings- och innovationsminister Mikael Damberg (S)
          </note>
          <note n="68a019e5">
            § 23 Kammaren åtskildes kl. 20.58.
          </note>
          <note n="bfd9d908">
            Sammanträdet leddes
          </note>
          <note n="3c7e5ec2">
            av förste vice talmannen från dess början till och med § 10 anf.
            38 (delvis),
          </note>
          <note n="9394b1ea">
            av tredje vice talmannen därefter till ajourneringen kl. 16.05,
          </note>
          <note n="fe37b363">
            av förste vice talmannen därefter till och med § 17 anf. 95 (delvis)
            och
          </note>
          <note n="87300727">
            av tredje vice talmannen därefter till dess slut.
          </note>
          <note n="e799c9aa">
            Vid protokollet
          </note>
          <note n="4ebc02f2">
            THOMAS LARUE
          </note>
          <note n="fc7a0752">
            /Olof Pilo
          </note>
          <note n="5d5e8934">
            Innehållsförteckning
          </note>
          <note n="bdb2799b">
            § 1 Justering av protokoll
          </note>
          <note n="ac8ebccb">
            § 2 Anmälan om ersättare
          </note>
          <note n="81323e0b">
            § 3 Anmälan om kompletteringsval
          </note>
          <note n="d06d8719">
            § 4 Meddelande om frågestund
          </note>
          <note n="37746309">
            § 5 Anmälan om fördröjda svar på interpellationer
          </note>
          <note n="46ff8616">
            § 6 Ärenden för bordläggning
          </note>
          <note n="d33c1a8c">
            § 7 Svar på interpellationerna 2017/18:331, 333 och 352 om Turkiets
            hot mot Afrin och kurderna i Rojavaprovinsen i Syrien
          </note>
          <note n="122d51c5">
            Anf. 1 Utrikesminister MARGOT WALLSTRÖM (S)
          </note>
          <note n="2f9e49b9">
            Anf. 2 JONAS SJÖSTEDT (V)
          </note>
          <note n="39d0d6da">
            Anf. 3 AMINEH KAKABAVEH (V)
          </note>
          <note n="ba7be4e3">
            Anf. 4 JABAR AMIN (MP)
          </note>
          <note n="54f8b08f">
            Anf. 5 ANNIKA LILLEMETS (MP)
          </note>
          <note n="dcdbff85">
            Anf. 6 Utrikesminister MARGOT WALLSTRÖM (S)
          </note>
          <note n="d632b477">
            Anf. 7 JONAS SJÖSTEDT (V)
          </note>
          <note n="2a0e4b71">
            Anf. 8 AMINEH KAKABAVEH (V)
          </note>
          <note n="9d4ef927">
            Anf. 9 JABAR AMIN (MP)
          </note>
          <note n="4352ccdc">
            Anf. 11 Utrikesminister MARGOT WALLSTRÖM (S)
          </note>
          <note n="269165ff">
            Anf. 13 AMINEH KAKABAVEH (V)
          </note>
          <note n="120b9b87">
            Anf. 14 JABAR AMIN (MP)
          </note>
          <note n="6f8545d8">
            Anf. 15 Utrikesminister MARGOT WALLSTRÖM (S)
          </note>
          <note n="ffb3b7ad">
            § 8 Svar på interpellationerna 2017/18:332 och 351 om kontanthantering
            under kris
          </note>
          <note n="90c4df5c">
            Anf. 16 Statsrådet PER BOLUND (MP)
          </note>
          <note n="c6afaec5">
            Anf. 17 SAILA QUICKLUND (M)
          </note>
          <note n="3a4972fc">
            Anf. 18 LOTTA FINSTORP (M)
          </note>
          <note n="747e7330">
            Anf. 19 Statsrådet PER BOLUND (MP)
          </note>
          <note n="244ca10b">
            Anf. 20 SAILA QUICKLUND (M)
          </note>
          <note n="c7dfd21e">
            Anf. 21 LOTTA FINSTORP (M)
          </note>
          <note n="1a0429c0">
            Anf. 22 Statsrådet PER BOLUND (MP)
          </note>
          <note n="823b0362">
            Anf. 23 SAILA QUICKLUND (M)
          </note>
          <note n="18634c36">
            Anf. 24 LOTTA FINSTORP (M)
          </note>
          <note n="a526071c">
            Anf. 25 Statsrådet PER BOLUND (MP)
          </note>
          <note n="6d625e06">
            § 9 Svar på interpellation 2017/18:282 om Lantmäteriets handläggningstider
          </note>
          <note n="8e1a35c9">
            Anf. 26 Statsrådet PETER ERIKSSON (MP)
          </note>
          <note n="bde9c6d1">
            Anf. 27 LARS BECKMAN (M)
          </note>
          <note n="11419d4d">
            Anf. 28 Statsrådet PETER ERIKSSON (MP)
          </note>
          <note n="7b10caed">
            Anf. 29 LARS BECKMAN (M)
          </note>
          <note n="df3b1682">
            Anf. 31 LARS BECKMAN (M)
          </note>
          <note n="23ce0c7b">
            Anf. 32 Statsrådet PETER ERIKSSON (MP)
          </note>
          <note n="efb988e1">
            § 10 Svar på interpellation 2017/18:290 om kommunal lantmäterimyndighet
          </note>
          <note n="20fda4c4">
            Anf. 33 Statsrådet PETER ERIKSSON (MP)
          </note>
          <note n="9b121719">
            Anf. 35 STEN BERGHEDEN (M)
          </note>
          <note n="da680c19">
            Anf. 36 Statsrådet PETER ERIKSSON (MP)
          </note>
          <note n="2cb538bd">
            Anf. 37 LARS BECKMAN (M)
          </note>
          <note n="5f0dcf28">
            Anf. 38 STEN BERGHEDEN (M)
          </note>
          <note n="2fc429d0">
            Anf. 39 Statsrådet PETER ERIKSSON (MP)
          </note>
          <note n="5c190bfb">
            Anf. 41 Statsrådet PETER ERIKSSON (MP)
          </note>
          <note n="10841361">
            § 11 Svar på interpellation 2017/18:329 om Boverkets föreskrifter
            om vedspisar
          </note>
          <note n="4f40fb87">
            Anf. 42 Statsrådet PETER ERIKSSON (MP)
          </note>
          <note n="1a10fe56">
            Anf. 43 CARL-OSKAR BOHLIN (M)
          </note>
          <note n="38ef8d52">
            Anf. 44 LARS BECKMAN (M)
          </note>
          <note n="00ed1c09">
            Anf. 46 STEN BERGHEDEN (M)
          </note>
          <note n="25e5392d">
            Anf. 47 Statsrådet PETER ERIKSSON (MP)
          </note>
          <note n="6fcfb013">
            Anf. 48 CARL-OSKAR BOHLIN (M)
          </note>
          <note n="a28f3e14">
            Anf. 49 LARS BECKMAN (M)
          </note>
          <note n="133df45a">
            Anf. 51 STEN BERGHEDEN (M)
          </note>
          <note n="fe3f6b8e">
            Anf. 52 Statsrådet PETER ERIKSSON (MP)
          </note>
          <note n="f0609cb2">
            Anf. 53 CARL-OSKAR BOHLIN (M)
          </note>
          <note n="8d19283c">
            Anf. 54 Statsrådet PETER ERIKSSON (MP)
          </note>
          <note n="0db82b9a">
            § 12 Svar på interpellation 2017/18:348 om Migrationsverkets
            benämning av kristna församlingar
          </note>
          <note n="700b040d">
            Anf. 55 Statsrådet HELÉNE FRITZON (S)
          </note>
          <note n="d90b4e69">
            Anf. 56 ANDREAS CARLSON (KD)
          </note>
          <note n="b527d794">
            Anf. 57 Statsrådet HELÉNE FRITZON (S)
          </note>
          <note n="d5f4b537">
            Anf. 58 ANDREAS CARLSON (KD)
          </note>
          <note n="905318d3">
            Anf. 59 Statsrådet HELÉNE FRITZON (S)
          </note>
          <note n="3345bbca">
            Anf. 60 ANDREAS CARLSON (KD)
          </note>
          <note n="448818a6">
            Anf. 61 Statsrådet HELÉNE FRITZON (S)
          </note>
          <note n="7ab2d09a">
            Ajournering
          </note>
          <note n="c5585091">
            Återupptaget sammanträde
          </note>
          <note n="54197953">
            § 13 Svar på interpellation 2017/18:287 om körkort för diabetiker
          </note>
          <note n="e4d09f00">
            Anf. 62 Statsrådet TOMAS ENEROTH (S)
          </note>
          <note n="c459688e">
            Anf. 63 JOHAN HULTBERG (M)
          </note>
          <note n="ace8c4c0">
            Anf. 64 STAFFAN DANIELSSON (C)
          </note>
          <note n="0a029cde">
            Anf. 65 Statsrådet TOMAS ENEROTH (S)
          </note>
          <note n="419ce4cf">
            Anf. 66 JOHAN HULTBERG (M)
          </note>
          <note n="91509471">
            Anf. 67 STAFFAN DANIELSSON (C)
          </note>
          <note n="3e90bbe4">
            Anf. 68 Statsrådet TOMAS ENEROTH (S)
          </note>
          <note n="d13fd9fe">
            Anf. 69 JOHAN HULTBERG (M)
          </note>
          <note n="957a3b89">
            Anf. 70 Statsrådet TOMAS ENEROTH (S)
          </note>
          <note n="bb53d150">
            § 14 Svar på interpellation 2017/18:292 om uppföljning av kollektivtrafiklagen
          </note>
          <note n="0dbd2574">
            Anf. 71 Statsrådet TOMAS ENEROTH (S)
          </note>
          <note n="b4c415ac">
            Anf. 73 Statsrådet TOMAS ENEROTH (S)
          </note>
          <note n="95247ccb">
            Anf. 74 ERIK OTTOSON (M)
          </note>
          <note n="be6a2d52">
            Anf. 75 Statsrådet TOMAS ENEROTH (S)
          </note>
          <note n="da2d09a3">
            Anf. 77 Statsrådet TOMAS ENEROTH (S)
          </note>
          <note n="b4c4ed03">
            § 15 Svar på interpellation 2017/18:338 om Arlandas expansionsplaner
            och påverkan på klimatet
          </note>
          <note n="e3dc0ee2">
            Anf. 78 Statsrådet TOMAS ENEROTH (S)
          </note>
          <note n="d6393764">
            Anf. 81 Statsrådet TOMAS ENEROTH (S)
          </note>
          <note n="eef2cd48">
            Anf. 83 CARL SCHLYTER (MP)
          </note>
          <note n="f2089c79">
            Anf. 84 Statsrådet TOMAS ENEROTH (S)
          </note>
          <note n="d86dc346">
            Anf. 86 Statsrådet TOMAS ENEROTH (S)
          </note>
          <note n="5a38796f">
            § 16 Svar på interpellationerna 2017/18:339, 340 och 342 om svarta
            körskolor
          </note>
          <note n="384c8d18">
            Anf. 87 Statsrådet TOMAS ENEROTH (S)
          </note>
          <note n="9061f9f3">
            Anf. 88 EDWARD RIEDL (M)
          </note>
          <note n="57fdc354">
            Anf. 89 Statsrådet TOMAS ENEROTH (S)
          </note>
          <note n="1925e259">
            Anf. 90 EDWARD RIEDL (M)
          </note>
          <note n="eca80ff4">
            Anf. 91 Statsrådet TOMAS ENEROTH (S)
          </note>
          <note n="41b1bbc9">
            Anf. 92 EDWARD RIEDL (M)
          </note>
          <note n="45d2054b">
            Anf. 93 Statsrådet TOMAS ENEROTH (S)
          </note>
          <note n="6c65f952">
            § 17 Svar på interpellation 2017/18:341 om Kvarkenfärjan
          </note>
          <note n="f2f6e886">
            Anf. 94 Statsrådet TOMAS ENEROTH (S)
          </note>
          <note n="ace4fbbc">
            Anf. 95 EDWARD RIEDL (M)
          </note>
          <note n="0e3a0b2f">
            Anf. 96 Statsrådet TOMAS ENEROTH (S)
          </note>
          <note n="52674be1">
            Anf. 97 EDWARD RIEDL (M)
          </note>
          <note n="b26953a1">
            Anf. 98 Statsrådet TOMAS ENEROTH (S)
          </note>
          <note n="e13ce2bf">
            Anf. 99 EDWARD RIEDL (M)
          </note>
          <note n="789dfc3b">
            § 18 Svar på interpellationerna 2017/18:343, 344 och 346 om ökad
            sårbarhet vid centraliserad flygledning
          </note>
          <note n="c52d3e2f">
            Anf. 101 Statsrådet TOMAS ENEROTH (S)
          </note>
          <note n="ef481665">
            Anf. 102 EDWARD RIEDL (M)
          </note>
          <note n="8a2c8b54">
            Anf. 103 Statsrådet TOMAS ENEROTH (S)
          </note>
          <note n="df5b33d9">
            Anf. 104 EDWARD RIEDL (M)
          </note>
          <note n="76315405">
            Anf. 105 Statsrådet TOMAS ENEROTH (S)
          </note>
          <note n="f4c22076">
            Anf. 106 EDWARD RIEDL (M)
          </note>
          <note n="62d4ac52">
            Anf. 107 Statsrådet TOMAS ENEROTH (S)
          </note>
          <note n="9cdf948b">
            § 19 Svar på interpellation 2017/18:345 om snöröjning i Norrland
          </note>
          <note n="618661f7">
            Anf. 108 Statsrådet TOMAS ENEROTH (S)
          </note>
          <note n="3ba6755f">
            Anf. 109 EDWARD RIEDL (M)
          </note>
          <note n="5e4229b2">
            Anf. 110 Statsrådet TOMAS ENEROTH (S)
          </note>
          <note n="c1ea75d6">
            Anf. 111 EDWARD RIEDL (M)
          </note>
          <note n="fbb190db">
            Anf. 112 Statsrådet TOMAS ENEROTH (S)
          </note>
          <note n="835bbad5">
            Anf. 113 EDWARD RIEDL (M)
          </note>
          <note n="71a3fff5">
            Anf. 114 Statsrådet TOMAS ENEROTH (S)
          </note>
          <note n="c2400ddb">
            § 20 Bordläggning
          </note>
          <note n="bfdf7339">
            § 21 Anmälan om interpellationer
          </note>
          <note n="19837cb1">
            § 22 Anmälan om frågor för skriftliga svar
          </note>
          <note n="68a019e5">
            § 23 Kammaren åtskildes kl. 20.58.
          </note>
          <note n="04fbc203">
            Tryck: Elanders Sverige AB, Vällingby 2018
          </note>
        </div>
      </body>
    </text>
  </TEI>
</teiCorpus>
