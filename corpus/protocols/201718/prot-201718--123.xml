<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201718</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201718</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201718--123</head>
          <docDate when="2018-05-31">2018-05-31</docDate>
        </div>
      </front>
      <body>
        <div>
          <note>
            § 1 Anmälan om faktapromemorior
          </note>
          <note>
            Tredje vice talmannen anmälde att följande faktapromemorior om
            förslag från Europeiska kommissionen hade kommit in och överlämnats
            till utskott:
          </note>
          <note>
            2017/18:FPM92 Förslag till system för EU:s egna medel för perioden
            från 2021 och framåt COM(2018) 328 , COM(2018) 326 , COM(2018)
            327 , COM(2018) 325 till finansutskottet
          </note>
          <note>
            2017/18:FPM93 Bolagsrättspaketet COM(2018) 241 , COM(2018) 239
            till civilutskottet
          </note>
          <note>
            § 2 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Motion
          </note>
          <note>
            2017/18:4191 till kulturutskottet
          </note>
          <note>
            EU-dokument
          </note>
          <note>
            COM(2018) 286 och COM(2018) 315 till trafikutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 25 juli .
          </note>
          <note>
            COM(2018) 336 till civilutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 25 juli .
          </note>
          <note>
            COM(2018) 340 till miljö- och jordbruksutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 25 juli .
          </note>
          <note>
            § 3 Ett tryggt och mer hållbart premiepensionssystem
          </note>
          <note>
            Socialförsäkringsutskottets betänkande 2017/18:SfU30
          </note>
          <note>
            Ett tryggt och mer hållbart premiepensionssystem (prop. 2017/18:247)
          </note>
          <note>
            föredrogs.
          </note>
          <note type="speaker">
            Anf. 1 JULIA KRONLID (SD):
          </note>
          <note>
            Fru talman! Jag får först be om ursäkt för att jag är så andfådd.
            Jag har precis haft en språngmarsch från socialförsäkringsutskottets
            sessionssal där vi har haft en väldigt spännande frågestund med
            före detta generaldirektören Ann-Marie Begler. Därefter fick jag
            svara på några frågor från medierna. Men nu är jag här, och vi
            hoppar raskt in i en debatt om reger ­ ingens proposition Ett
            tryggt och mer hållbart premiepensionssystem .
          </note>
          <note>
            Fru talman! Som framgår i betänkandet är premiepensionen en del
            av den allmänna pensionen och är, som regeringen påpekar, i grunden
            en socialförsäkring vars syfte är att garantera ekonomisk trygghet
            under ålderdomen. I propositionen beskrivs händelser i form av
            mycket olämpliga beteenden. I vissa fall gäller det brottsliga
            handlingar, som enligt Sverigedemokraterna och resten av utskottet
            är oacceptabla. De riskerar att leda till att pensionsspararna
            får en lägre premiepension än annars.
          </note>
          <note>
            Propositionen och dess utformning utgör därför i grunden en nödvändig
            och välkommen reform av de övergripande villkoren för fondförvaltare
            som önskar etablera sig på Pensionsmyndighetens fondtorg. De får
            därmed vara med och förvalta svenska folkets premiepensionssparande.
            Dessa uppstramade regler kommer att bidra till att oseriösa eller
            på annat sätt olämpliga aktörer inte längre kommer att ha tillträde
            till fondtorget. Sverigedemokraterna har därför inte något att
            invända mot regeringens förslag i dessa delar.
          </note>
          <note>
            Fru talman! När det gäller regeringens förslag om hållbarhetsarbetet
            har vi dock lämnat en motion med vissa synpunkter. Grunden till
            detta är att Svenskt Näringsliv liksom Pensionsmyndigheten, Konsumentverket
            och en rad andra remissinstanser anser att det kommer att vara
            svårt att utforma villkoret om hållbarhetsarbete vid fondförvaltning
            på ett lämpligt sätt. Man menar att riktlinjerna är otydliga.
            Pensionsmyndigheten, Finans ­ inspektionen, Nationalekonomiska
            institutionen vid Uppsala universitet med flera remissinstanser
            anser också att det inte ska ankomma på Pen ­ sionsmyndigheten
            att utforma den närmare innebörden av villkoret i fond ­ avtalen.
          </note>
          <note>
            I enlighet med dessa synpunkter menar vi att regeringens förslag
            om hållbarhetsarbetet är för otydligt och lämnar det alltför öppet
            för subjektiva bedömningar. I likhet med inkomna synpunkter på
            tidigare proposition, proposition 2017/18:3907 Bättre förutsättningar
            för fondsparande och hållbara val , har statliga remissinstanser
            såsom Konkurrensverket och Finansinspektionen framhållit att krav
            på rapportering om hållbarhetsarbete kan öka incitamenten för
            fondförvaltare att överdriva informationen och bedriva så kallad
            greenwashing. Det innebär att information förvrängs i syfte att
            försköna allmänhetens bild av ett företag eller en produkt ur
            miljöhänseende.
          </note>
          <note>
            Fru talman! Sverigedemokraterna är naturligtvis positiva till
            öppen och transparent information kopplad till aktörernas hållbarhetsarbete.
            Att det finns fonder som bedriver ett hållbarhetsarbete är naturligtvis
            positivt. Det är viktigt att pensionssparare kan göra ett välgrundat
            val. Här förhåller det sig redan i dag så att den som specifikt
            strävar efter att göra hållbarhetsfrämjande investeringar erbjuds
            en uppsjö av specialiserade sustainable investment-alternativ,
            som ingår i ett flertal olika miljöcertifieringsorganisationer.
            Det kan till exempel vara svanmärkningens fonder vars investeringar
            inom företag och produkter granskas, vilket försvårar green ­
            washing.
          </note>
          <note>
            Vi vill därför tillkännage för regeringen att den ska återkomma
            med ett nytt, tydligare förslag gällande hållbarhet. Det ska inte
            ankomma på Pen ­ sionsmyndigheten att utforma den närmare innebörden
            i hållbarhetskraven, där det lämnas utrymme för otydliga och subjektiva
            bedömningar. Vi tycker att riktlinjerna behöver bli tydligare.
          </note>
          <note>
            I detta anförande instämde Heidi Karlsson (SD).
          </note>
          <note type="speaker">
            Anf. 2 FREDRIK LUNDH SAMMELI (S):
          </note>
          <note>
            Fru talman! Jag tror inte det finns någon annan fråga som vi
            debatterar här i kammaren som får lika många löpsedlar och framsidor
            på tidningarna som pensioner. Mer eller mindre var och varannan
            dag kan vi läsa om pensioner i alla dess vinklar. Det är inte
            konstigt, för pensioner berör oss alla genom hela livet.
          </note>
          <note>
            För mig som socialdemokrat är grundhållningen tydlig. Den som
            har varit med och byggt upp vårt land ska kunna känna trygghet
            när man blir äldre. Många kan se fram emot en bra och aktiv pensionärstid
            med god ekonomi. Andra lever under mycket knappa förhållanden.
            Villkoren för äldre med de lägsta pensionerna måste förbättras.
            Jag är glad att vi i Pen ­ sionsgruppen nu är överens om att höja
            garantipensionerna och förbättra bostadstillägget framöver. Det
            är viktiga förbättringar som kommer att be ­ tyda mycket för många
            äldre, oftast ensamstående kvinnor.
          </note>
          <note>
            Samtidigt har vi socialdemokrater levererat i regeringsställning
            och sänkt skatten för 1,7 miljoner pensionärer. Hela den orättvisa
            skatteklyfta som byggdes upp under de borgerliga åren är nu utraderad
            på pensioner upp till 17 000 per månad och sänkt på pensioner
            upp till 35 000. Vi har gett ett tydligt löfte att hela orättvisan
            ska vara borttagen år 2020. Pension är uppskjuten lön och ska
            beskattas lika. Till detta har vi också lagt förslag om att höja
            pensionerna med 600 kronor för alla dem som har jobbat ett helt
            liv men trots det har låga pensioner. Detta är viktiga investeringar
            i trygghet och ett starkt samhälle.
          </note>
          <note>
            Dagens debatt handlar dock om en annan form av trygghet och stabilitet:
            tryggheten att inte bli lurad och utnyttjad inom socialförsäkringarna.
          </note>
          <note>
            Fru talman! Det finns få saker som har gjort mig så förbannad
            som de senaste årens avslöjanden om hur oseriösa aktörer skott
            sig på pensionsspararnas pengar. Det är aktörer som aldrig borde
            ha sett dagens ljus, och de borde sedan länge ha suttit bakom
            lås och bom. Det handlar också om ett system med tydliga brister
            i uppdrag, kontrollfunktion och avsaknad av muskler för att möta
            denna företeelse.
          </note>
          <note>
            Vårt pensionssystem finns för att ge trygghet åt alla som har
            varit med och byggt upp vårt land och lagt grunden för vår välfärd.
            Det är en central del av den svenska modellen. Därför måste också
            pensionssystemet vara tryggt, enkelt, stabilt och framför allt
            pålitligt för dagens och framtidens pensionärer. Tyvärr ser det
            inte ut så i dag. I stället har premiepensionen, som är en del
            av pensionssystemet, varit en plats där oseriösa finansaktörer
            har tillåtits lura till sig stora pengar för att människor inte
            är experter på finansmarknaden.
          </note>
          <note>
            Pensionsmyndigheten såväl som Finansinspektionen har pekat på
            allvarliga brister med dagens system. Under en tid har systemet
            skakats av flera skandaler, och vi har sett exempel på hur människor
            har lurats på sin framtida pension genom orimligt höga avgifter
            och direkt dåliga placeringar. Ibland har det rent av varit kriminell
            verksamhet där fonder tömts på pengar. Pensionsmyndigheten ska
            inte behöva jaga pensionsmiljarder i skatteparadis. Det som har
            skett äventyrar förtroendet för hela pensionssystemet, och det
            är fullständigt oacceptabelt i ett trygghetssystem.
          </note>
          <note>
            Fru talman! Det är ingen hemlighet att vi socialdemokrater aldrig
            har älskat PPM. Men vi är också ett parti som tar ansvar för de
            överenskommelser vi ingår och den verklighet vi möter.
          </note>
          <note>
            Med pensionsspararnas bästa i fokus har vi drivit på för att
            PPM-systemet ska bli enklare, med större fokus på hållbarhet,
            med lägre avgifter och med bättre skydd mot oseriösa aktörer.
            Systemet bör i grunden reformeras.
          </note>
          <note>
            Utgångspunkten måste vara pensionsspararnas förutsättningar och
            intressen. Pension är ett obligatoriskt sparande. Därför måste
            alla människor kunna förlita sig på att systemet är tryggt. Du
            ska inte behöva vara finansexpert för att få en bra pension, och
            din pension ska absolut inte kunna stjälas.
          </note>
          <note>
            I dag är det inte ens 1 procent av pensionsspararna som gör ett
            val när de kommer in i premiepensionssystemet. Alltför många som
            väljer fonder gör det efter att ha kontaktats av aktörer som inte
            har spararens bästa för ögonen. Det går inte att ha kontroll på
            över 800 fonder spridda över hela världen – inte för myndigheterna
            och än mindre för den enskilda spararen.
          </note>
          <note>
            Det vi i dag gör i och med förslaget i SfU30, som vi yrkar bifall
            till, är förändringar av premiepensionssystemet som stärker den
            statliga kontrollen av fondtorget, höjer kraven på aktörerna och
            som en konsekvens också kommer att leda till ett minskat antal
            fonder. Samtidigt inför vi ett välkommet förbud mot marknadsföring
            och försäljning av tjänster och produkter på premiepensionsområdet
            via telefon.
          </note>
          <note>
            Fru talman! För att säkra tilltron till premiepensionen och hela
            pensionssystemet krävs trygghet och förutsägbarhet för spararna.
            Du ska inte behöva vara expert på aktier för att tryggt kunna
            spara till din pension. När staten står bakom ett system måste
            det också vara tryggt. Dagens beslut är det första i ledet att
            reformera premiepensionssystemet i syfte att ge bättre trygghet
            och högre framtida pensioner.
          </note>
          <note>
            Pensionsgruppen är överens om ett fortsatt arbete framöver som
            bland annat innehåller ett tydligare förval, ett upphandlat fondtorg
            och en särskild huvudman som ansvarar för att fondtorget hela
            tiden är tryggt och hållbart och har god kvalitet. Premiepensionen
            är en del av trygghetssystemet, som ska ge trygghet och skydd
            åt alla.
          </note>
          <note type="speaker">
            Anf. 3 LARS-ARNE STAXÄNG (M):
          </note>
          <note>
            Fru talman! Premiepensionen är inkomstgrundad och baseras på
            intjä ­ nade pensionsrättigheter i premiepensionssystemet. Alla
            svenska arbetsta ­ gare som är födda 1938 eller senare tjänar
            in till sin premiepension. För rätt till premiepension krävs att
            man har haft pensionsgrundande inkomst. En summa motsvarande 2,5
            procent av pensionsunderlaget sätts årligen in på ett premiepensionskonto
            hos Pensionsmyndigheten som är knutet till den enskilda individen.
            Pensionerna är livsvariga, och premiepensions ­ systemet är därför
            ett livslångt obligatoriskt pensionssparande.
          </note>
          <note>
            Premiepensionssystemet är ett fondförsäkringssystem med staten
            som försäkringsgivare. Kapitalet förvaltas i fonder och sköts
            av fristående fondförvaltare. Pensionsmyndigheten är andelsägare
            i de värdepappersfonder där medlen placeras, men det är den enskilde
            pensionsspararen som bestämmer hos vilka förvaltare medlen ska
            placeras och bär den finansiella risken för detta. Pengarna ska
            som sagt placeras i max fem fonder enligt den fördelning som den
            försäkrade bestämt. Om man inte gör ett val placeras man i förvalsalternativet
            Sjunde AP-fonden, det så kallade Såfa. Därefter ska Pensionsmyndigheten
            varje år föra över nya pensionsmedel till den fond eller de fonder
            som spararen senast angett för sitt sparande.
          </note>
          <note>
            Jag har sagt detta som en inledning till premiepensionssystemet,
            så att alla vet vad vi pratar om.
          </note>
          <note>
            Fru talman! Premiepensionen är en viktig del av pensionssystemet
            och har hittills varit en väldigt lyckad satsning. Avkastningen
            har varit hela 7,1 procent i genomsnitt sedan starten 1994–1995.
            Det är mycket mer än till och med vad prognosmakarna sa. Om det
            går bra blir det 6 procent, sa de.
          </note>
          <note>
            Detta är ingen garanti inför framtiden, men det indikerar en
            väldigt viktig sak. Det gör stor skillnad för framtida generationer
            om vi kan få en relativt hög avkastning. Den här avkastningen
            är mer än dubbelt så stor som i inkomstpensionssystemet. På 20,
            30, 40 år gör det stor skillnad för många grupper. Det behövs
            just för de här grupperna, som kanske är födda på 70 ‑ , 80- eller
            90-talet. Utredningar visar att pensionsnivåerna sjunker för dessa
            grupper om inga ändringar görs. Det är bra att det finns alternativ
            för dem som av olika skäl inte vill välja själva. Men detta är
            också en av de saker som vi framgent måste se över, så att risk
            och möjlighet till en bra tillväxt har bra balans efter ålder.
          </note>
          <note>
            Höstens val närmar sig, och man vill ha en allmän pensionsdebatt,
            även om detta handlar om premiepensioner. Nuvarande regering berömmer
            sig för att ha sänkt skatterna. Alliansregeringen sänkte totalt
            sett skatterna med 16,45 miljarder. Ibland låter det i debatten
            som att vi höjde skatterna från 2006. Så är det inte. Vi har också
            varit helt med på de skattesänkningar och pensionshöjningar som
            man har gett uttryck för. Det finns alltså ingen opposition mot
            detta. Pensionärerna ska ha sin del i vårt samhälle efter ett
            långt arbetsliv.
          </note>
          <note>
            Fru talman! Vi kan konstatera att det tillkommit ett antal fondförvaltare
            och fonder som uteslutande förvaltar PPM-kapital. Dessutom har
            det vid flera tillfällen inträffat händelser som har varit brottsliga
            beteenden. I flera fall har man använt metoder för att öka avgiften
            på ett vilseledande sätt. Så här kan vi inte ha det. Även om premiepensionssystemet
            i grunden har varit bra för pensionstagarna är det absolut inte
            godtagbart att några få fondbolag försöker kringgå systemen och
            berikar sig mer än vad som är stipulerat i raka avtal med Pensionsmyndigheten.
          </note>
          <note>
            Pensionsgruppen och regeringen har därför i stor enighet gett
            i uppdrag till Pensionsmyndigheten att inkomma med ett antal förslag
            för att minska och eliminera risken för att man tillförskaffar
            sig pengar och värden på ett otillbörligt sätt. Detta ledde fram
            till ett 30-punktsprogram, där vi gick igenom vilka konsekvenser
            förslagen skulle få om de genomfördes. Vi lyssnade också på de
            remissvar som kommit in.
          </note>
          <note>
            Det hela ledde fram till antagande av 29 av dessa förslag. Vi
            plockade bort ett förslag som hade stora nackdelar men inte gav
            någon större säkerhet. För att nämna några av förslagen handlar
            det om krav på visst minimikapital och en viss tids avkastningshistorik,
            krav på objektiv värdering, samma krav på fond i fonders underliggande
            fonder, restriktivitet i marknadsföringen, förtydligat straffansvar
            vid id-kapning, regelmässig granskning av firmatecknare, kontroll
            av riskbeteende bland fondbolagen och många fler åtgärder.
          </note>
          <note>
            Fru talman! Det totala kapitalet har växt mycket på senare år
            och är nu uppe i nästan 1 100 miljarder. Om 20 år kan kapitalet
            ha växt så mycket som till drygt 4 000 miljarder. Då är det också
            viktigt att man har en bra och säker organisation för att oegentligheter
            ska minimeras så mycket det går, utan att valfriheten för den
            enskilde g år förlorad. Därför är dessa 29 punkter ett första
            steg till förändring av premiepensionerna.
          </note>
          <note>
            Vi har också i likhet med de allra flesta myndigheter, bolag
            och organisationer i dag tagit in en punkt om hållbarhet, där
            fondförvaltare får ett krav på att lämna hållbarhetsinformation.
            Denna information ska också delges alla sparare för att de ska
            kunna göra adekvata val. Sverigedemokraterna har lämnat in en
            motion om att regeringen ska återkomma med ett nytt förslag i
            den här delen, nämligen motion 2017/18:4185. Jag yrkar avslag
            på den motionen.
          </note>
          <note>
            Fru talman! Slutligen yrkar jag bifall till förslaget i socialförsäkringsutskottets
            betänkande 2017/18:SfU30.
          </note>
          <note type="speaker">
            Anf. 4 RICKARD PERSSON (MP):
          </note>
          <note>
            Fru talman! Premiepensionssystemet är en del av våra trygghets
            ­ system. Det är en viktig pusselbit i det pussel av allmän pension,
            pensions ­ avtal, privat pensionssparande etcetera som tillsammans
            blir vår slutliga pension och som ska ge en ekonomisk trygghet
            när vi blir pensionärer. Då måste också PPM-systemet fungera tillfredsställande.
            Det tycker inte jag att det gör i dag.
          </note>
          <note>
            Pensionsgruppen har också konstaterat att det finns ett antal
            brister som måste åtgärdas. Det kan samtidigt sägas att PPM-systemet
            för många har fungerat väl och gett en god avkastning. Den bilden
            finns naturligtvis också. Men samtidigt vet vi att ungefär var
            tionde pensionssparare i premiepensionssystemet, som sätter in
            sina pengar där, får se sin besparing sjunka i värde, och därmed
            kan räkna med en försämrad pension. Det är inte ett tillfredsställande
            scenario i ett trygghetssystem.
          </note>
          <note>
            En del ser sin besparing sjunka i värde på grund av att de tar
            en medveten risk och så att säga spelar högt. Men en inte obetydlig
            del förlorar på grund av att de inte har kunskap och tycker att
            systemet är oöverskådligt och svårt eller för att de blir mer
            eller mindre lurade att placera i en dålig fond genom till exempel
            aggressiv telefonförsäljning. Därför är det viktigt för politiker
            och myndigheten att göra PPM-systemet så lättförståeligt och transparent
            som det bara går.
          </note>
          <note>
            Det är också så att premiepensionssystemet med alla dessa fonder
            som nu finns till viss del har förlorat sin legitimitet. Det visas
            av det faktum att det i dag är en extremt liten del av de nytillträdda
            pensionsspararna i sy ­ stemet som gör ett aktivt fondval. Det
            tycker jag säger en hel del. Det var också länge sedan det gjordes
            några större justeringar i systemet. Pensions ­ gruppen har ägnat
            mycket tid och många diskussioner åt hur PPM-systemet ska kunna
            bli bättre.
          </note>
          <note>
            Bristerna i systemet blev särskilt uppmärksammade då det framkom
            att det fanns oseriösa aktörer på PPM-fondtorget som inte hade
            pensionsspararnas bästa för ögonen utan agerade för sin egen vinnings
            skull. Vi har alla kunnat läsa om det i medierna. Det är Falcon
            Funds, Allra och fler aktörer som inte bara agerat oseriöst utan
            varit rena skojare och troligen också agerat rent kriminellt.
            Några av dem är nu föremål för Ekobrottsmyndighetens utredningar.
            Dessvärre har alldeles för många pensionssparare sett sina pengar
            gå upp i rök. Vi i Miljöpartiet tycker naturligtvis att det är
            helt oacceptabelt, och den uppfattningen tror jag att hela Pensionsgruppen
            delar.
          </note>
          <note>
            Man kan säga att politiken och ansvarig myndighet, Pensionsmyndigheten,
            har agerat utifrån en önskan om hur pensionsspararna borde agera.
            Men när spararna inte agerar så, bland annat beroende på ett oöverskådligt
            och svårbegripligt system, måste politiken helt enkelt tänka om.
            Ur den aspekten är det bra att vi nu lyfter fram det så kallade
            förvalsalternativet, det vill säga Sjunde AP-fondens förvaltning
            av pensionspengarna, som ett reellt alternativ. Det är ju trots
            allt så att det är där människor som vare sig vill eller kan ägna
            åtskillig tid åt att sitta och jämföra olika fonders avkastningshistoria
            eller till exempel avgifter väljer att mer eller mindre passivt
            placera sina pensionsbesparingar. Sjunde AP-fonden, förvalsalternativet,
            har över tid visat sig vara ett bra alternativ då det har gett
            en ganska god avkastning. Politiken och systemet måste anpassa
            sig till det.
          </note>
          <note>
            Vi lägger nu här i dag fram förslag på ett antal åtgärder till
            förbättringar i PPM-systemet som utgår från Pensionsmyndighetens
            så kallade 30 ‑ punktslista. Pensionsgruppen kommer sedan ytterligare
            att initiera oli ­ ka utredningar för att få ett mer lättförståeligt
            och enkelt PPM-sparande. Arbetet är inte klart i och med dagens
            debatt och beslut. Vi fortsätter det arbetet i Pensionsgruppen.
          </note>
          <note>
            I sammanhanget vill jag ändå passa på att ge en eloge till Pensionsmyndigheten
            som på tämligen kort tid tog fram ett omfattande åtgärdsprogram,
            inte minst för att säkra upp för oseriösa aktörer på fondtorget.
            Det har myndigheten gjort ganska bra. Av alla punkter till förbättringar
            i systemet – jag ska inte nämna alla här – vill jag särskilt lyfta
            fram att vi nu stoppar möjligheten till aggressiv telefonförsäljning
            där pensionssparare har riskerat att luras in i dåliga fonder
            med höga avgifter och dålig avkastning. Det krävs nu faktiskt
            ett egenhändigt underteckna t godkännande vid flytt eller byte
            av fonder. Det har inte krävts innan, vilket är ganska förvånande.
          </note>
          <note>
            Som miljöpartist vill jag naturligtvis särskilt peka på att ett
            fondavtal om att få finnas på premiepensionssystemets fondtorg
            ska innehålla villkor om hållbarhetsarbete vid fondförvaltning
            där man tar hänsyn till miljömässig och social hållbarhet. Det
            tycker vi i Miljöpartiet är jättebra.
          </note>
          <note>
            Fru talman! Med detta vill jag yrka bifall till utskottets förslag
            i betänkandet.
          </note>
          <note type="speaker">
            Anf. 5 SOLVEIG ZANDER (C):
          </note>
          <note>
            Fru talman! För mig belyser förslaget verkligen det som är angeläget
            för mig och Centerpartiet. Det är att man själv ska kunna påverka
            sin pen ­ sion och det utfall man får den dagen man blir senior
            och slutar arbeta. Någon allmänpolitisk debatt om pensionssys
            temet tänker jag inte ha här. I dag handlar det om premiepensionen
            och hur vi ska få den förbättrad.
          </note>
          <note>
            Jag vill direkt besvara det som Rickard Persson från Miljöpartiet
            sa om att det var negativt att själv agera i premiepensionen och
            själv bestämma vilken fond man vill förvalta sina pensionspen
            gar i. Vi vet i dag att 94 procent av dem som har placerat sina
            pengar i fonder på fondtorget har fått en bättre inkomstpension
            än från systemet. Det stämmer inte att det är negativt. Det finns
            vissa negativa fonder. De personer som har förlorat är de som
            har spelat, skulle jag vilja säga, på olika alternativ.
          </note>
          <note>
            I dag handlar det om att förbättra premiepensionen och göra den
            mer rättssäker. Tanken på att vi skulle få e n premiepension –
            en del på 2 ½ procent – att själva bestämma över och möjliggöra
            att få en bättre pension uppkom när vi gjorde om vårt pensionssystem
            i början på 1990-talet. Vi hörde från Lars-Arne Staxäng att i
            dag var marknadsvärdet på de pengar som finns i premiepensionen
            1 000 miljarder. Om bara 20 år kommer det att vara 4 900 miljarder.
            Det är skillnad det!
          </note>
          <note>
            Sparande till pensionen är långsiktigt. Det betyder att det är
            våra barn, och framför allt barnbarn när man är i min ålder, som
            kommer att få del av de pengar som finns på fondtorget om man
            är med och placerar sina pengar där. Vi har haft olika diskussioner
            om premiepensionens vara eller inte vara. Men i vår gemensamma
            överenskommelse i Pensionsgruppen som vi visade i december kommer
            premiepensionen att vara kvar, och det kommer att finnas många
            olika fonder att välja på. I samband med att det blev skandaler
            och oegentligheter och rent av kriminella fonder på fondtorget
            som erbjöds till allmänheten reagerade vår nuvarande statsminister,
            Stefan Löfven, och sa att han var redo att överge premiepensionen.
            Det vill inte vi från Centerpartiet vara med om. Däremot ska vi
            göra systemet rättssäkert, och det är det som dagens debatt handlar
            om.
          </note>
          <note>
            Vi ska fortsätta att ha ett öppet fondtorg med många olika fonder
            att välja mellan. Men vi ska se till att det blir säkert. Vi ska
            ställa krav på vilka som får placera sina pengar där när det gäller
            hur mycket muskler, pengar och andra fonder de har att förvalta
            som visar att de också kan behandla pensionsfonder. Det gäller
            alltså förvaltningen, och det gäller som sagt att det finns en
            verksamhet som är och som historiskt sett har varit seriös.
          </note>
          <note>
            Det betyder att ingen ska kunna lura personer per telefon att
            placera sina pengar i fonder. Det är viktigt med rådgivning och
            att man ska kunna skriva under med sin egenhändiga namnteckning
            om man gör byten. Det är därför vi föreslår ett förbud mot telefonförsäljning
            av fonder.
          </note>
          <note>
            Det finns en viktig del i förslaget: Pensionssystemet ska vara
            hållbart. Självklart gäller det ur miljöhänsyn, men hållbarheten
            handlar också långsiktigheten i att placera sina pengar på fondtorget.
            Långsiktigheten handlar om att veta att man från den första dag
            man arbetar ska kunna placera sina pengar och medvetet kunna göra
            ett val för att påverka sin pension. Detta är viktigt. Då måste
            det finnas en långsiktighet och en hållbarhet i att pen ­ sionssystemet
            fungerar som det gör och att vi ska ha fonder.
          </note>
          <note>
            Från Centerpartiets sida är vi övertygade om att Såfa – det ansvar
            som staten har för att förvalta pengar när man inte placerar själv
            – ska finnas kvar och vara viktigt. Men vi ska också kunna påverka
            själva och vara aktiva på fondtorget. Därför, fru talman, är det
            angeläget att i detta sammanhang nämna att informationen till
            våra ungdomar om denna möjlighet är viktig.
          </note>
          <note>
            Det är viktigt med information till allmänheten över huvud taget
            om att denna möjlighet finns, om hur och vad man gör och om att
            det inte är speciellt svårt.
          </note>
          <note>
            Med detta yrkar jag bifall till utskottets förslag i betänkandet
            och avslag på Sverigedemokraternas motion.
          </note>
          <note type="speaker">
            Anf. 6 RICKARD PERSSON (MP) replik:
          </note>
          <note>
            Fru talman! Solveig Zander sa att jag är negativt inställd till
            att människor gör egna val på fondtorget. Det är inte riktigt
            sant. Solveig Zander kanske noterade – eller kanske inte noterade
            – att jag sa att det också finns en bild där PPM-systemet för
            många har fungerat väl och gett en god avkastning.
          </note>
          <note>
            Men man måste ändå säga att legitimiteten för systemet haltar
            när det är så extremt få människor, under 1 procent, som gör ett
            aktivt val på grund av att systemet är oöverskådligt, svårbegripligt
            och kanske inte i alla delar transparent. Då har vi ett problem;
            det tror jag att också Solveig Zander håller med om. Det är bland
            annat detta vi försöker åtgärda.
          </note>
          <note>
            Vi är överens i Pensionsgruppen om att vi genom de olika åtgärdsförslag
            vi nu lägger fram ska komma till rätta med en del av denna problematik.
            Då kanske en del känner sig föranledda att göra aktiva val.
          </note>
          <note>
            Den bild du gav av min inställning var lite missvisande.
          </note>
          <note type="speaker">
            Anf. 7 SOLVEIG ZANDER (C) replik:
          </note>
          <note>
            Fru talman! Då missuppfattade jag Rickard Persson, och jag tar
            självklart tillbaka det jag sa.
          </note>
          <note>
            Men du sa nu att det är under 1 procent som gör aktiva val. Det
            beror på vad man menar med aktiva val. Det är en sak att man kommer
            in och väljer första gången. Men det är betydligt fler än 1 procent
            som sedan omplacerar och är aktiva på fondtorget. Ett aktivt val
            kan också vara att man vidhåller den placering man gjorde vid
            det första tillfället. Det är ett aktivt val, men det framgår
            inte att man har varit inne och flyttat på sina fonder. Det är
            alltså betydligt fler än 1 procent som gör ett aktivt val.
          </note>
          <note>
            Vi ska ha en legitimitet för det system vi har; det är viktigt.
            Det är precis därför vi gör om premiepensionen så att det blir
            en aktiv förvaltare och tydliga kriterier för när, var och hur
            man kan placera sina fonder på fondtorget. Det är otroligt viktigt,
            och om detta hoppas jag att vi är fullkomligt överens.
          </note>
          <note type="speaker">
            Anf. 8 RICKARD PERSSON (MP) replik:
          </note>
          <note>
            Fru talman! Ja, det är vi. Det är just därför vi lägger fram
            förslag om dessa åtgärder. Som jag sa tidigare är detta en del
            av processen att göra ett rimligare PPM-system. Denna process
            kommer att fortsätta. Diskussionerna i Pensionsgruppen kommer
            att fortsätta. Det finns andra förslag som ligger på gruppens
            bord för diskussion gällande ytterligare förbättringar av PPM-systemet
            på olika sätt.
          </note>
          <note>
            Arbetet fortsätter alltså, och vi är överens om detta. Jag har
            inget mer att tillägga, fru talman.
          </note>
          <note type="speaker">
            Anf. 9 SOLVEIG ZANDER (C) replik:
          </note>
          <note>
            Fru talman! Det är därför det är så viktigt – och det vill jag
            verkligen att Miljöpartiet ska hålla med om – att vi får mycket
            bättre information om att premiepensionen finns, om att vi kan
            välja själva och om att det ger en mycket större och bättre möjlighet
            till att få en högre pension.
          </note>
          <note>
            Där brister samhället i dag. Vi har i dag ingen information på
            gymnasiet till ungdomar som står beredda att ge sig in arbetslivet
            om att denna möjlighet finns. Det finns inte heller någon information
            om hur man går till väga.
          </note>
          <note>
            Om vi vill att det ska bli fler som är aktiva – och med det menar
            jag att man förvaltar sina pengar på fondtorget – måste vi medverka
            till att alla i samhället vet och förstår att denna möjlighet
            finns och att de kan utnyttja den.
          </note>
          <note>
            Jag tror uppriktigt sagt inte att Miljöpartiet har någonting
            emot det. Men det är viktigt att vi också driver detta i Pensionsgruppen
            och inte bara talar om kriterier, översyn och så vidare. Vi måste
            också driva på för en omfattande samhällsinformation om den viktiga
            möjligheten att placera sina pengar på fondtorget. Valfrihet och
            möjligheter att själv påverka är A och O för Centerpartiet.
          </note>
          <note type="speaker">
            Anf. 10 BARBRO WESTERHOLM (L):
          </note>
          <note>
            Fru talman! Jag har sagt det tidigare i kammaren, och jag upprepar
            det: Jag är stolt över att vi i början av 90-talet nådde en blocköverskridande
            överenskommelse om att skifta ett finansiellt instabilt pensionssystem
            till ett finansiellt stabilt system.
          </note>
          <note>
            Sedan handlar det naturligtvis om att följa hur det går för individerna
            som är i detta system. Det innehåller en del som vi inte hade
            prövat förut. Det är det som vi diskuterar i dag, nämligen premiepensionen.
            Syftet var att människor skulle känna att de rådde över och hade
            makt och inflytande över placeringen av en del av detta under
            livet växande kapital.
          </note>
          <note>
            Till en början skulle hälften, 9 procent, sättas av till premiepension.
            Men vi, bland andra Liberalerna, kände att det här var en väldigt
            stor del av pensionen som skulle placeras i något som vi inte
            hade prövat förut. Vi landade därför på 2 ½ procent, och det tror
            jag var mycket klokt.
          </note>
          <note>
            Vi ser att i huvudsak har det här varit en framgång. Det har
            varit lycko ­ samt att möjligheten har funnits för människor att
            själva placera sina pengar. Men vi har också fått se avarter,
            och det är de avarterna, de krimi ­ nella avarterna, vill jag
            mena, som vi råder bot på i det beslut vi ska ta i riksdagen.
            Jag yrkar därför bifall till förslaget i SfU30 och avslag på mo
            ­ tionen.
          </note>
          <note>
            Jag ska inte upprepa vad det är för säkerhetsåtgärder som vi
            har satt in, för det har tidigare talare gått in på, men jag tror
            att vi har kommit väldigt långt nu i att garantera människor att
            de här pengarna inte kommer att bli så att säga kriminellt behandlade.
            Det är viktigt att också gå vidare och täppa till ytterligare
            hål som kan upptäckas och att allmänheten känner att vi har argusögon
            på vad som händer här. Detta ska sedan utvecklas vidare, och vi
            ska göra ändringar i andra delar av pensionssystemet. Men det
            är inte det som dagens debatt handlar om.
          </note>
          <note>
            Jag vill säga en sak till när det gäller premiepensionen. Jag
            tror att det är en fördel att man redan tidigt i livet, genom
            att tvingas sätta sig in i vad detta med premiepensionssystem
            betyder, börjar fundera över vad som egentligen händer med pensionen.
            De flesta ungdomar tycker att pensio ­ nen ligger så himla långt
            bort och att den inte är något att fundera över. Intresset är
            minimalt hos många. Men kanske, genom att man här måste göra ett
            eget aktivt val, blir det några som ändå sätter sig in i det hela
            och inser att det är livsinkomsten som blir avgörande. De kanske
            också hör hur mor- och farföräldrar diskuterar vilken pension
            de har och de svårigheter som finns. Kanske de då inser vad det
            innebär att börja jobba så tidigt som möjligt och också funderar
            över hur man disponerar sin ekonomi i övrigt.
          </note>
          <note>
            Med detta sagt yrkar jag alltså bifall till förslaget i det här
            betänkandet. Jag är övertygad om att Pensionsgruppen fortsätter
            att följa utvecklingen i alla de delar som pensionssystemet handlar
            om, för det behövs förbättringar lite här och var. Det har vi
            hört i ett av inläggen tidigare i dag.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 11.)
          </note>
          <note>
            § 4 Utökade möjligheter till arbetsplatsinspektioner
          </note>
          <note>
            Socialförsäkringsutskottets betänkande 2017/18:SfU26
          </note>
          <note>
            Utökade möjligheter till arbetsplatsinspektioner (prop. 2017/18:176)
          </note>
          <note>
            föredrogs.
          </note>
          <note type="speaker">
            Anf. 11 PAULA BIELER (SD):
          </note>
          <note>
            Fru talman! Jag vill inledningsvis yrka bifall till reservation
            1.
          </note>
          <note>
            Vi ska nu debattera ett betänkande om utökade möjligheter till
            arbetsplatsinspektioner. I grund och botten är det bra och nödvändiga
            förändringar som genomförs och som handlar om att man har en möjlighet
            att inspektera så att de som arbetar på våra arbetsplatser i Sverige
            har rätt att vistas i landet och har rätt att arbeta här. Det
            är en självklarhet att det är så det ska gå till. Det är också
            viktigt att man har möjlighet att göra den här sortens inspektioner
            utan att föranmäla detta, för det tjänar kanske inte alltid så
            mycket till annars. Att bara titta på villkor som uppstår när
            man väl är på plats eller vilka som är närvarande då ger inte
            riktigt samma möjligheter som vid oannonserade inspektioner.
          </note>
          <note>
            Från Sverigedemokraternas sida har vi valt att lägga en följdmotion
            rörande detta ändå. Det handlar om en liten, liten förändring
            som vi skulle ha velat se i lagstiftningen. Nu föreslås att man
            ska få göra oannonserade arbetsplatsinspektioner, men de ska endast
            få göras inom vissa verksamhetssektorer, nämligen sådana som i
            förväg har identifierats och som lyder under ett EU-direktiv om
            vilka kriterier som ska få gälla. Det ska vara risksektorer där
            man vet att det är vanligt förekommande att personer arbetar trots
            att de inte har rätt att vistas i landet.
          </note>
          <note>
            Det kan tyckas klokt vid en första anblick att man begränsar
            sig till de områden där man vet att det är en hög risk för detta.
            Men det är fortsatt så, som bland annat påtalas av Advokatsamfundet
            i remissvaret, att det skick ­ ar ganska märkliga signaler till
            aktörer inom andra branscher som då vet att de är safe och inte
            behöver oroa sig för arbetsplatsinspektioner. Det finns också
            påtagliga risker för att man som oseriös arbetsgivare kanske byter
            bransch för att kunna hålla liv i möjligheten att utnyttja våra
            system och människor i förekommande fall. Det kan också finnas
            enstaka arbetsgivare som verkar utanför de här riskbranscherna
            men som man har fått vissa tecken på att man bör undersöka, men
            då har man inte möjlighet till det eftersom just den arbetsgivaren,
            den här företagaren, verkar utanför de branscher som man har identifierat
            i förväg. Då står man där och måste försöka lösa detta på annat
            sätt. Vi tycker inte att det är rimligt, utan det måste givetvis
            kunna gå att agera snabbt och utreda och inte på detta vis skicka
            märkliga signaler.
          </note>
          <note>
            Det här skapar egentligen också ett steg av onödig byråkrati,
            skulle man kunna säga. Man motiverar det här med att polisen ska
            kunna genomföra sina prioriteringar och allokera sina resurser
            korrekt. Det utgår jag från att polisen gör ändå. Vad det här
            innebär är ett extrasteg. Det är fortfarande polisen själv som
            ska bestämma och identifiera de här bransch ­ erna, visserligen
            enligt vissa direktiv, men det är fortfarande myndigheten själv
            som avgör.
          </note>
          <note>
            Det här är något som andra remissinstanser har påtalat men kanske
            åt andra hållet – de vill att om man ska begränsa det här ska
            det vara tydligt begränsat i lagen vilka verksamheter som man
            får göra arbetsplatsinspek ­ tioner på och vilka man inte får
            göra det på för att man ska ha tydliga förutsättningar som arbetsgivare
            och veta vad som gäller. Vi menar att även där är det rimligt
            att man har samma villkor för alla arbetsgivare, det vill säga
            det är möjligt att göra arbetsplatsinspektioner överallt och när
            som helst. Det ska inte finnas onödiga steg av byråkrati där polisen
            först måste besluta om att rikta in sig på den specifika branschen
            för att sedan rikta in sig mer inom själva verksamheten, utan
            vi utgår från att polisen själv har kompetensen att prioritera
            behoven och allokera sina resurser. Det är i princip det man säger
            också när det gäller att det är polisen som ska identifiera de
            här risksektorerna, alltså att polisen vet hur det ska prioriteras
            och identifieras. Det finns ingenting som säger att de inte kommer
            att göra ens så. Det borde rimligtvis kunna gå att via regleringsbrev
            eller något uppmana till att fokus självklart ska ligga på dessa
            sorters branscher, men j ag ser inte riktigt att man har förklarat
            varför en uteslutning av möjligheten att genomföra inspektioner
            på andra håll och inom andra verksamheter skulle behövas.
          </note>
          <note>
            Fru talman! Jag yrkar alltså bifall till Sverigedemokraternas
            reserva ­ tion om att stryka ett litet andra stycke så att arbetsplatsinspektioner
            kan få genomföras överallt.
          </note>
          <note type="speaker">
            Anf. 12 CHRISTINA HÖJ LARSEN (V):
          </note>
          <note>
            Fru talman! Gemensamt för papperslösa är att de befinner sig
            i en extremt otrygg och utsatt situation. De tvingas leva gömda
            i ständig rädsla för att bli upptäckta, omhändertagna och utvisade.
            De är här av en mängd olika skäl och är ofta helt utlämnade till
            arbetsmarknadens skuggsida där skrupelfria arbetsgivare inte drar
            sig för att utnyttja deras situation. Många tvingas arbeta till
            mycket låga löner och under usla arbetsvillkor med långa arbetsdagar
            och veckor, bristande säkerhetsutrustning med mera.
          </note>
          <note>
            Det finns många vittnesmål om hur papperslösa har utnyttjats
            för löner långt under kollektivavtalets miniminivåer och till
            omänskliga villkor i övrigt. Av rädsla för att förlora sin försörjning
            och skickas ut ur landet vågar få papperslösa vända sig till myndigheterna
            och än mindre kräva sin rätt gentemot den arbetsgivare som utnyttjar
            dem. Hotet att bli angiven till gränspolisen är för stort.
          </note>
          <note>
            Utöver det mänskliga lidande som utnyttjandet av papperslösa
            innebär bidrar det även till en osund konkurrens på arbetsmarknaden
            och mellan företag. Arbetsgivare som betalar kollektivavtalsenliga
            löner har svårt att konkurrera med arbetsgivare som bara betalar
            en bråkdel av detta i lön. Seriösa arbetsgivare med sjysta löner
            och villkor riskerar att konkurreras ut av oseriösa arbetsgivare.
            Det finns därför all anledning i världen att förändra lagstiftningen
            för att stävja den här utvecklingen. Men Vänsterpartiet tycker
            ändå att delar av regeringens förslag inte är helt rätt väg att
            gå. Det gäller tre punkter.
          </note>
          <note>
            För det första: I propositionen föreslås att Polismyndigheten
            ska få utökade möjligheter att genomföra arbetsplatsinspektioner
            för att motverka att arbetsgivare anställer personer som saknar
            rätt att arbeta här och för att förhindra att människor utnyttjas.
            Det framstår närmast som att det bara är av omsorg om de papperslösa
            som regeringen lägger fram förslaget.
          </note>
          <note>
            Vänsterpartiet kan dock konstatera att så inte är fallet. Om
            regeringen på allvar hade haft för avsikt att motverka utnyttjande
            av papperslösa borde man ha lagt fram en hel del andra förslag.
          </note>
          <note>
            Av propositionen framgår tydligt att polisen i samband med dessa
            inspektioner har rätt att genomföra inre utlänningskontroll om
            det framkommer skäl för att genomföra en sådan. Om polisen har
            skäl för att besluta om inre utlänningskontroll är den som omfattas
            av kontrollen skyldig att överlämna pass eller andra handlingar
            som visar att hen har rätt att vara i Sverige.
          </note>
          <note>
            Syftet med förslaget är alltså inte enbart att upptäcka och lagföra
            oseriösa arbetsgivare som anställer och utnyttjar papperslösa.
            Förslaget ger även polisen utökade möjligheter att i samband med
            arbetsplatsinspektion genomföra inre utlänningskontroll i syfte
            att upptäcka, omhänderta och utvisa papperslösa. Mycket riktigt
            presenterades förslaget också första gången som en del av regeringens
            strategi för ett bättre fungerande återvändande.
          </note>
          <note>
            Vänsterpartiet anser att det endast är de arbetsgivare som anställer
            och utnyttjar papperslösa som bör vara föremål för polisens arbetsplatsinspek
            ­ tion – inte de papperslösa. Det är arbetsgivaren som bör lagföras
            och tilldelas straff och sanktion – inte de papperslösa. Om regeringen
            på allvar vill förändra situationen för papperslösa arbetstagare
            på den svenska arbetsmarknaden bör fokus ligga på arbetsgivarna.
          </note>
          <note>
            TCO konstaterade följande i en artikel om förslaget:
          </note>
          <note>
            ”Att göra det svårare för exploaterande arbetsgivare att komma
            undan är helt rätt. Men om man menar allvar med att motverka utnyttjande
            är dagens inspektioner och regelverk felkonstruerade. Eftersom
            den papperslösa riskerar utvisning till följd av inspektionerna
            kan de inte utöva de rättigheter som samma lagstiftning ger dem.
          </note>
          <note>
            Det är helt enkelt omöjligt att stärka deras rättigheter med
            samma åtgärder som ska sätta dit dem. Migrationskontrollen och
            kontrollen av arbetsgivare måste hållas åtskilda.”
          </note>
          <note>
            Vänsterpartiet håller helt med om detta. Utöver det faktum att
            reger ­ ingens förslag ger polisen utökade möjligheter att genomföra
            inre utlänningskontroller i syfte att upptäcka och utvisa papperslösa
            riskerar förslaget att leda till profilering och trakasserier
            av vissa grupper på arbetsmarknaden, oavsett legal status.
          </note>
          <note>
            För det andra, fru talman, håller Vänsterpartiet med regeringen
            om att det finns mycket starka skäl att höja den särskilda avgiften
            för arbetsgivare som utnyttjar papperslösa. Det nuvarande beloppet
            är för lågt, och en höjning av avgiften kan ha en avskräckande
            effekt.
          </note>
          <note>
            Men vi tycker också att andra åtgärder bör övervägas gentemot
            de arbetsgivare som anställer och utnyttjar papperslösa. Antalet
            påföljder för dessa arbetsgivare, i form av såväl den särskilda
            avgiften som andra straffrättsliga påföljder, är ganska lågt jämfört
            med antalet inspektioner som genomförs och antalet papperslösa
            som identifieras. Det finns goda skäl att se över lagstiftningen
            och titta på om det finns annat och mer att göra.
          </note>
          <note>
            Slutligen, för det tredje: Det finns ett antal förändringar i
            lagstiftningen som skulle underlätta för papperslösa att tillvarata
            sina rättigheter på arbetsmarknaden och göra det möjligt att komma
            åt de arbetsgivare som utnyttjar dem som billig arbetskraft.
          </note>
          <note>
            Utlänningslagen ändras så att den som har arbetat utan arbets-
            eller uppehållstillstånd avkriminaliseras. Dagens lagstiftning,
            där både arbets ­ givaren och den anställde kan straffas för det
            illegala arbetet, skyddar i praktiken de oseriösa arbetsgivarna.
          </note>
          <note>
            Vi menar att arbetsgivarna bör bära hela straffansvaret för själva
            anställningen. Det skulle förbättra möjligheterna för papperslösa
            att kräva löner och arbetsvillkor i enlighet med lagar och avtal
            samt att utnyttja rätten att få skadestånd och ersättning från
            arbetsgivaren. Vi återkommer till riksdagen med ett förslag om
            detta vid ett senare tillfälle.
          </note>
          <note>
            Dessutom bör lagstiftningen skärpas så att arbetsgivare som utnyttjar
            papperslösa till låga löner ska bli skyldiga att betala mellanskillnaden
            mellan den lön som de betalat ut och den lön som gäller i branschen.
            Arbetsgivaren ska kunna tvingas att betala skadestånd för kränkande
            behandling till den som har utnyttjats.
          </note>
          <note>
            Med detta, fru talman, ställer jag mig bakom reservation 2.
          </note>
          <note type="speaker">
            Anf. 13 PAULA BIELER (SD) replik:
          </note>
          <note>
            Fru talman! Tack, Christina Höj Larsen, för ett intressant anförande!
          </note>
          <note>
            Jag skulle vilja börja med att omformulera en av de första meningarna
            som sas. De som här kallas papperslösa har en sak gemensamt, nämligen
            att de vistas i landet utan rätt att vara här. De har antingen
            fått avslag på en ansökan om att vara här eller över huvud taget
            inte kontaktat svenska myndigheter om att de har tagit sig över
            våra gränser och nu vistas i vårt land.
          </note>
          <note>
            Det var ett anförande som var fullt av tal om deras rättigheter,
            som ska tas till vara. Det ställdes också en fråga om vad regeringen
            avser; gör man detta av omsorg om de papperslösa och för att man
            vill att deras situation ska förändras?
          </note>
          <note>
            Jag vet inte riktigt vad regeringen vill – de byter ju åsikt
            lite hur som helst – men jag vet att vi vill förändra situationen
            för dem som är här illegalt och som kallas papperslösa av Vänsterpartiet
            med flera. Vi vill nämligen att de inte ska vara här. Har man
            inte rätt att vistas i vårt samhälle ska man inte vara i vårt
            land. Vi tycker att det är en självklar del av att upprätthålla
            våra lagar och regler.
          </note>
          <note>
            Vi har faktiskt en reglerad invandring till Sverige. Det brukar,
            åtminst ­ one ibland, höras från Vänsterpartiet att även de står
            bakom att det ska vara någon form av reglerad invandring.
          </note>
          <note>
            Men mot bakgrund av det anförande vi precis har hört känner jag
            att det är befogat att än en gång fråga om Vänsterpartiet menar
            att vi ska ha en reglerad invandring. Menar Vänsterpartiet i så
            fall att den ska efterlevas? Och hur ska man göra detta om man
            konsekvent kallar dem som stannar trots ett avslagsbeslut papperslösa
            och talar om dem som personer som ska tas om hand?
          </note>
          <note type="speaker">
            Anf. 14 CHRISTINA HÖJ LARSEN (V) replik:
          </note>
          <note>
            Fru talman! Såvitt jag vet är samtliga partier i Sveriges riksdag
            för en reglerad invandring. Ofta säger man, lite slarvigt, att
            huruvida man är för eller emot reglerad invandring handlar om
            huruvida man vill att gränserna ska vara öppna eller stängda.
            Men det vi diskuterar i riksdagen är ju hur regleringen ska se
            ut; hur ska lagstiftningen se ut? Där har vi väldigt olika åsikter.
          </note>
          <note>
            Det som vi diskuterar i dag – när det gäller arbetskraftsinvandringen
            – handlar om hur och vad man ska göra för att människor inte ska
            utnyttjas på arbetsmarknaden. Det är detta som regeringen till
            synes har i fokus. Då är det ju intressant att diskutera vad som
            fungerar.
          </note>
          <note>
            Människor som är väldigt otrygga på arbetsmarknaden kommer inte
            att säga ett enda ord, fru talman, om vad de utsätts för. Den
            risk för utvisning som de löper är nämligen så mycket värre än
            det grova utnyttjande som de utsätts för dagligen. Kunskapen om
            detta är mycket bred och mycket entydig från fackligt håll.
          </note>
          <note>
            Det som vi pratar om är alltså vad som fungerar bra och vad som
            inte fungerar bra. Vänsterpartiets syn på den reglerade invandringen
            skiljer sig väldigt mycket från Sverigedemokraternas, och det
            är jag nöjd med.
          </note>
          <note>
            När det gäller arbetskraftsinvandringen har vi två tydliga krav.
            Det ena är en behovsbedömning, eller behovsprövning. Vi vill veta
            att det finns ett behov av arbetskraften, så att det inte bara
            är så att arbetsgivaren behöver billig arbetskraft. Det andra
            kravet är att det ska finnas ett bindande arbetserbjudande som
            gör att personen som anställs får de utlovade rättigheterna och
            möjligheterna tillgodosedda.
          </note>
          <note type="speaker">
            Anf. 15 PAULA BIELER (SD) replik:
          </note>
          <note>
            Fru talman! Tack, Christina, för svaret, även om det inte riktigt
            gav svar på alla mina frågor.
          </note>
          <note>
            Ja, vi har definitivt olika syn på hur själva regleringen ut;
            det kommer vi nog att ha under lång tid framöver. I vissa delar
            har vi liknande syn, och i ganska många delar har vi det inte.
          </note>
          <note>
            Men min fråga var egentligen denna: Ponera att Vänsterpartiets
            regler gällde för arbetskraftsinvandringen. Vore det i detta läge
            fortfarande rätt att kalla personer som stannar i landet trots
            att de enligt Vänsterpartiets regler inte har rätt till det för
            papperslösa? Vore det även i det läget rätt att tycka att man
            bara ska vara i kontakt med dem som underlättar för dessa personer
            att vistas i landet? Eller är det så att personer också kan begå
            fel genom att stanna i landet utan att ha rätt till det?
          </note>
          <note>
            Det är självklart så att det är svårare för den som riskerar
            att utvisas ur landet att berätta eller att klaga på sina arbetsvillkor.
            Det förstår jag också; det är en självklarhet. Samtidigt är det
            för mig en självklarhet att beslut som fattats och regler som
            ställts upp måste följas. Jag vill också ändra dem, men fram till
            att de har ändrats tänker jag inte behandla personer som att det
            vore andra regler som gällde.
          </note>
          <note>
            De regler som finns måste följas. Det är grundläggande i en rättsstat,
            menar jag. Det är därför som jag tycker att det är viktigt att
            genomföra fler arbetsplatsinspektioner, helst inom alla branscher
            – som föreslås i vår reservation – just för att man ska kunna
            hitta de felaktiga villkoren.
          </note>
          <note>
            Jag är medveten om att det är svårt för den personen, men jag
            är också medveten om att den person som arbetar här, trots att
            personen är medveten om att man saknar rätt till det, begår ett
            fel.
          </note>
          <note>
            Jag undrar: Menar Christina Höj Larsen att personer som stannar
            trots att de inte har rätt till det inte gör något fel alls?
          </note>
          <note type="speaker">
            Anf. 16 CHRISTINA HÖJ LARSEN (V) replik:
          </note>
          <note>
            Fru talman! Även i Vänsterpartiets Sverige kommer det att finnas
            papperslösa. Även med Vänsterpartiets regler kommer det att finnas
            människor som av olika skäl finns kvar i landet.
          </note>
          <note>
            Jag ber oss alla att fundera över alternativen, fru talman. Alternativet
            är ett samhälle med så stark repression att vi alltid vet var
            alla är. Alternativet är ett samhälle där människor, så snart
            tillståndet går ut, på något sätt förvaras eller fängslas. Alternativet
            är en repression som är så stark att polisen hela tiden ska befinna
            sig på arbetsplatser.
          </note>
          <note>
            Jag hyser ingen som helst tvekan om att Sverigedemokraterna gärna
            vill ha ett väldigt auktoritärt och repressivt samhälle. Det tycker
            jag framgår av samtliga förslag, också av det senaste förslaget
            om att människor begår lagbrott om de hjälper sina medmänniskor.
            Det skulle också innebära en omfattande repression, en omfattande
            kontroll av varandra i samhället. Jag vill inte ha ett sådant
            samhälle.
          </note>
          <note>
            Jag vill ha ett fritt och öppet samhälle. Jag vill att vår polis
            och lagstiftning ska användas för verkliga brott och inte för
            att jaga och kontrollera människor. Det kommer jag och Vänsterpartiet
            att fortsätta att kämpa för. Jag är övertygad om att Paula Bieler
            kommer att göra exakt det motsatta.
          </note>
          <note type="speaker">
            Anf. 17 MATHIAS TEGNÉR (S):
          </note>
          <note>
            Fru talman! Tryggheten på jobbet ger människor trygghet i vardagen.
            Det är grunden för ett starkt samhälle.
          </note>
          <note>
            Därför är arbetet och arbetets villkor centralt i de allra flesta
            människors liv. Det formar oss, det ger oss möjligheter eller
            begränsar oss.
          </note>
          <note>
            Arbetet och arbetets villkor är centralt också för arbetarrörelsen
            och för oss socialdemokrater.
          </note>
          <note>
            Maktförhållandena på arbetsmarknaden avgörs av flera olika faktorer
            där facklig organisationsgrad och facklig styrka är viktiga.
          </note>
          <note>
            För oss socialdemokrater är det självklart att alla som jobbar
            i Sverige ska ha goda villkor och en lön som det går att leva
            på.
          </note>
          <note>
            Internationell handel och öppenhet gentemot andra länder är avgörande
            för vårt välstånd. Men den fria rörligheten inom EU eller utanför
            EU betyder inte att det är fritt fram att utnyttja människor som
            kommer till Sverige för skydd eller för att arbeta.
          </note>
          <note>
            Konkurrens mellan företag ska bygga på kompetens och inte på
            inte på dåliga arbetsförhållanden.
          </note>
          <note>
            Fru talman! Otrygga anställningar har fått fäste inom ett antal
            bransch ­ er i Sverige. Inom delar av arbetsmarknaden kan man
            se en negativ förändring. Den utvecklingen riskerar att accelerera
            om inte arbetsmarknaden förändras och om vi inte stoppar oseriösa
            arbetsgivares utnyttjande av svart arbetskraft som inte har rätt
            att vistas i Sverige.
          </note>
          <note>
            Kort sagt måste vi ha ordning och reda på den svenska arbetsmark
            ­ na ­ den. Betänkande SfU26 Utökade möjligheter till arbetsplatsinspek
            ­ tioner handlar just om detta. Det handlar om människors trygghet,
            och det hand ­ lar om ordning reda på arbetsmarknaden.
          </note>
          <note>
            Fru talman! Jag vill ta chansen att yrka bifall till utskottets
            förslag i betänkandet och till propositionen.
          </note>
          <note>
            I Sverige finns det en viss grundläggande reglering av arbetsmarkna
            ­ den i lagstiftningen. I dag kan polisen göra kontroller i form
            av husrannsakan, om det finns skäl att misstänka brott.
          </note>
          <note>
            I och med den föreslagna lagändringen kommer polisen att få möjlighet
            att göra stickkontroller inom riskbranscher. Regeringens syfte
            är att ge Po ­ lismyndigheten utökade möjligheter att genomföra
            arbetsplatsinspek ­ tio ­ ner. Det är helt enkelt för att förebygga
            att arbetsgivare anställer personer som inte har rätt att vistas
            i Sverige. Denna förändring är riktig, viktig och nödvändig.
          </note>
          <note>
            Den arbetsgivare som har en utlänning anställd som saknar rätt
            att vistas eller arbeta i Sverige måste i dag betala en särskild
            avgift. I dag uppgår den avgift som ska betalas för varje anställd
            till ett halvt prisbasbelopp. Om överträdelsen har pågått längre
            än tre månader är avgiften ett helt prisbasbelopp.
          </note>
          <note>
            Förslagen i proposition en handlar om en fördubbling av avgifterna.
            De två förslagen – utökad rätt till inspektioner och fördubblad
            sanktionsavgift för oseriösa arbetsgivare – kommer att leda till
            en bättre ordning på den svenska arbetsmarknaden.
          </note>
          <note>
            Fru talman! Därför yrkar jag bifall till propositionen. Den skapar
            ordning och reda, den slår emot de oseriösa arbetsgivarna och
            den värnar den svenska modellen. Den svenska modellen ska utvecklas,
            inte avvecklas.
          </note>
          <note type="speaker">
            Anf. 18 PAULA BIELER (SD) replik:
          </note>
          <note>
            Fru talman! Tack, Mathias Tegnér! Vi håller i grunden med varandra
            i stora delar i det här avseendet. Men det som vi har yrkat på
            i vår reserva ­ tion är egentligen en smärre förändring, men den
            är inte obetydlig. Jag läser om propositionstexten och betänkandetexten,
            men jag har svårt att finna en motivering till att man avstyrker
            det som Ekobrottsmyndigheten lyfter fram, att det bör finnas en
            möjlighet att genomföra arbetsplats ­ inspektioner även i andra
            branscher än dem som kan identifieras enligt direktivets villkor.
            Sveriges advokatsamfund påtalar att det skickar märk ­ liga signaler
            till verksamheter inom andra branscher.
          </note>
          <note>
            Jag hittar ingen riktig motivering. Det närmaste jag hittar är
            att man säger att flest personer som inte har rätt att vistas
            i landet arbetar inom risksektorerna. Det är givet att det är
            risksektorer och att det är där som det finns störst behov. Men
            det innebär inte att det inte finns behov av att kontrollera andra
            branscher. Det innebär inte att det inte finns några risker att
            anställa även inom andra branscher. Det innebär definitivt inte
            något svar på farhågan om att man skickar märkliga signaler när
            man begränsar sig till vissa branscher. Det skickar en signal
            om att det inte kommer att genomföras några kontroller i andra
            branscher, att man inte värderar kontrollerna av dessa branscher
            lika högt.
          </note>
          <note>
            Jag efterfrågar en motivering till att man vill begränsa möjligheten
            till arbetsplatsinspektioner på det här sättet att hela branscher
            måste identifieras. Det möjliggör för enstaka branscher att systematiskt
            byta bransch för att undvika kontroll i stället för att regeringen
            helt enkelt kan styra via regleringsbrev och annat.
          </note>
          <note>
            Självklart ska prioriteringen vara riskbranscher, men det ska
            vara möjligt överallt.
          </note>
          <note type="speaker">
            Anf. 19 MATHIAS TEGNÉR (S) replik:
          </note>
          <note>
            Fru talman! Vi socialdemokrater tycker, som sagt, att ordning
            och reda måste råda på svensk arbetsmarknad. Det måste också råda
            i lagstiftningsarbetet.
          </note>
          <note>
            Som jag ser det är det rimligt att höja avgifterna för oseriösa
            arbetsgivare som anställer personer som inte har rätt att vistas
            i vårt land. Där är vi också eniga.
          </note>
          <note>
            Vi tycker också att det är rimligt att polisen får utökade resurser
            och möjligheter att genomföra stickkontroller just i riskbranscher.
          </note>
          <note>
            Men som Paula Bieler och Sverigedemokraterna föreslår och dessutom
            beskriver som en liten förändring – vilket faktiskt inte är med
            sanningen överensstämmande, tycker jag – att man ska kunna göra
            stickkontroller på hela arbetsmarknaden skulle i princip innebära
            att polisen kan göra husrannsakningar över hela den svenska arbetsmarknaden
            utan att misstänka brott.
          </note>
          <note>
            En sådan förändring är orimlig och oproportionerlig. Det som
            händer här är att man som en tjuv om natten förändrar viktiga
            principer som är centrala i rättsstaten, till exempel att det
            ska finnas skälig misstanke som grund för att genomföra en husrannsakan.
          </note>
          <note>
            Att då göra en förändring på hela arbetsmarknaden innebär ganska
            stora risker, och det finns ingenstans en beskrivning av att det
            mer effektivt skulle bekämpa den kriminalitet som vi faktiskt
            är eniga om att vi vill bekämpa.
          </note>
          <note>
            Kort sagt: Anledningen till att vi inte bifaller det som du föreslår
            är att det inte förefaller vara verksamt. Däremot är det orimligt
            och oproportionerligt.
          </note>
          <note type="speaker">
            Anf. 20 PAULA BIELER (SD) replik:
          </note>
          <note>
            Fru talman! Tack, Mathias Tegnér, för det svaret! Det hade varit
            intressant att ha med det i både proposition och betänkande. Det
            är väl något man kan ta med sig framöver, om man fortsatt sitter
            i regeringsställning: att man kanske mer tydligt ska svara på
            remissinstanser och motioner.
          </note>
          <note>
            Men jag tycker fortfarande att det inte är heltäckande. Ja, det
            öppnar för stickkontroller överallt, men man kan ju fortsatt styra.
            Självfallet ska man rikta in sig och prioritera. Jag tycker samtidigt
            att detta är viktigt. Det finns remissinstanser som säger att
            man ska veta vad som gäller. Det är fortfarande myndigheten ensam
            som ska avgöra vilka som är riskfaktorer, och det behöver inte
            annonseras någonstans. Det kommer alltså fortfarande att ske plötsligt
            på sina håll.
          </note>
          <note>
            Men man kommer då efter ett tag att kunna identifiera var detta
            sker. Den enda skillnad jag egentligen kan se är att det blir
            ett extra fördröjningssteg och möjligheter för oseriösa arbetsgivare
            att skifta branscher. Det finns också en möjlighet att man kanske
            inte uppdaterar sig om var riskfaktorerna finns för att man begränsar
            sig till att genomföra kontroller inom de branscher som man redan
            har identifierat som riskbranscher. Och det skickar fortsatt signaler
            om att man kontrollerar vissa branscher mer än andra.
          </note>
          <note>
            Det är klart att det kommer att få följdeffekter. Jag har oerhört
            svårt att se hur man inte kan förstå vikten av signalpolitik,
            inte minst efter de uttal ­ anden som man gjort de senaste åren
            när man har börjat inse hur det är med vissa omständigheter i
            alla fall.
          </note>
          <note>
            Min fråga kvarstår egentligen. Hur man än vänder och vrider på
            det blir det en inskränkning i rätten att undslippa husrannsakan,
            så att säga. Det sker ändå, och det behöver inte förannonseras.
            Men effekten av att man måste ta ett extra beslut inom myndigheten
            blir ju bara ett byråkratiskt förlängningsbeslut. Det ger en möjlighet
            att flytta branscher, men det är fortfarande en möjlighet att
            det sker när som helst.
          </note>
          <note type="speaker">
            Anf. 21 MATHIAS TEGNÉR (S) replik:
          </note>
          <note>
            Fru talman! Jag tyckte nästan att Paula Bieler med emfas argumenterade
            för att regeringens proposition är rimlig. Det är ju precis så:
            Man har i dag möjligheten att prioritera inom Polismyndigheten.
            Det är Polismyndigheten som redan i dag ska göra den prioriteringen.
            Det är nämligen kopplat till redan befintlig lagstiftning.
          </note>
          <note>
            Det som görs handlar om att myndigheten som helhet måste fatta
            beslut om var man gör prioriteringar. Det är ett sätt att hindra
            att godtycke smyger sig in i detta agerande. Det handlar just
            om det skäl som Paula Bieler argumenterade för. I praktiken ger
            detta Polismyndigheten lika goda verktyg som det förslag som ni
            har, men det här förslaget är mer rättssäkert.
          </note>
          <note>
            Kort sagt: Regeringens proposition är välavvägd. Er förändring
            är orimlig och oproportionerlig. De avvägningar som är svåra i
            det här fallet handlar om detta: Å ena sidan ska man ta krafttag
            i kampen mot organiserad brottslighet och för ordning och reda
            på arbetsmarknaden. Å andra sidan vill man inte ge carte blanche
            för att genomföra stickprov på hela arbetsmarknaden. Det är rimligt
            att Polismyndigheten som helhet tar beslut om vilka branscher
            som är riskbranscher.
          </note>
          <note>
            Nota bene – jag vill säga det igen – det finns ingenting som
            tyder på att Sverigedemokraternas förslag är mer effektivt i kampen
            mot organiserad brottslighet, utan det är bara oproportionerligt
            i sina effekter.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 11.)
          </note>
          <note>
            § 5 Ny åldersdifferentiering inom underhållsstödet
          </note>
          <note>
            Socialförsäkringsutskottets betänkande 2017/18:SfU29
          </note>
          <note>
            Ny åldersdifferentiering inom underhållsstödet (prop. 2017/18:173)
          </note>
          <note>
            föredrogs.
          </note>
          <note type="speaker">
            Anf. 22 LINUS BYLUND (SD):
          </note>
          <note>
            Fru talman! Församlade ledamöter! Underhållsstödet är enligt
            min mening ett av de mest självklara stöden i vårt välfärdssystem.
            När relationen mellan föräldrar inte fungerar eller fungerar så
            dåligt att man inte kan komma överens om ekonomin måste det finnas
            ett skyddsnät, så att detta inte drabbar barnen.
          </note>
          <note>
            När människor som tagit ett gemensamt beslut att skaffa barn,
            vilket med få undantag på yttersta marginalen innefattar samtliga
            föräldrar, inte längre vill leva tillsammans finns det en rad
            praktiska och ekonomiska saker som föräldrarna måste lösa sinsemellan
            för att situationen i så liten utsträckning som möjligt ska drabba
            barnen eller barnet.
          </note>
          <note>
            Den här uppgiften löser många föräldrar alldeles utmärkt på egen
            hand. Man kommer överens om hur barnen ska bo, vad respektive
            förälder ska finansiera och så vidare. Detta kan tyckas självklart
            för många, men tyvärr fungerar det inte så för alla föräldrar.
            Tyvärr finns det många i övrigt vuxna och myndiga människor som
            inte hanterar denna uppgift.
          </note>
          <note>
            Orsakerna varierar naturligtvis från fall till fall, men resultatet
            blir i slutändan att barn riskerar att hamna i kläm. I de absolut
            flesta fall där barnet eller barnen lever tillsammans med endast
            en förälder är denna förälder en kvinna – en mamma. Det finns,
            vill jag poängtera, självklart fall där det är tvärtom, men det
            hör inte till vanligheterna. Det är primärt dessa föräldrar –
            ensamstående mammor, om man så vill – som underhållsstödet är
            till för.
          </note>
          <note>
            Fru talman! Att vara den förälder som barnet varaktigt bor hos,
            den så kallade boföräldern, innebär naturligtvis inte bara en
            ekonomisk svårighet. Det är boföräldern som kommer att dra hela
            eller åtminstone lejonparten av lasset under barnets uppväxt vad
            avser vab, föräldramöten, läkarbesök, tandläkarbesök och så vidare.
            Det är hundratals små saker som på gott och ont påverkar boförälderns
            vardag men även dennes ekonomi avseende saker som ska köpas in.
          </note>
          <note>
            Därför, menar Sverigedemokraterna, är det viktigt att underhållsstödet
            är väl avvägt och därmed kan utgöra ett stöd för de föräldrar
            som annars skulle ha svårt att få ekonomin att gå ihop. Vi välkomnar
            således den åldersdifferentiering som nu är föreslagen.
          </note>
          <note>
            Men, fru talman, vi menar att det finns mer att göra, framför
            allt på två punkter.
          </note>
          <note>
            De föräldrapar där den ena föräldern är boförälder och de ekonomiska
            mellanhavandena föräldrarna emellan sköts utan Försäkringskassans
            inblandning använder inte sällan nivån på underhållsstödet som
            mall för hur mycket den frånvarande föräldern ska betala till
            boföräldern. Det kan faktiskt vara rimligt i de fall då den frånvarande
            föräldern har en svag ekonomi. Men tyvärr används dessa nivåer
            även i fall där den frånvarande föräldern har goda möjligheter
            att bidra med mycket mer. Sverigedemokraterna vill därför att
            det grundligt utreds hur man på olika sätt ska kunna öka det ekonomiska
            ansvarstagandet för den frånvarande föräldern. Kort sagt: Det
            är inte rimligt att ekonomiskt utsatta mammor ska behöva driva
            civilrättsliga processer mot pappor som är höginkomsttagare och
            som ändå bara bidrar med absolut minimum.
          </note>
          <note>
            Vidare har Sverigedemokraterna i många år lyft förslaget om att
            indexera underhållsstödet, så att det automatiskt följer prisutvecklingen
            i samhället. Det fortsätter vi att göra. Med jämna mellanrum märker
            riksdag och regering att underhållsstödet halkat efter prisutvecklingen
            och att den summa som för några år sedan ansågs vara ett rimligt
            stöd nu inte räcker till. På det följer det diskussioner om tior
            och hundralappar för att man ska komma upp i samma reella stöd
            som tidigare.
          </note>
          <note>
            Jag har svårt att se några vettiga argument för att inte skyndsamt
            indexera underhållsstödet och på så sätt undvika risken för att
            det halkar efter.
          </note>
          <note>
            Fru talman! Jag vill avsluta med att yrka bifall till Sverigedemokraternas
            reservation.
          </note>
          <note>
            I detta anförande instämde Paula Bieler och Heidi Karlsson (båda
            SD).
          </note>
          <note type="speaker">
            Anf. 23 MARIE OLSSON (S):
          </note>
          <note>
            Fru talman! Jag vill börja med att yrka bifall till utskottets
            förslag i socialförsäkringsutskottets betänkande 29 om ny åldersdifferentiering
            inom underhållsstödet och avslag på motionen.
          </note>
          <note>
            Vi vet att behoven är olika för barn beroende på ålder och att
            kostnaderna därför ökar när barnen blir äldre. Det är därför vi
            tidigare har infört en åldersdifferentiering av underhållsstödet.
            Nu föreslår vi att det höjs ytterligare med 150 kronor per månad
            för barn som är mellan 11 och 14 år och med 350 kronor för barn
            som har fyllt 15 år. Underhållsstödet blir då 1 573 kronor per
            månad för barn som är under 11 år, 1 723 kronor per månad för
            barn som har fyllt 11 år och 2 073 kronor per månad när barnet
            har fyllt 15 år. Detta förslag till differentiering och ökningarna
            av beloppen gör att underhållsstödet bättre motsvarar de faktiska
            kostnaderna för barn i olika åldrar.
          </note>
          <note>
            Underhållsstödet är till för att garantera att de barn som har
            föräldrar som inte bor tillsammans får en viss försörjning från
            samhället när en förälder som är bidragsskyldig inte fullgör sin
            underhållsskyldighet.
          </note>
          <note>
            Underhållsstödet är ett stöd till barnet. Det är ett sätt att
            se till att alla barn garanteras en viss försörjning. Det är inte
            en generell inkomstförstärkning, utan det är barnets behov som
            ska täckas.
          </note>
          <note>
            Grunden är att föräldrar som inte bor tillsammans själva ska
            komma överens om underhåll till sina barn. I första hand är det
            föräldrarna själva som redan i dag har det ekonomiska ansvaret
            för sina barn. I första hand är det också redan så att föräldrarna
            har, och tar, det egna ansvaret. Underhållsstödet är till för
            de barn där det inte fungerar.
          </note>
          <note>
            Vi kan alla önska att det inte skulle behövas något underhållsstöd
            från samhället över huvud taget, men det vore totalt verklighetsfrånvänt.
            Föräldrar uppmuntras och uppmanas redan i dag att komma överens,
            men underhållsstödet är en garanti för barnet när det inte fungerar.
            Vi ska inte straffa barnen för att föräldrar inte kommer överens,
            inte tar sitt fulla ansvar eller inte har förmåga att betala.
            Här är det barnets rätt som ska vara prioriterad.
          </note>
          <note>
            Underhållsstödet är inte inkomstrelaterat, just utifrån att det
            är ett stöd till barnet. Det är till för att alla barn ska garanteras
            en försörjning och ska utgå från barnets behov, inte föräldrarnas.
            För oss är det en viktig del av den svenska modellen att det är
            barnens behov som är i centrum för underhållsstödet. Barns behov
            varierar med ålder, och därför är det här betänk ­ andet så viktigt
            för barnens rätt.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 11.)
          </note>
          <note>
            § 6 Lag om försäkringsmedicinska utredningar
          </note>
          <note>
            Socialförsäkringsutskottets betänkande 2017/18:SfU22
          </note>
          <note>
            Lag om försäkringsmedicinska utredningar (prop. 2017/18:224 delvis)
          </note>
          <note>
            föredrogs.
          </note>
          <note type="speaker">
            Anf. 24 JULIA KRONLID (SD):
          </note>
          <note>
            Fru talman! Vi ska nu övergå till en debatt om socialförsäkringsutskottets
            betänkande gällande en ny lag för försäkringsmedicinska utredningar.
            Jag vill börja med att yrka bifall till Sverigedemokraternas reservation.
          </note>
          <note>
            Fru talman! I dag utförs försäkringsmedicinska utredningar på
            begäran av Försäkringskassan inom ramen för tidsbegränsade överenskommelser
            mellan staten och Sveriges Kommuner och Landsting. För att skapa
            en sammanhållen lagstiftning om försäkringsmedicinska utredningar
            och stärka skyddet för de försäkrade som ska genomgå en försäkringsmedicinsk
            utredning föreslår regeringen att det ska införas en lag som innehåller
            bestämmelser om att landstingen ska tillhandahålla försäkringsmedicinska
            utredningar på begäran av Försäkringskassan.
          </note>
          <note>
            Utskottet och även Sverigedemokraterna står i stort bakom regeringens
            förslag till lag om försäkringsmedicinska utredningar. Det finns
            i dag flera brister, bland annat en osäkerhet om vilka lagar och
            bestämmelser som är tillämpliga. Variationerna ute i landet är
            påtagliga när det gäller hur många utredningar som begärts, och
            man har även sett samarbetsproblem mellan landstingen.
          </note>
          <note>
            Så som Inspektionen för socialförsäkringen i sitt remissvar framhåller
            kan det mycket väl vara så att den försäkrade tycker att det är
            ”tryggare och mer ’neutralt’” att bli utredd av hälso- och sjukvårdspersonal
            som har landstinget som huvudman än om det sker inom ramen för
            Försäkringskassans verksamhet.
          </note>
          <note>
            Fru talman! Sverigedemokraterna har dock lämnat en följdmotion
            med anledning av förslaget med ett antal synpunkter. SKL och de
            flesta landsting är, precis som vi, oroade över att det kan innebära
            undanträngningseffekter för patienter i behov av vård när l andstingen
            tar över ansvaret. I dag är det orimliga vårdköer, och det är
            brist på läkare och annan sjukvårdspersonal. Vi har helt enkelt
            en vård i kris.
          </note>
          <note>
            Det är naturligtvis bra att det finns en viss flexibilitet i
            det här lagförslaget, till exempel att landstingen kan anlita
            privata alternativ samt att det kommer att betalas ut ersättning
            för att genomföra utredningarna.
          </note>
          <note>
            Vi anser dock att man inte löser någonting som inte fungerar
            enbart med en ny lag. För att skapa förutsättningar för landstingen
            att kunna hantera uppdraget med försäkringsmedicinska utredningar
            menar vi att reger ­ ingen på allvar också måste åtgärda de mycket
            allvarliga brister som vi i dag ser inom sjukvården och satsa
            resurser på sjukvården. Vi menar att de ersättningar som i dag
            utlovas för att genomföra de här utredningarna inte räcker.
          </note>
          <note>
            Hälso- och sjukvården har som sagt i dag allvarliga brister i
            form av en vårdgaranti som inte på långa vägar håller måttet och
            sjukvårdspersonal som hellre arbetar inom andra branscher. Sverigedemokraterna
            har en rad förslag till åtgärder för vården. Arbetsmiljön och
            villkoren behöver förbättras, och tillgängligheten måste ökas.
            Vi vill införa ett vårdgarantikansli, snabbspår till akuten, specialistvård
            snabbare till äldre med mera, även om vi inte ska gå in i en vårddebatt
            här.
          </note>
          <note>
            För att utreda konsekvenser och effekter av den nya lagen, det
            vill säga om det här kan innebära vissa undanträngningseffekter
            , vill vi att den utvärderas och vid behov revideras inom 24 månader.
            I betänkandet framgår att regeringen i sin proposition skriver
            att man ska utvärdera verksamheten, men vi vill verkligen tidsbestämma
            detta.
          </note>
          <note>
            Fru talman! Vi anser vidare att det är viktigt att försäkringsmedicinska
            utredningar verkligen bidrar till att hjälpa människor att hitta
            sin arbetsförmåga och få adekvat hjälp av relevanta myndigheter
            eller instanser inom sjukvården. Syftet måste vara att färre människor
            hamnar mellan stolarna och får den hjälp de ska ha. Syftet ska
            inte vara att finansiera kostnadsbesparingar.
          </note>
          <note>
            Fru talman! Vi menar därför att regeringen bör ta på större allvar
            att flera remissinstanser kritiserar regeringens förslag att de
            försäkringsmedi ­ cinska utredningarna inte ska räknas som hälso-
            och sjukvård. Inspek ­ tionen för socialförsäkringen menar i sitt
            remissvar att det kan ge upphov till konsekvenser för den försäkrade
            om försäkringsmedicinska utred ­ ning ­ ar inte ska vara en del
            av hälso- och sjukvården.
          </note>
          <note>
            De poängterar även att sjukskrivningsprocessen kräver att bedömning
            ­ en ska ske med samma medvetenhet, systematik och professionalism
            som andra åtgärder inom hälso- och sjukvården, vilket vi håller
            med om. Det kan också öka rättssäkerheten och möjligheterna att
            lämna in klagomål på utredningen, om det ingår i hälso- och sjukvården.
          </note>
          <note>
            Även LO framhåller i propositionen att det för den försäkrade
            måste framstå som obegripligt varför den försäkringsmedicinska
            utredningen inte ska betraktas som hälso- och sjukvård när det
            är fråga om en medicinsk utredning där diagnos, funktionstillstånd,
            aktivitetsbegränsningar med mera ska redovisas.
          </note>
          <note>
            Vi har förståelse för det som framkommer i betänkandet angående
            att detta är komplicerade frågor, men det vi föreslår är att regeringen
            åtminst ­ one borde lyssna till remissvaren och utreda dels konsekvensen
            av nuvarande förslag, dels möjligheten till att försäkringsmedicinska
            utredningar ska kunna räknas som hälso- och sjukvård utan att
            det för den skull skapar undanträngningseffekter för övrig hälso-
            och sjukvård.
          </note>
          <note>
            I detta anförande instämde Heidi Karlsson (SD).
          </note>
          <note type="speaker">
            Anf. 25 PHIA ANDERSSON (S):
          </note>
          <note>
            Fru talman! I detta betänkande behandlas regeringens proposition
            Lag om försäkringsmedicinska utredningar . I regeringens proposition
            lämnas förslag som syftar till att skapa en sammanhållen lagstiftning
            om försäkringsmedicinska utredningar. Förslaget syftar också till
            att stärka den försäkrades integritet och säkerhet just under
            dessa utredningar. Förslaget till lag innehåller bestämmelser
            om att landstinget ska tillhandahålla försäkringsmedicinska utredningar
            på begäran av Försäkringskassan. Förslaget ger därutöver landstingen
            möjlighet att sluta avtal med ett annat landsting om att utföra
            de uppgifter man får ansvar för.
          </note>
          <note>
            Precis som Julia Kronlid sa utförs i dag utredningar som har
            begärts av Försäkringskassan inom ramen för tidsbegränsade överenskommelser
            mellan staten och SKL.
          </note>
          <note>
            När försäkringsmedicinska utredningar utförs ska patientskadelagen,
            patientdatalagen och patientsäkerhetslagen vara tillämpliga enligt
            förslaget. Utredningarna ska enligt förslaget utföras av legitimerad
            läkare och annan hälso- och sjukvårdspersonal hos en vårdgivare.
          </note>
          <note>
            Regeringen föreslår att det ska införas en bestämmelse som tydliggör
            att försäkringsmedicinska utredningar inte ska utgöra hälso- och
            sjukvård enligt hälso- och sjukvårdslagen. Exempelvis innehåller
            hälso- och sjukvårdslagen grundläggande bestämmelser om målet
            med hälso- och sjukvården och vård efter behov. Den som har det
            största behovet går först i vården. Detta blir svårt att tillämpa
            på en verksamhet som utför försäkringsmedicinska utredningar ,
            eftersom sådana utredningar inte har ett vårdsyfte. Ansvaret för
            försäkringsmedicinska utredningar omfattar dessutom inte de personer
            vars vårdförmåner i Sverige baseras på EU-förordningen om samordning
            av de sociala trygghetssystemen. EU-samordning ­ en har inte tillgång
            till de försäkringsmedicinska utredningarna men omfattas ändå
            av hälso- och sjukvårdssystemen.
          </note>
          <note>
            Utredningarna ska ge en bedömning av den försäkrades funktions-
            och aktivitetsförmåga och ska sammanställas i ett skriftligt utlåtande
            till Försäkringskassan.
          </note>
          <note>
            Landstingen kommer att få full kostnadstäckning för att göra
            de försäkringsmedicinska utredningarna eftersom Försäkringskassan
            betalar för varje utförd utredning samtidigt som lan dstingens
            statsbidrag för hälso ‑ och sjukvård inte påverkas.
          </note>
          <note>
            Lagen och övriga lagändringar som görs med anledning av den nya
            lagen föreslås träda i kraft den 1 januari 2019. Regeringen har
            för avsikt att en tid efter det att lagen har trätt i kraft utvärdera
            verksamheten och dess effekter. Det finns därför ingen anledning
            att tidsbestämma när så ska ske, som det föreslås i Sverigedemokraternas
            motion.
          </note>
          <note>
            Fru talman! Jag yrkar bifall till förslaget i betänkandet och
            avslag på motionen.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 11.)
          </note>
          <note>
            § 7 Redovisning av skatteutgifter 2018
          </note>
          <note>
            Skatteutskottets betänkande 2017/18:SkU24
          </note>
          <note>
            Redovisning av skatteutgifter 2018 (skr. 2017/18:98)
          </note>
          <note>
            föredrogs.
          </note>
          <note type="speaker">
            Anf. 26 DAVID LÅNG (SD):
          </note>
          <note>
            Fru talman! Nu är det dags för skatteutskottets betänkande 24,
            där vi behandlar skrivelse 98 Redovisning av skatteutgifter 2018
            .
          </note>
          <note>
            Skatteutgifter är i huvudsak stöd som uppstår genom särregler
            i skattelagstiftningen. För att kunna avgöra om det rör sig om
            en skatteutgift och till vilket belopp den uppgår måste det finnas
            en jämförelsenorm för skattesystemet. Det är i avvikelsen mellan
            jämförelsenormen och skatteregeln som skatteutgiften uppstår.
          </note>
          <note>
            Regeringen redovisar skatteutgifterna varje år i en skrivelse.
            Sverigedemokraterna har de senaste åren uttryckt synpunkter på
            skrivelsen. Vi gjorde detsamma med anledning av Riksrevisionens
            rapport på området tidigare i år.
          </note>
          <note>
            Det finns en poäng med principen om enhetlig beskattning. Skatteutgifter
            är ett sätt att införa stöd till olika ändamål genom lägre skatt
            i stället för bidrag, med målet att till exempel uppnå ett önskat
            beteende eller påverka beteenden. Sverigedemokraterna menar inte
            att det per definition är något fel med ett sådant stöd, men vi
            menar att det också måste vara möjligt att följa hur en skatteutgifts
            effekter förändras. Det kräver i sin tur att jämförelsenormen
            är någorlunda stabil och att jämförelsenormerna utgår från någorlunda
            likartade principer. I händelse av att en sådan norm ändras måste
            också ändringen och orsaken till denna förklaras.
          </note>
          <note>
            Vi sverigedemokrater har tidigare i den här typen av debatter
            ställt oss frågande till att de finansiella tjänster som är momsbefriade
            inte räknas som skatteutgifter. Det är något som regeringen nämner
            i skrivelsen, men det förklaras inte varför. Exempel på momsbefriade
            finansiella tjänster är courtage, depåavgifter, gireringar med
            mera. Däremot är tjänster som inkasso, kreditupplysning och rådgivning
            belagda med 25 procents moms. Man skulle därmed kunna säga att
            det finn s fyra momssatser i Sverige. 25 procent är den normala,
            sedan är det 12 procent på livsmedel med mera, 6 procent på böcker
            och tidningar och 0 procent på bank ‑ , finansierings- och försäkringstjänster.
          </note>
          <note>
            Riksrevisionen konstaterade i sin rapport att skatteutgifterna
            behöver kvantifieras för att utgiftsutvecklingen ska kunna följas
            och för att de ska kunna prövas på motsvarande sätt som utgifter
            på anslag. I 2016 års skrivelse var dock drygt en tredjedel av
            de 153 redovisade saldopåverkade skatteutgifterna inte kvantifierade,
            enligt Riksrevisionen. I årets skrivelse menar regeringen att
            de inte har kunnat kvantifieras, men det går inte att utläsa någon
            anledning till att det är så.
          </note>
          <note>
            För att man enkelt ska ta till sig och förstå skattesystemet,
            det vill säga att kravet på transparens ska upprätthållas, menar
            vi att även utvecklingen av skatteutgifter bör redovisas på ett
            lika lättbegripligt sätt som utgifterna på anslag. Som jag tidigare
            har antytt i anförandet finns ofta ett mål för införandet av en
            avvikelse från jämförelsenormen, det vill säga en anledning till
            att man har dragit på sig en viss skatteutgift. Riksrevisionen
            har påpekat att det inte går att utläsa hur skatteutgifter på
            utgiftsområdet är kopplade till målen för respektive område. Även
            det gör det svårare att utvärdera huruvida målen uppnåtts eller
            inte, vilket gör det svårare att analysera effektiviteten av respektive
            åtgärd.
          </note>
          <note>
            Syftet med redovisningen av skatteutgifter är också att jämföra
            faktiska skattesatser med respektive normalskattesats. Redovisningen
            ska också ge svar på varför skatteutgifter finns och vilka problem
            de är avsedda att bekämpa i samhällsekonomin. Redovisningen har
            också ett pedagogiskt syfte i att beskrivningen visar hur beskattningen
            av olika skattebaser ser ut i förhållande till varandra.
          </note>
          <note>
            Redovisningen av skatteutgifterna lämnar också utrymme för analyser
            av skatteutgifternas effekter och ändamål. Det är utgångspunkten.
            Men jag menar att redovisningen kan förbättras avseende samhällsekonomiska
            effekter, i synnerhet när det gäller skattesubventionerade anställningar
            och även för inkomst- och mervärdesbeskattning.
          </note>
          <note>
            De skattesubventionerade anställningarna har missbrukats av såväl
            borgerligt som socialdemokratiskt ledda regeringar, inte minst
            i syfte att dölja de destruktiva effekterna av den förda massinvandringspolitiken.
            Det har bland annat handlat om instegsjobb som enbart har kommit
            nyanlända invandrare till del. Det har varit nystartsjobb för
            långtidsarbetslösa, som förvisso har gällt alla långtidsarbetslösa,
            men den uttalade målsättningen har även här varit att gynna utlänningar
            på svenskars bekostnad – eftersom invandrare är överrepresenterade
            bland långtidsarbetslösa.
          </note>
          <note>
            Under mandatperioden har nystartsjobb tagits bort från skatteutgiftsredovisningen.
            Jag vet inte om det är rätt eller fel i sig, men den typen av
            analys behöver definitivt göras – alltså vad effekterna av dessa
            olika skattegynnade jobb har varit. Även andra åtgärder, till
            exempel sänkt restaurangmoms, har haft liknande syfte, med motiveringen
            att invandrare är överrepresenterade i den branschen.
          </note>
          <note>
            Sverigedemokraterna menar att det saknas en tydligare sammanställning
            av anställningar med nedsatta skattekostnader för arbetsgivare
            vid anställningar av grupper i samhället som anses ha särskilda
            behov av stöd in i arbete. Det är helt centralt för redovisningen
            av skatteutgifter att även denna typ av skatteutgifter finns med
            i en avsevärt mer tydlig och detaljerad form. Kostnadseffektiviteten
            för varje enskild åtgärd bör framgå i termer av antal anställningar
            per skattekrona. Det är viktigt att kunna väga den mot den väntade
            effekten av exempelvis generellt sett lägre inkomstskatter och
            arbetsgivaravgifter.
          </note>
          <note>
            Detta är helt nödvändigt för att redovisningen ska vara tillförlitlig
            och komplett med avseende på skatteutgifter inom avdelningen inkomst
            av tjänst och allmänna avdrag. Att arbetsmarknadspolitiska skatteutgifter
            och skattesanktioner redovisas och förklaras är dessutom viktigt
            som en del i arbetet med att bedöma de samhällsekonomiska konsekvenserna
            av olika typer av stödfunktioner på arbetsmarknaden. Även effekterna
            på sysselsättningen är en viktig aspekt av de skatteutgifterna.
          </note>
          <note>
            Riksdagen har uttalat att regeringen bör analysera enskilda skatteutgif
            ­ ters samhällsekonomiska effektivitet och sysselsättningseffektivitet.
            Det är positivt att den årliga skrivelsen om skatteutgifter kommer
            att utvecklas i det avseendet. Sverigedemokraterna vill se en
            kvantifierad sammanställ ­ ning för varje enskild skatteutgift
            med deklaration om effekt per skatte ­ krona. Det bör till exempel
            framgå hur många jobb som tillkommit tack vare en skatteutgift
            om sänkt arbetsgivaravgift om det har varit skatte ­ utgiftens
            syfte. På så sätt kan både beslutsfattare och allmänhet bilda
            sig en klar och tydlig uppfattning om varje skatteutgifts kostnadseffektivitet.
          </note>
          <note>
            En norm för en skatteutgift är en standardiserad skattesats som
            används som utgångspunkt för den avvikelse som skatteutgiften
            utgör. I regeringens skrivelse finns beskrivningar av definitioner
            av sådana normer vad gäller norm för indirekt skatt på förvärvsinkomster,
            mervärdesskatt och punktskatter. I fråga om inkomstskatt finns
            det däremot ingen enhetlig norm för skattesatsen för olika inkomstslag.
            Det innebär att redovisningen uppfattas som inkonsekvent. I redovisningen
            anges att undantagen från normen har blivit en norm i sig, vilket
            inte är ett legitimt skäl för att undgå redovisning. Där saknas
            alltså en tydlig motivering.
          </note>
          <note>
            Fru talman! SD har i betänkandet redogjort för hur redovisningen
            bör kompletteras med motiveringar av de skatteutgifter och skattesanktioner
            som faktiskt existerar. För inkomst av tjänst bör redovisningen
            innehålla särskilda justeringar av skatt i förhållande till riksgenomsnittet,
            bland annat avdrag för resor och dubbel bosättning med mera i
            anslutning till arbetet. Vi menar att det inte är rimligt att
            skatteutgifter existerar bara för sakens skull, att man inte definierar
            syftet med dem eller mäter om syftet blir uppfyllt.
          </note>
          <note>
            Sammanfattningsvis vill Sverigedemokraterna se att redovisningen
            av skatteutgifter utvecklas i syfte att uppnå största möjliga
            transparens. Med anledning av det yrkar jag bifall till Sverigedemokraternas
            reservation nr 1 i betänkandet.
          </note>
          <note>
            I detta anförande instämde Heidi Karlsson (SD).
          </note>
          <note>
            Anf. 27 OLLE FELTEN (-):
          </note>
          <note>
            Fru talman! Jag börjar med att yrka bifall till reservation 2.
          </note>
          <note>
            Syftet med den årliga redovisningen av skatteutgifter är att
            beskriva avvikelser från en enhetlig beskattning inom ett visst
            område, till exempel inkomstskatt, kapitalvinstskatt eller mervärdesskatt.
            För att bilden ska vara komplett finns det också skatteutgifter
            som innebär mer skatt än normen. Dessa kallas skattesanktioner.
          </note>
          <note>
            Skatteutgiftsredovisningen är en viktig komponent vid sidan av
            annan information om skatter i statsbudgeten för den som vill
            sätta sig in i och förstå vårt komplexa skattesystem. Den kan
            ge en bild av hur alternativkostnaden, det vill säga ökade eller
            minskade skatteintäkter, skulle se ut om en enhetlig skattesats
            använts för de olika posterna.
          </note>
          <note>
            Om man vill ge en öppen, transparent och korrekt bild av hur
            verkligheten ser ut måste man utgå från objektiva kriterier och
            göra en samlad redovisning av varje skatteutgift på ett korrekt
            sätt. För att kunna göra det måste man etablera en strikt norm
            för olika grupper av skatteutgifter. Det kan till exempel vara
            25 procents moms eller genomsnittlig kommunalskatt, beroende på
            vilken skatteutgift som avses. Nyttan av en skatteutgift beskrivs
            som en samhällsekonomisk effekt och påverkan på sysselsättningen.
          </note>
          <note>
            Det finns tyvärr inte mycket av sådan analys i regeringens redovisning.
            Det är allvarligt eftersom riksdagen har krävt en sådan uppföljning
            vid varje debatt av detta slag de senaste åren. Regeringen undanhåller
            därmed viktiga fakta om skatteutgifternas effekter för det svenska
            folket.
          </note>
          <note>
            Ett bra exempel på detta problem är inkomstskatt, där det inte
            finns någon norm för själva skattesatsen för olika inkomstslag,
            det vill säga tjänst, näring och kapital. Regeringen beskriver
            situationen så här: ”Det finns … ingen gemensam norm för vilken
            skattenivå som ska gälla för de olika inkomstslagen tjänst, kapital
            och näringsverksamhet. Olika skatte ­ nivåer är således förenligt
            med normen.”
          </note>
          <note>
            Regeringen redovisar, föga förvånande, inte något skäl för att
            inte hålla en gemensam norm för skatt på inkomst. Om det inte
            finns en sådan norm, varför inte konstruera en? Hur svårt kan
            det vara? Min tolkning är att regeringen är för bekväm för att
            uppfylla riksdagens krav.
          </note>
          <note>
            Fru talman! Redovisningen omfattar totalt 175 olika skatteutgifter.
            Förra gången regeringen fick i uppdrag av riksdagen att utveckla
            redovisningen så att den ger en mer objektiv och heltäckande beskrivning
            av de olika skatteutgifterna och deras effekter var för ett år
            sedan. Då gjorde man en utvecklad redogörelse av en skatteutgift.
            I år har man ökat antalet med hela 100 procent, det vill säga
            att i år är det två skatteutgifter av 175 som man gör en utvecklad
            redogörelse av.
          </note>
          <note>
            Regeringen borde kunna åstadkomma en betydligt vassare redovisning
            av skatteutgifter. Den aktuella redovisningen är ett uttryck för
            arrogans mot riksdagen i och med att man så tydligt gör avsteg
            från riksdagens be ­ slut. Men den sporten är ju regeringspartierna
            väl bevandrade i. Nu lämnar regeringen återigen en redovisning
            av skatteutgifter som gör att det inte går att följa upp effekterna
            av regeringens politik. Därmed försvårar reger ­ ingen också det
            demokratiska samtalet på skatteområdet.
          </note>
          <note>
            När Alternativ för Sverige sitter vid rodret kommer det att se
            helt annorlunda ut.
          </note>
          <note>
            Fru talman! Vi kan konstatera att det svenska skattesystemet
            är komplext och svårgenomträngligt. Det framgår med all önskvärd
            tydlighet av regeringens oförmåga att analysera effekten av skatteutgifterna.
            Därför är en reformering av skattesystemet nödvändig. Det måste
            bli enklare att förstå skattesystemet och dess syften. Beskrivningen
            av dessa måste bli tydligare och kopplas till de delar av skattesystemet
            som berörs av varje åtgärd. Vi måste ha en väl motiverad målsättning
            för skatter och de offentliga kostnaderna. Vi måste också ha skatteintäkter
            som räcker för att finansiera de ambitioner som fastställts. Slutligen
            måste vi kunna kontrollera att målen nås och att de effekter olika
            lagar förväntas få också uppnås.
          </note>
          <note>
            Alternativ för Sverige jobbar på hela denna skala. Vi kommer
            att lägga fram förslag om att avveckla flera tiotals statliga
            förvaltningsmyndigheter. En del läggs ned, och för en del slås
            verksamheten ihop med andra myndigheter. Vi måste helt enkelt
            ta bort en del onödiga utgifter, inte minst meningslös byråkrati.
          </note>
          <note>
            Det krävs också en lång rad åtgärder för att stoppa den pågående
            dräneringen av välfärdssystemen. Koppla välfärdens tjänster till
            medborgarskapet, och gör medborgarskapet i Sverige till något
            man måste förtjäna om man inte föds i Sverige av svenska medborgare!
            Men myndigheterna måste också skärpa sin verksamhet så att de
            blir bättre på att säkerställa god måluppfyllelse. Slutligen måste
            Riksrevisionen växlas upp så att revideringen av myndigheterna
            blir påtagligt mer omfattande och frekvent. Vi måste helt enkelt
            använda våra resurser på ett bättre sätt och se till att välfärden
            används till det den är avsedd för. Vi kan inte fortsätta dela
            ut bidrag till hundratusentals personer – personer som har möjlighet
            att bidra – utan att kräva en motprestation.
          </note>
          <note>
            På den andra sidan har vi ett förslag till stomme till ett nytt
            skattesystem som syftar till att göra det mer intressant att arbeta
            och att starta och driva företag. Också det går ut på att genomföra
            en lång rad förenklingar så att incitamenten för att syssla med
            skatteundandragande och skattefusk minimeras. Vi täpper till hålen
            genom att göra systemet mindre komplext och lättare att förstå
            och acceptera. Grunden i detta system är att harmonisera skattebaserna
            i så stor utsträckning som möjligt. Det ger oss dessutom bredare
            skattebaser som ökar skatteintäkterna. Många av våra åtgärder
            går ut på att sänka skatten på arbete och öka den indirekta skatten
            på sådant som kan anses mindre nödvändigt.
          </note>
          <note>
            Herr talman! Detta leder oss fram till en platt inkomstskatt
            kombinerad med ett högt grundavdrag. Skattesatserna harmoniseras
            för olika inkomstslag. Det betyder att vi helt tar bort skillnaderna
            i beskattning mellan inkomst av tjänst och kapital, vilket i sin
            tur tar bort incitamenten till att trixa med inkomsterna för att
            skaffa sig skattefördelar. Det lönar sig helt enkelt inte att
            skattefuska i Alternativ för Sveriges skattesystem. Skattefusk
            ska heller inte behövas eftersom det blir mer pengar i plånboken
            för alla. Det skapar valfrihet och möjlighet för många fler att
            bygga en egen buffert för framtiden.
          </note>
          <note>
            Mervärdesskatten genomgår också en förändring genom att en mängd
            undantag från grundregeln med 25 procents moms tas bort. Vissa
            delar med sänkt moms blir kvar för baslivsmedel och vissa hygienartiklar
            för att underlätta för barnfamiljer och personer med sämre ekonomiska
            förutsättningar.
          </note>
          <note>
            För företagare och entreprenörer införs ett särskilt inkomstslag
            kallat företagarlön. Detta inkomstslag ska kunna väljas av ägare
            till företag med minst en och högst några tiotal anställda, om
            ägaren själv arbetar i sitt företag på heltid. Syftet med detta
            är att uppmuntra entreprenörer att bygga sina bolag starka och
            utöka sin personalstyrka.
          </note>
          <note>
            Företagarlön beskattas några procentenheter lägre än annan inkomst
            därför att småföretagare ofta tar ut en lägre lön ur sitt eget
            bolag än om man skulle vara anställd med samma arbetsuppgifter.
            I och med införandet av företagarlön avskaffas 3:12-reglerna helt.
          </note>
          <note>
            Det måste också bli billigare att anställa, och vi ser därför
            över arbetsgivaravgifterna, särskilt den allmänna löneavgiften.
          </note>
          <note>
            Vi vill fasa ut ränteavdragen och i stället öka incitamenten
            för ett ökat privat sparande, inte minst privat pensionssparande.
          </note>
          <note>
            En sund amorteringskultur måste också utvecklas. I dag har vi
            en extrem och osund hantering av avbetalning av låneskulder, inte
            minst bolån, trots amorteringskravet. Den situationen har skapats
            av en lättsinnighet i banksystemet och en kravlös politisk ledning.
            Låneinstituten måste ges ett större ansvar för de säkerheter de
            använt som grund för sin utlåning.
          </note>
          <note>
            Fru talman! Alternativ för Sverige vill ha ett skattesystem som
            har stor trovärdighet hos medborgare och företag och som är transparent
            och lättförståeligt och motverkar skattefusk. Det krävs ett rejält
            tag i regelverket kring våra skatter för att åstadkomma ett skattesystem
            som klarar allt detta. Tyvärr har varken de rödgröna eller Alliansen
            lyckats med att ta de större innovativa grepp som behövs för att
            rensa upp i regelfloran på ett tillräckligt genomgripande sätt.
            Med Alternativ för Sverige i förarsätet kommer detta att ske.
          </note>
          <note type="speaker">
            Anf. 28 JÖRGEN HELLMAN (S):
          </note>
          <note>
            Fru talman! Jag kommer att tala om detta ärende. Vi får inte
            glömma att en viktig del av den ekonomiska politiken och den svenska
            modellen är skattepolitiken. Skattepolitiken är främst till för
            att finansiera den gemensamma välfärden och olika samhällsfunktioner.
          </note>
          <note>
            I denna kammare debatteras det mycket om utgifter och skatteinkomster,
            men det finns också skatteutgifter. Många åhörare undrar nog vad
            en skatteutgift är. Det är en avvikelse från normen i ett skattesystem,
            det vill säga en avvikelse från ursprungsskattesatsen. Ett exempel,
            fru talman, är momsen, som är 25 procent i vårt land, men vi har
            avvikelser för livsmedel, där den är 12 procent. På andra områden
            kan momsen ligga på 6 procent. Denna avvikelse är en skatteutgift.
          </note>
          <note>
            I dag behandlar vi skrivelsen från regeringen som analyserar
            dessa skatteutgifter. De ska analyseras på samma sätt som andra
            utgifter. I årets skrivelse analyseras två enskilda skatteutgifter:
            en generell nedsättning av egenavgiften och en skattereduktion
            för ROT-arbeten. Även effekterna av reformen Bränslebytet gås
            igenom.
          </note>
          <note>
            Redovisningen av skatteutgifterna inleddes i samband med att
            budgetprocessen infördes i mitten av 1990-talet. Skattesystemet
            är just nu mycket komplicerat, med olika särregler, undantag,
            avdrag och skatteavdrag. Genom skattereformen 1990–91 uppnåddes
            en förenkling, men sedan dess har skattesystemet blivit mer och
            mer komplicerat. Inte minst borgerliga företrädare har varit duktiga
            på att införa skatteavdrag och särregler.
          </note>
          <note>
            Regeringen avser att i större utsträckning förtydliga och förklara
            väsentliga förändringar i skatteutgiftsprognoserna i förhållande
            till tidigare prognoser. Regeringen prövar löpande både nya och
            existerande skatteutgifter mot de skattepolitiska riktlinjerna
            och ramen för budgeten.
          </note>
          <note>
            Ibland riktas det från borgerliga partier kritik mot hur redovisningen
            beräknas. Detta är naturligtvis ett sätt att flytta fokus i debatten.
            Historien är att det var ett stort underskott i statens budget
            när vi övertog regeringsmakten. Med hjälp av besparingar och skattehöjningar
            har vi nu nått ett stort överskott i statens finanser. Den tidigare
            regeringens bärande idé var att oberoende av vad man har för samhällsproblem
            går de att lösa endast genom att sänka skatten.
          </note>
          <note>
            Vi har tagit bort ineffektiva skatteundantag som till exempel
            arbetsgivaravgiften för unga. Tvärtemot vad de borgerliga partierna
            sa, att ungdomsarbetslösheten skulle öka, har den drastiskt sjunkit.
            Visst har vi också höjt en del skatter, men vi var tvungna att
            göra det för att få ordning och reda i statsbudgeten. Nu har vi
            återigen överskott i statens finanser.
          </note>
          <note>
            Dagens regering har bytt inriktning. Vi har gått från skattesänkningar
            till att fler ska vara i arbete. Det är mer än 250 000 personer
            fler som jobbar nu än när den tidigare regeringen styrde. Vi har
            gått ifrån passivitet i klimat- och miljöfrågor, och vi har slutat
            att jäklas med pensionärerna. Vi har snart avvecklat hela straffskatten
            för pensionärerna.
          </note>
          <note>
            Fru talman! Skattekvoten, det vill säga skatternas andel av bruttona
            ­ tio ­ nalprodukten, är i dag 43,2 procent. På 1990-talet var
            den 52 procent, och det sista året under den första mandatperiod
            då Reinfeldt styrde var skattekvoten 45,5 procent. Nu är den alltså
            43,2 procent. Så ser skattede ­ batten inte riktigt ut när man
            läser tidningarna. Vårt parti har inte för avsikt att drastiskt
            ändra skatternas andel av bnp.
          </note>
          <note>
            Däremot behövs det avslutningsvis, fru talman, ett nytt skattesystem.
            Det finns som sagt ett avdragssystem i skattesystemet, så det
            är klart att det behövs en översyn. Men grunden för detta måste
            naturligtvis vara att vi måste kunna klara finansieringen av skola,
            sjukvård och äldreomsorg, och vi ska kunna finansiera tryggheten
            via polis och försvar.
          </note>
          <note>
            Skattedebatten skulle också må bra av att det vägdes in att regelförenklingar
            ändå måste balanseras mot kontrollbehov för att motverka illojal
            konkurrens, ekobrott, skattebrott och terroristfinansiering.
          </note>
          <note>
            Vi socialdemokrater har faktiskt också sänkt skatten. Vi skulle
            ha sänkt pensionärsskatten 2015, men den skattesänkningen blåste
            Sverigedemokraterna landets pensionärer på. Vi kom igen och tog
            ett första steg 2016, och vi har snart tagit bort skatteskillnaden
            mellan ålderspensionärer och löntagare.
          </note>
          <note>
            Fru talman! Jag yrkar bifall till utskottets förslag.
          </note>
          <note>
            (Applåder)
          </note>
          <note>
            (forts. § 9)
          </note>
          <note>
            Ajournering
          </note>
          <note>
            Kammaren beslutade kl. 13.57 på förslag av tredje vice talmannen
            att ajournera sammanträdet till kl. 14.00, då frågestunden skulle
            börja.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 14.00.
          </note>
          <note>
            § 8 Frågestund
          </note>
          <note type="speaker">
            Anf. 29 TALMANNEN:
          </note>
          <note>
            Jag vill hälsa statsråden välkomna. Frågor besvaras i dag av
            statsrådet Ibrahim Baylan, statsrådet Lena Hallengren, statsrådet
            Peter Eriksson och statsrådet Anna Ekström.
          </note>
          <note>
            En fråga ska vara av övergripande och allmänpolitiskt slag eller
            avse ett ämne som faller inom statsrådets ansvarsområde och rör
            dennes tjänste ­ utövning. Statsrådet Ibrahim Baylan besvarar
            såväl allmänpolitiska frågor som frågor inom sitt eget ansvarsområde.
          </note>
          <note>
            Subventioner till solel
          </note>
          <note type="speaker">
            Anf. 30 ANN-CHARLOTTE HAMMAR JOHNSSON (M):
          </note>
          <note>
            Herr talman! Min fråga går till statsrådet Ibrahim Baylan.
          </note>
          <note>
            Tekniken går framåt på energiområdet och skapar utveckling. Med
            solen kommer möjligheterna och intresset att öka. Det är glädjande
            att se utveckling och potential. Det är positivt.
          </note>
          <note>
            Riksrevisionen har dock gett regeringen tung kritik på området
            subventioner av solel. Det handlar om 1 miljard per år som regeringen
            nu använder till subventioner. Riksrevisionen är tydlig med vad
            som saknas: samhällsekonomisk analys, kostnadseffektivitet och
            statsfinansiell analys.
          </note>
          <note>
            Anser statsrådet, givet Riksrevisionens massiva kritik, att det
            är rimligt att använda 1 miljard kronor av skattemedlen till subventioner
            utan att ha satt upp mål för verksamheten?
          </note>
          <note type="speaker">
            Anf. 31 Statsrådet IBRAHIM BAYLAN (S):
          </note>
          <note>
            Herr talman! Precis som ledamoten säger pågår det en väldigt
            snabb teknikutveckling inom energisektorn. Den är på många sätt
            väldigt glädjande. Jag tror att vi för första gången ser att vi
            kanske kan lösa mänsklighetens energiproblem utan att förstöra
            miljön och klimatet. Centralt för detta är kostnadsövergången
            just för solceller. En rad investmentbanker räknar med att solceller
            kommer att vara det billigaste sättet att producera elektricitet
            i 80 procent av världens länder i framtiden och att det kommer
            att vara huvudkällan för bostadssektorn.
          </note>
          <note>
            Tyvärr är inte läget så i Sverige, utan här har vi, beroende
            på den ojämna solstrålningen, fortfarande en högre kostnad. Eftersom
            vi ändå vill att Sverige ska vara i framkant är det rimligt att
            vi hjälper till, och det är därför vi har tjugodubblat investeringsstödet.
            Det är någonting vi är stolta över, och jag tror att det också
            är någonting som är väldigt bra för Sverige i framtiden.
          </note>
          <note type="speaker">
            Anf. 32 ANN-CHARLOTTE HAMMAR JOHNSSON (M):
          </note>
          <note>
            Herr talman! Det som Riksrevisionen lyfter fram är en avsaknad
            av klimatnytta per krona, det vill säga den kostnadseffektivitet
            som hela elmarknaden efterfrågar, en avsaknad av analys av statsfinansiella
            effekter på lång sikt och en avsaknad av samhällsekonomisk analys
            samt att man inte har gett fullgod information till riksdagen.
            Är det då verkligen rimligt med 1 miljard i subventioner av solel?
          </note>
          <note type="speaker">
            Anf. 33 Statsrådet IBRAHIM BAYLAN (S):
          </note>
          <note>
            Herr talman! Det är till att börja med ett investeringsstöd.
            Det är alltså ingen subvention på det sättet. Vi har en rad andra
            stöd också.
          </note>
          <note>
            Ja, det är rimligt, för vi vill vara i framkant. Om man bara
            tittar på en faktor är det mest kostnadseffektiva tyvärr ofta
            att behålla det man har. Men de länder som har följt den vägen,
            till exempel Storbritannien, märker ju att när den gamla produktionen
            går ur tiden blir det oerhört dyrt och ofta väldigt sent att göra
            någonting åt det. Jag vill att Sverige ska vara i framkant. Det
            är därför vi gör detta.
          </note>
          <note>
            Vård för personer som saknar uppehållstillstånd
          </note>
          <note type="speaker">
            Anf. 34 PER RAMHORN (SD):
          </note>
          <note>
            Herr talman! Min fråga går till statsrådet Ibrahim Baylan.
          </note>
          <note>
            För nästan fem år sedan infördes den lag som ger personer som
            vistas i Sverige utan tillstånd rätt till sjukvård och tandvård
            som inte kan anstå. Men det finns även sex landsting som erbjuder
            fullständig sjukvård och tandvård för de här personerna.
          </note>
          <note>
            Sedan lagen infördes har kostnaderna fördubblats för den här
            gruppen. År 2014 låg kostnaden på 90 miljoner. Nu har den ökat
            till drygt 197 miljoner. Antalet som lever gömda har också ökat
            under perioden. Före lagens införande uppskattades antalet till
            35 000. I dag är siffran ca 50 000.
          </note>
          <note>
            Den här lagen innebär att sjukvården och tandvården är kraftigt
            subventionerad. Ett läkarbesök kostar 50 kronor. Behandling som
            ges efter remiss kostar 25 kronor.
          </note>
          <note>
            Min fråga är: Vad avser regeringen att göra för att kostnaden
            för vård av tillståndslösa inte ska fortsätta öka eller till och
            med fördubblas fram ­ över?
          </note>
          <note type="speaker">
            Anf. 35 Statsrådet IBRAHIM BAYLAN (S):
          </note>
          <note>
            Herr talman! Det här är i grund och botten en balansakt. Å ena
            sidan ska vi ha en strikt tillämpning av rätten till asyl och
            uppehållstillstånd. Det har denna regering verkligen haft under
            den här mandatperioden. Vi har lagt om politiken. Å andra sidan
            finns det också humanistiska inslag i detta.
          </note>
          <note>
            Det är självklart så att hållningen att den som inte har rätt
            att uppehålla sig i landet ska lämna landet gäller. Vi har också
            ökat ansträngningen för att se till att så är fallet.
          </note>
          <note>
            Däremot är det så att den typ av sjukvård vi tala r om, den som
            inte kan anstå, ges på rent humanitära grunder. Alternativet vore
            att säga att människor som har akuta bekymmer och som till och
            med riskerar att dö inte ska ha vård. Nej, dit ska vi nog inte.
            Därtill är Sverige ett väldigt rikt land som är fullt kapabelt
            att hantera båda dessa två storheter samtidigt.
          </note>
          <note type="speaker">
            Anf. 36 PER RAMHORN (SD):
          </note>
          <note>
            Herr talman! Som jag sa tidigare är det sex landsting som erbjuder
            fullständig tandvård och sjukvård. Detta kan gälla personer som
            antingen har tagit sig in i landet illegalt eller har fått avslag
            på asylansökan och valt att inte följa svensk lag utan i stället
            stanna kvar.
          </note>
          <note>
            Anser ministern att det är rimligt att dessa personer får förmånen
            att till exempel betala 50 kronor för en rotfyllning medan en
            svensk pensionär får betala 4 000 för samma behandling?
          </note>
          <note type="speaker">
            Anf. 37 Statsrådet IBRAHIM BAYLAN (S):
          </note>
          <note>
            Herr talman! Som jag sa infördes den här rätten därför att det
            i grund och botten handlar om sjukvård och tandvård som inte kan
            anstå. Sedan har en del landsting velat gå längre. Det är beslut
            som man har tagit lokalt.
          </note>
          <note>
            Jag tror att de allra flesta människor i vårt land känner att
            man bör hjälpa till om det är akut fara för liv och lem, och det
            är precis det som den här lagen i grund och botten handlar om.
          </note>
          <note>
            Tryggheten för äldre
          </note>
          <note type="speaker">
            Anf. 38 SOLVEIG ZANDER (C):
          </note>
          <note>
            Herr talman! Min fråga går till äldreminister Lena Hallengren
            och handlar om tryggheten för äldre, som ni socialdemokrater tala
            r om och som är väldigt viktig.
          </note>
          <note>
            I går redovisades på Aktuellt att de som har äldreomsorg i sitt
            hem från kommunens sida får ta emot i snitt 16 personer. Det är
            inte rimligt. Och siffran stiger. Det här skapar otrygghet i allra
            högsta grad.
          </note>
          <note>
            Ni från Socialdemokraterna vill förbjuda de privata alternativen,
            där det är betydligt färre i personalen, högst en handfull. Varför
            vill ni inte ge de äldre tryggheten i valfrihet och möjligheten
            att välja ett annat alternativ än det offentliga?
          </note>
          <note type="speaker">
            Anf. 39 Statsrådet LENA HALLENGREN (S):
          </note>
          <note>
            Herr talman! Jag vill kommentera frågan i egenskap av minister
            snarare än diskutera socialdemokratiska förslag. Det vill jag
            understryka.
          </note>
          <note>
            När det handlar om att äldre personer har rätt att känna trygghet
            grundar det sig i många olika saker. Det handlar förstås om äldres
            ekonomiska trygghet. Det handlar också om tryggheten i att det
            finns boenden, hemtjänst och så vidare och att de resurser som
            vi avsätter är tillräckliga. Vi prioriterar detta före stora skattesänkningar.
          </note>
          <note>
            Jag tycker väl att Solveig Zander skönmålar den privata verksamheten
            ganska mycket. Jag tycker att det finns såväl mindre bra som bra
            aktörer både inom det kommunala och inom det privata. Att det
            skulle vara så att de privata aktörerna har ett fåtal som gör
            besök inom ramen för hemtjänsten är en bild som jag inte känner
            igen. Däremot är det väldigt önskvärt att vi kommer dit. Det är
            klart att ingen vill att okända människor ska träda över tröskeln
            för att hjälpa en med saker som både är intima och går in på integriteten.
            Men det är viktigt att arbeta vidare för att se till att resurserna
            räcker, att scheman läggs och att man har förutsättningar för
            att ha färre i hemmet.
          </note>
          <note type="speaker">
            Anf. 40 SOLVEIG ZANDER (C):
          </note>
          <note>
            Herr talman! Menar ministern då att resurserna inte skulle räcka
            om man hade privata alternativ i högre grad än i dag och möjligheter
            att välja? Valfrihet är oerhört viktigt för den äldre. Det handlar
            om att kunna bestämma vilka som ska komma hem till en när man
            blir äldre. Det är ytterst angeläget. Men ni vill ju förbjuda
            möjligheten att ha vinst i välfärden, vilket företag måste ha.
            Därmed förbjuder ni också de privata alternativen.
          </note>
          <note type="speaker">
            Anf. 41 Statsrådet LENA HALLENGREN (S):
          </note>
          <note>
            Herr talman! Det är angeläget med valfrihet för den enskilde
            – att kunna välja vilka individer som kommer hem till den enskilde
            och träder över tröskeln. Men att ha aktörer som inte i huvudsak
            sätter den enskildes bästa i centrum utan också har ett behov
            och ett mål att göra vinst, tycker vi är oklokt. Det är också
            därför som riksdagen får möjlighet att ta ställning till detta
            nästa vecka. Då är det upp till alla partier att bekänna färg.
            Är det meningen att det ska vara en vinstjakt i välfärden? Är
            det meningen att man ska tjäna pengar och göra en vinst på de
            gamla framför att använda de resurser som vi a lla avsätter till
            de gamla?
          </note>
          <note>
            Åtgärder för fler trygghetsboenden
          </note>
          <note type="speaker">
            Anf. 42 BARBRO WESTERHOLM (L):
          </note>
          <note>
            Herr talman! Min fråga går till statsrådet Lena Hallengren. Den
            handlar om trygghetsboenden, som vi båda bejakar. Men min fråga
            handlar om vad vi konkret kan göra för att få högre fart på byggandet
            och skapandet av dessa boenden.
          </note>
          <note>
            Regeringen har skrivit en lagrådsremiss om biståndsbedömt trygghets
            ­ boende. Då får vi lag nummer två, eftersom denna lag redan finns
            i social ­ tjänstlagen. Jag vet inte om en lag till innebär ett
            bättre startskott för detta.
          </note>
          <note>
            Det andra handlar om stimulansbidrag. Men de är lite som att
            spotta en törstig i halsen. 119 000 lägenheter behövs. Det som
            finns räcker till omkring 7 000.
          </note>
          <note type="speaker">
            Anf. 43 Statsrådet LENA HALLENGREN (S):
          </note>
          <note>
            Herr talman! Jag tackar Barbro Westerholm för en väldigt viktig
            fråga. Det är riktigt att vi ser trygghetsboenden redan i dag
            på sina håll runt om i landet. Men att få lite mer fart när det
            gäller biståndsbedömda trygghetsboenden är lite grann en annan
            sak. Låt oss fortsätta dessa diskussioner nu när det finns en
            lagrådsremiss för att se hur vi kan göra detta på allra bästa
            sätt. Det är helt klart så att alternativen i dag i stor utsträckning
            är att man bor kvar hemma med hemtjänst eller att man bor på ett
            särskilt boende när man har stora behov av vård och omsorg. Vi
            saknar verkligen ett utbud av trygghetsboenden som människor kan
            få efter biståndsbedömning utifrån ensamhet och social isolering.
          </note>
          <note>
            Låt mig även säga något om investeringsbidragen. Det är inte
            meningen att investeringsbidragen i något fall ska täcka kostnaden
            för att bygga särskilda boenden. De har minskat under en lång
            följd av år. Det är viktigt att vi bryter detta. Men de bidrar
            till att det byggs bostäder.
          </note>
          <note type="speaker">
            Anf. 44 BARBRO WESTERHOLM (L):
          </note>
          <note>
            Herr talman! Jag skulle vilja se att lite av dessa pengar lades
            på en nationell studie om varför kommuner bygger och varför de
            inte bygger. Vilka hinder är det som ligger i vägen? Men det skulle
            också vara bra att se vilket värde det har haft hälsoekonomiskt
            och för individen att bo i trygghetsboende i stället för att bli
            kvar som fånge i sitt eget hem. Vi behöver fakta för att övertyga
            kommunerna om att de ska sätta fart.
          </note>
          <note type="speaker">
            Anf. 45 Statsrådet LENA HALLENGREN (S):
          </note>
          <note>
            Herr talman! Jag vill bara understryka hur viktigt det är att
            vi har ett individuellt perspektiv. Alla äldre vill inte bo hemma,
            på ett biståndsbedömt trygghetsboende eller i ett särskilt boende.
            Det beror på vem man är och hur situationen i övrigt ser ut.
          </note>
          <note>
            När det gäller investeringsstöd och varför vi inte bygger är
            en fråga för bostadsministern. Men investeringsstöden bidrar ändå
            till att den stora investering som ett särskilt boende eller trygghetsboende
            innebär underlättas om det finns möjlighet att söka ett investeringsstöd
            på kanske 10–15 procent av kostnaden.
          </note>
          <note>
            Statliga lån till byggande av hyresrätter
          </note>
          <note type="speaker">
            Anf. 46 NOOSHI DADGOSTAR (V):
          </note>
          <note>
            Herr talman! Jag riktar min fråga till bostadsministern.
          </note>
          <note>
            Priserna på bostadsrätter har stigit med närmare 600 procent
            under de senaste åren. Det är alltså kraftiga prishöjningar som
            vi har sett. Samtidigt håller byggkonjunkturen på att vika. De
            privata bolagen vill inte bygga så mycket att priserna på sikt
            sjunker.
          </note>
          <note>
            För att motverka detta har Vänsterpartiet och regeringen varit
            överens om ett investeringsstöd som är en veritabel succé. 11
            000 billiga hyresrätter har byggts med hjälp av det. Men det behöver
            byggas 80 000 per år. Bolagen säger nu att de inte kan bygga mer,
            trots att priserna är superhöga, eftersom de inte vill att priserna
            ska gå ned.
          </note>
          <note>
            Vad tycker bostadsministern? Kan staten gå in med till exempel
            billiga lån, som utredningen ska titta på, för att öka volymerna
            till 80 000 per år?
          </note>
          <note type="speaker">
            Anf. 47 Statsrådet PETER ERIKSSON (MP):
          </note>
          <note>
            Herr talman! Jag tackar för frågan. Det är definitivt en angelägen
            fråga att bygga fler bostäder. Exakt hur många som behövs är ganska
            oklart. Men vi vet att det finns en stor bostadsbrist, och det
            kommer att behöva byggas i stor utsträckning också framöver. Jag
            är glad över att det i dag byggs betydligt fler bostäder än för
            några år sedan. Men vi behöver bygga ännu mer.
          </note>
          <note>
            Ett akut problem just nu är att man har byggt lite för mycket
            av en viss typ av bostäder. Det är i stor utsträckning dyra bostadsrätter
            som har byggts, särskilt här i Stockholmsregionen. Nu har det
            blivit för mycket av det.
          </note>
          <note>
            Jag tycker att vi ska fortsätta satsa på investeringsstöd. Vi
            behöver ställa om till att bygga fler hyresbostäder till rimliga
            kostnader. Här är den stora utmaningen för framför allt kommunerna
            att börja planera för fler hyresbostäder i stället för fler bostadsrätter.
          </note>
          <note type="speaker">
            Anf. 48 NOOSHI DADGOSTAR (V):
          </note>
          <note>
            Herr talman! Jag instämmer i Peter Erikssons analys att det är
            detta som behöver ske. Men min farhåga är att aktieägarna i de
            stora privata bolagen inte är beredda att riskera sina pengar
            för att bygga de volymer som vi önskar och till de priser och
            hyror som vi önskar.
          </note>
          <note>
            Kan det då inte vara klokt att göra som till exempel en utredning
            nu föreslår, nämligen att staten går in med billiga statliga lån
            så att det inte behövs ett eget kapital utan att man kan bygga
            ändå?
          </note>
          <note type="speaker">
            Anf. 49 Statsrådet PETER ERIKSSON (MP):
          </note>
          <note>
            Herr talman! Jag tycker att man kan titta på finansieringsfrågorna.
            Vi har en utredning som tittar på finansieringsfrågorna när det
            gäller svaga marknader. Vi har sådana runt om i landet i mindre
            kommuner. Man bör också titta på finansieringsfrågorna när det
            gäller ungdomar, som vi vet behöver komma in på marknaden men
            nu har svårt att få banklån. Det finns väldigt mycket som man
            kan göra. Men den huvudsakliga frågan måste handla om att man
            koncentrerar sig på att bygga fler hyresrätter.
          </note>
          <note>
            Regeringens äldrepolitik
          </note>
          <note type="speaker">
            Anf. 50 JAKOB FORSSMED (KD):
          </note>
          <note>
            Herr talman! Min fråga går till äldreministern.
          </note>
          <note>
            De äldre har fått betala ett högt pris för regeringens politiska
            passivitet. De drabbas värst av de kraftigt ökande vårdköerna.
            Var tionde äldre som sitter på en akutmottagning får nu vänta
            mer än åtta timmar.
          </note>
          <note>
            De demenssjuka drabbades när regeringen direkt när den tillträtt
            strök budgeterade medel på nästan en halv miljard till en nationell
            demensplan. Och i äldreboendebristens spår har isolering och otrygghet
            blivit vardag för många.
          </note>
          <note>
            Nu behövs det ett omfattande reformprogram, inte minst så att
            fler äldre får plats på ett äldreboende. Jag är övertygad om att
            det kräver en ny regering som prioriterar äldres behov hela mandatperioden.
          </note>
          <note>
            Min fråga till äldreministern är: Om Socialdemokraterna, mot
            förmodan, får förnyat förtroende i regeringsställning, ska de
            äldre då förvänta sig en ny lika passiv mandatperiod när det gäller
            äldrefrågorna?
          </note>
          <note type="speaker">
            Anf. 51 Statsrådet LENA HALLENGREN (S):
          </note>
          <note>
            Herr talman! Det närmar sig val; det är ganska uppenbart. Jag
            tycker att det finns anledning att summera denna mandatperiod.
            Jakob Forssmed gör det på ett sätt, och jag gör det på ett helt
            annat sätt. Jag vill beskriva alla de satsningar som har gjorts
            genom Svenska Demensregistret och genom alla utbildningsinsatser.
            Mycket handlar om – eller hur, Jakob Forssmed – att de som arbetar
            i äldreomsorgen, i hemtjänsten och på särskilda boenden har kunskap
            när de möter människor med demenssjukdom. Då behöver de både kunskap
            och kompetens. Men de behöver också fler kollegor. 2 miljarder
            har varit oerhört väsentligt, och det har blivit 5 000 fler årsarbetare.
            Detta fortsätter i kombination med BPSD-register som allt fler
            kommuner använder. Det är ett fåtal kommuner som inte använder
            det i dag. Den nationella demensstrategin kommer också att vara
            oerhört viktig och att den inte bara finns på nationell nivå utan
            att den successivt också blir verklighet på lokal nivå, så att
            alla enhetschefer, verksamhetsledare och politiker vet att det
            är i denna riktning som vi går och att det är kunskap och forskning
            som vi grundar vård och insatser på.
          </note>
          <note type="speaker">
            Anf. 52 JAKOB FORSSMED (KD):
          </note>
          <note>
            Herr talman! Jag konstaterar att det är mycket som brister i
            äldreomsorgen. En person som summerar det på ett tredje sätt,
            utöver mitt och Lena Hallengrens, är Lena Hallengrens företrädare
            Åsa Regnér. Hon har i intervju efter intervju efter att hon slutade
            som statsråd för två månader sedan sagt att hon är besviken, att
            hon önskar att regeringen hade prioriterat äldrefrågorna högre
            och att hon hade gjort mer för äldrefrågorna. Har hon fel?
          </note>
          <note type="speaker">
            Anf. 53 Statsrådet LENA HALLENGREN (S):
          </note>
          <note>
            Herr talman! Jag tycker att vi alla ska rannsaka oss själva lite
            grann när det gäller frågan var de äldre är i den politiska debatten.
            Det är inte en fråga för enskilda individer, även om jag själv
            tycker att det är oerhört angeläget att jag är just äldreminister,
            utan det är faktiskt en viktig fråga för oss att ställa. Vilka
            frågor prioriterar vi, och vilka frågor diskuterar vi?
          </note>
          <note>
            Jag har ingen annan önskan, och jag möter gärna Jakob framöver
            när det handlar om just välfärdsfrågor och fokus på gruppen äldre.
            Det handlar inte minst om resurser som ska stanna i äldreomsorgen
            och hemtjänsten.
          </note>
          <note>
            Vinster och betygsättning i friskolesektorn
          </note>
          <note type="speaker">
            Anf. 54 NIKLAS KARLSSON (S):
          </note>
          <note>
            Herr talman! Jag har en fråga till statsrådet Anna Ekström.
          </note>
          <note>
            Att Sverige har världens mest liberala system när det gäller
            vinstdriv ­ ande verksamhet i skolsektorn är känt sedan länge,
            och vi är några stycken som har varnat för vad den ohämmade vinstjakten
            kan få för konsekvenser.
          </note>
          <note>
            Nu har Skolverket efter en stickkontroll begärt att Praktiska
            Gymnasiet AB ska betala tillbaka medel som felaktigt tilldelats
            dem. I tisdags publi ­ cerade Institutet för Näringslivsforskning
            en studie av professor Jonas Vlachos som visar att det när man
            jämför betyg med resultat på nationella prov blir tydligt att
            friskolekoncernerna ger glädjebetyg. Alla friskolegrup ­ per sätter
            genomgående högre betyg än kommunala skolor efter att hänsyn tagits
            till resultaten på de nationella proven. Skolor tillhörande Interna
            ­ tionella Engelska Skolan och Kunskapsskolan utmärker sig särskilt
            i detta avseende.
          </note>
          <note>
            Därför vill jag fråga statsrådet: Vad anser statsrådet om de
            här resultaten? Och hur vet vi att det som kom fram i den enskilda
            stickkontroll som gjordes på Praktiska Gymnasiet AB inte har skett
            förut?
          </note>
          <note type="speaker">
            Anf. 55 Statsrådet ANNA EKSTRÖM (S):
          </note>
          <note>
            Herr talman! Tack för en väldigt viktig fråga, Niklas Karlsson!
          </note>
          <note>
            Som frågeställaren säger har vi ett system som sticker ut. Det
            finns inga andra länder i världen, i alla fall inte i västvärlden,
            som tillåter en obegränsad vinstutdelning från sådana medel som
            faktiskt är skattepengar och som ska användas till i det här fallet
            skolan och utbildningen.
          </note>
          <note>
            Jag blir väldigt upprörd när jag läser rapporten från Institutet
            för Näringslivsforskning. Betyg ska spegla elevens kunskaper och
            inte vilken skola eleven har gått på, och när betygen uppenbarligen
            sätts så olika beroende på vilken skolform det är och vilken driftsform
            det handlar om blir jag väldigt orolig. Jag är också orolig över
            att respekten för betygssystemet kan undergrävas, vilket kan få
            väldigt allvarliga konsekvenser.
          </note>
          <note>
            Vi socialdemokrater har tillsammans med Miljöpartiet och i samarbete
            med Vänsterpartiet gått till riksdagen med ett förslag om att
            begränsa rätten att ta ut obegränsat med vinst. Vi får väl se
            hur riksdagen beslutar i den frågan.
          </note>
          <note type="speaker">
            Anf. 56 NIKLAS KARLSSON (S):
          </note>
          <note>
            Herr talman! Tack för svaret, statsrådet!
          </note>
          <note>
            Det är ändå uppenbart att glädjebetygen syftar till att göra
            skolan attraktiv och till att få nya elever. Man vet nämligen
            att nya elever genererar mer vinst till koncernen och därmed i
            aktieägarnas fickor. Tillämpar man marknadens logik får man också
            marknadens resultat.
          </note>
          <note>
            Nu är det så att vi går till riksdagen med en proposition om
            att begränsa vinstjakten i välfärden. Vi vet att det finns en
            majoritet mot förslaget. Därför vill jag fråga: Vad kan regeringen
            göra för att motverka betygsinflation när riksdagens högermajoritet
            vägrar ta ansvar?
          </note>
          <note type="speaker">
            Anf. 57 Statsrådet ANNA EKSTRÖM (S):
          </note>
          <note>
            Herr talman! Som ledamoten säger är det så att den lärare som
            sätter ett lite för högt betyg får en glad rektor, en glad huvudman,
            en glad ägare, glada föräldrar och glada elever. Den lärare som
            följer reglerna och sätter rättvisa betyg riskerar faktiskt att
            få en tuff tillvaro i dagens skolsystem.
          </note>
          <note>
            För att underlätta för de lärare som gör rätt har regeringen
            med riksdagens hjälp ändrat reglerna så att resultatet från de
            nationella proven i större utsträckning ska stödja betygsättningen.
          </note>
          <note>
            Bristen på jämställdhet i byggbranschen
          </note>
          <note type="speaker">
            Anf. 58 EMMA HULT (MP):
          </note>
          <note>
            Herr talman! Som ung kvinna tidigare verksam i byggbranschen
            vet jag att min bransch har en del utmaningar, framför allt på
            jämställdhetsområdet.
          </note>
          <note>
            Några av utmaningarna kom till allmänhetens kännedom efter metoo-uppropet
            Sista spiken i kistan. Efter uppropet kallade bostadsministern
            Peter Eriksson till sig byggbranschen för ett samtal om en kraftsamling
            mot detta beteende. Den 30 november hölls ett möte, och en avsiktsförklaring
            undertecknades. I den kan vi bland annat läsa: ”Många kvinnor,
            och även många män, väljer att lämna byggbranschen. Inte på grund
            av att det är tungt utan för att de möts av sexism och machoattityder.
            Detta är förödande för hela branschen.” Jag kan bara hålla med
            – det är förödande. Det är förödande för hela samhällsutvecklingen.
          </note>
          <note>
            Det har gått ett halvår sedan detta undertecknades, och nu vill
            jag fråga bostadsminister Peter Eriksson: Vad har regeringen gjort?
            Är frågan aktuell, och finns den fortfarande på ministerns bord?
          </note>
          <note type="speaker">
            Anf. 59 Statsrådet PETER ERIKSSON (MP):
          </note>
          <note>
            Herr talman! Jag tackar för frågan.
          </note>
          <note>
            Frågan är i högsta grad aktuell och vid liv. Jag kan meddela
            att de företag och branschaktörer som var med vid det första mötet
            vi hade, på Näringsdepartementet före jul, har varit väldigt aktiva
            under den här perio ­ den. Vi hade ett möte häromdagen där vi
            diskuterade vad som har gjorts under den här tiden och hur situationen
            ser ut. Jag är glad att kunna meddela att det har funnits en stor
            aktivitet och ett stort engagemang i branschen för att komma till
            rätta med de mycket allvarliga problem som har funnits länge inom
            byggsvängen.
          </note>
          <note>
            Jag tror inte att man kommer att lösa det här snabbt, men det
            är alldeles uppenbart att man tar det på allvar både från företagsledningars
            sida och på golvet – och att man säger ifrån på ett helt annat
            sätt än tidigare när det händer saker. Jag är alltså ganska nöjd
            med den här processen och glad att vi har haft ett uppföljningsmöte
            där jag kunde se att det händer nya saker.
          </note>
          <note type="speaker">
            Anf. 60 EMMA HULT (MP):
          </note>
          <note>
            Herr talman! Det låter betryggande och bra att det händer grejer.
            För mig och många andra var metoo nämligen bara starten på ett
            arbete som vi nu behöver göra både politiskt och inom branschen.
          </note>
          <note>
            Byggbranschen är traditionellt en väldigt mansdominerad bransch,
            och jag är ganska övertygad om att vi skulle se en naturlig förändring
            av detta om det fanns fler kvinnor i branschen. Hur jobbar regeringen
            för att det ska bli fler kvinnor och mer jämställt i byggbranschen?
          </note>
          <note type="speaker">
            Anf. 61 Statsrådet PETER ERIKSSON (MP):
          </note>
          <note>
            Herr talman! Det var snällt att jag fick den frågan också.
          </note>
          <note>
            Vi har antagit ett mål om att minst 25 procent av de nyrekryterade
            i framtiden ska vara kvinnor. Det är långt ifrån hur situationen
            ser ut i dag, men det finns nu företag inom branschen som har
            antagit målet att 50 procent av dem som jobbar där ska vara kvinnor.
            Det händer alltså väldigt mycket. Jag har varit på en rad företag
            som nu jobbar engagerat och tar in kvinnor trots att de inte har
            gått utbildningarna från början.
          </note>
          <note>
            Regeringens utnämningspolitik
          </note>
          <note type="speaker">
            Anf. 62 JESPER SKALBERG KARLSSON (M):
          </note>
          <note>
            Herr talman! Under den här mandatperioden har utnämningspolitiken
            havererat. Tidigare partiledare för Socialdemokraterna har blivit
            samordnare, och tidigare partiledare för Miljöpartiet har blivit
            utredare. Men kantringen ligger egentligen inte där.
          </note>
          <note>
            Det är ett absolut förfall när regeringen utser sittande riksdagsledamöter
            till att leda utredningar. I går fick en socialdemokratisk ordförande
            i ett utskott ett utredningsuppdrag, och i dag får en miljöpartistisk
            ledamot uppdraget att vara ordförande för Miljömålsberedningen.
            Var ska detta egentligen sluta? Är vi på väg mot en tid där ministrarna
            utser varandra till att vara utredare?
          </note>
          <note type="speaker">
            Anf. 63 Statsrådet IBRAHIM BAYLAN (S):
          </note>
          <note>
            Herr talman! Om jag ska uppfatta det sista inte som retorik utan
            som en fråga är svaret: Nja, det är nog väldigt svårt att se det,
            för en utredning är per definition och enligt lag en myndighet.
            Om en minister leder en myndighet riskerar det verkligen att leda
            till så kallat ministerstyre, så det brukar inte vara att föredra.
          </note>
          <note>
            Dock har jag faktiskt gjort det under den här mandatperioden!
            Energikommissionen är ett sådant exempel, där både riksdagsledamöter
            från alla partier och jag som minister satt med. Det gjorde vi
            för att vi skulle komma överens om en gemensam energipolitik,
            och det är i grund och botten vad det handlar om: att få fram
            bra förslag. I fallet med Energikommissionen ledde det till den
            första överenskommelsen i historien om en gemensam energipolitik,
            vilket kommer att vara till stor fördel för landet. Jag är därför
            inte helt säker på att det var en nackdel att just riksdagsledamöter
            från alla partier deltog – snarare tvärtom.
          </note>
          <note type="speaker">
            Anf. 64 JESPER SKALBERG KARLSSON (M):
          </note>
          <note>
            Herr talman! Åsa Romson, Maria Wetterstrand, Lise Nordin, Håkan
            Wåhlstedt, Anders Wallner och Emma Nohrén – vad har de människorna
            egentligen gemensamt?
          </note>
          <note>
            Tittar vi ut i världen ser vi att det enda parti som kan jämföras
            med Socialdemokraterna när det gäller långa maktinnehav är Partido
            Revolucionario Institucional i Mexiko. Det partiet förlorade makten
            på grund av vänskapskorruption. Det borde regeringen tänka på.
          </note>
          <note type="speaker">
            Anf. 65 Statsrådet IBRAHIM BAYLAN (S):
          </note>
          <note>
            Herr talman! Ledamoten ska nog vara lite försiktig med att kasta
            så många stenar i glashus. Om vi tittar på den föregående regeringen
            kan vi se att det inte alls var ovanligt att den utsåg riksdagsledamöter,
            också från de egna partierna, till utredare. Ofta handlar det
            om kompetenta personer som förstår det politiska systemet och
            som vet hur man ska jobba för att få fram förslag som det går
            att göra propositioner och sedermera lagar utifrån.
          </note>
          <note>
            Den typen av arbete har alltså också tidigare borgerliga regeringar
            gjort.
          </note>
          <note>
            Indragen sjukpenning och regeringens migrationspolitik
          </note>
          <note type="speaker">
            Anf. 66 JULIA KRONLID (SD):
          </note>
          <note>
            Herr talman! Min fråga går till statsrådet Ibrahim Baylan.
          </note>
          <note>
            Den senaste veckan har det uppmärksammats att andelen personer
            som har fått sin sjukpenning indragen har ökat kraftigt. År 2014
            var andelen 1,2 procent eller nästan 5 900 personer. I fj ol hade
            siffran stigit till 5,8 procent eller nästan 26 600 personer.
          </note>
          <note>
            Denna stora ökning, trots att lagen inte har ändrats, samt stora
            lokala variationer har lett till att Inspektionen för socialförsäkringen
            har ställt sig frågande till om detta verkligen är rättssäkert.
          </note>
          <note>
            Min fråga till statsrådet Ibrahim Baylan är: Kan det vara på
            det sättet att denna kraftiga och snabba ökning av antalet indragna
            sjukpenningar har sin bakgrund i regeringens behov av besparingar
            för att finansiera en mycket kostsam migration?
          </note>
          <note type="speaker">
            Anf. 67 Statsrådet IBRAHIM BAYLAN (S):
          </note>
          <note>
            Herr talman! I Sverigedemokraternas värld finns det ingenting
            som inte går att koppla till invandring och migration. Det finns
            inget ont som inte kan härledas till oss som har invandrat.
          </note>
          <note>
            Faktum är att det sedan 2014 finns stora överskott i statens
            finanser, därför att vi har haft en stark arbetsmarknadspolitik.
            I dag är överskotten så stora att vi har den lägsta statsskulden
            sedan 1977.
          </note>
          <note>
            Precis som Julia Kronlid säger har vi fått rapporter om att antalet
            utförsäkrade har blivit alldeles för stort. Vi ska ha en sjukförsäkring
            som vi kan lita på. Jag menar att det finns anledning att titta
            igenom det, inte minst att det har varit oerhört ojämnt mellan
            olika län.
          </note>
          <note>
            Det har dock väldigt lite med migrationen att göra. Resurser
            har vi nämligen, tack vare en arbetsmarknadspolitik som har gjort
            så att människor har ett arbete att gå till och därmed kan betala
            skatter, och tack vare stora överskott i statsfinanserna.
          </note>
          <note type="speaker">
            Anf. 68 JULIA KRONLID (SD):
          </note>
          <note>
            Herr talman! Då undrar jag om statsrådet Ibrahim Baylan är medveten
            om att Magdalena Andersson, hans egen finansminister, vid en pressträff
            den 22 oktober 2015 sa: Vi måste arbeta med att fler länder tar
            emot asylsökande. Vi måste också dämpa kostnadsutvecklingen på
            andra områden, till exempel sjukskrivningar och assistansersättningen.
          </note>
          <note>
            Herr talman! Går det att tolka detta på något annat sätt än att
            regeringen prioriterar att finansiera en kostsam migration framför
            en hållbar och rättssäker sjukförsäkring?
          </note>
          <note type="speaker">
            Anf. 69 Statsrådet IBRAHIM BAYLAN (S):
          </note>
          <note>
            Herr talman! Vi hade en helt annan situation 2015. Och regeringens
            politik har varit att vi bör ha ett solidariskt mottagande i hela
            Europeiska unionen, just därför att det var huvudsakligen Sverige,
            Tyskland och Österrike som tog ansvar för migrationspolitiken.
          </note>
          <note>
            När vi tog över regeringsmakten hade vi också en ganska kraftig
            ökning i sjukförsäkringen. Jag tror inte att någon vill att folk
            ska ha sjukpenning. Vi vill att de ska vara friska och kunna komma
            tillbaka till arbetet.
          </note>
          <note>
            Vi har satsat mycket resurser. Det är uppenbarligen inte helt
            tillräckligt. Vi kommer att fortsätta det arbetet. Det ska vara
            en sjukförsäkring man kan lita på.
          </note>
          <note>
            Beslut om bredbandsutbyggnad
          </note>
          <note type="speaker">
            Anf. 70 ANDERS ÅKESSON (C):
          </note>
          <note>
            Herr talman! Post- och telestyrelsen presenterade nyligen sin
            rapport Uppföljning av regeringens bredbandsstrategi 2018 . Det
            var minst sagt alarmerande läsning avseende bredbandsutbyggnaden
            i vårt land. Problemet gällde förutsättningar för att anlägga
            fiber längs mindre vägstråk där statliga Trafikverket förvaltar
            vägområdet.
          </note>
          <note>
            Konsekvenser av detta kan bli att högt uppsatta bredbandsmål
            inte uppfylls, allt enligt Post- och telestyrelsen. I synnerhet
            mindre tätorter och landsbygd drabbas. PTS prognos går nedåt,
            inte uppåt.
          </note>
          <note>
            Jag och Centerpartiet har i många olika sammanhang tagit upp
            och synliggjort konflikten mellan energiska bredbandsbyggare och
            regeringens myndigheter. Inget har hänt, tills i dag då regeringen
            fattade beslut om att äntligen samla sig om detta.
          </note>
          <note>
            Jag vill därför fråga Peter Eriksson: Vad är den konkreta innebörden
            av regeringens beslut? Och hur upplevs skillnaden?
          </note>
          <note type="speaker">
            Anf. 71 Statsrådet PETER ERIKSSON (MP):
          </note>
          <note>
            Herr talman! Jag tackar för frågan.
          </note>
          <note>
            I dag har vi som sagt tagit beslut om att ge nya uppdrag till
            Trafikverket om att ta fram nya metoder som är effektivare när
            det gäller att placera och landlägga fiberbredband i vägstrukturen.
            Jag har uppfattat det som att det under lång tid har funnits ett
            motstånd från Trafikverket när det gäller att anlägga fiber ute
            på landsbygden. Man har varit rädd för att det skulle kunna skada
            vägkonstruktionen.
          </note>
          <note>
            Det har varit allvarligt. Vi har haft långa och många diskussioner.
            Jag har personligen pratat med generaldirektören, och det har
            funnits mycket kritik från företagen i branschen. Men nu har vi
            gett Trafikverket ett tydligt uppdrag om att stödja regeringens
            bredbandsstrategi och arbeta i enlighet med den framöver.
          </note>
          <note>
            Det är en stor skillnad.
          </note>
          <note type="speaker">
            Anf. 72 ANDERS ÅKESSON (C):
          </note>
          <note>
            Herr talman! Jo, jag noterade att regeringen har fattat beslut,
            efter mycket starka påtryckningar från riksdagen, kammaren, Centerpartiet
            med flera. Det är bra.
          </note>
          <note>
            Det är i dag sex till åtta månaders väntetid för ett byalag eller
            en samfällighet som vill bygga, därför att det är en icke-transparent
            och mycket seg process. Man missar grävsäsongen, och man missar
            statsbidrag.
          </note>
          <note>
            Men vad blir den konkreta skillnaden av det beslut som regeringen
            har fattat, för dem som vill bygga och binda ihop landet?
          </note>
          <note type="speaker">
            Anf. 73 Statsrådet PETER ERIKSSON (MP):
          </note>
          <note>
            Herr talman! Den konkreta skillnaden bör bli att vi har myndigheter
            som mer aktivt prioriterar frågan om bredband. Trafikverket är
            också med och prioriterar i större utsträckning, och man lägger
            mer energi på att få fram effektiva och smarta lösningar för att
            bygga bredband i vägbanken, även ute i grusvägarna på landsbygden
            och i glesbygden runt om i Sverige.
          </note>
          <note>
            Jag tror alltså att det är ett stort steg framåt.
          </note>
          <note>
            Arbetsvillkoren för personal i äldreomsorgen
          </note>
          <note type="speaker">
            Anf. 74 ANNA-LENA SÖRENSON (S):
          </note>
          <note>
            Herr talman! Jag har en fråga till statsrådet Hallengren.
          </note>
          <note>
            Flera frågor här i dag har handlat om tillståndet i äldreomsorgen.
            Faktum är att regeringen har tagit en rad initiativ för att göra
            förbättringar i äldreomsorgen. Det senaste i raden är förslag
            om en demensstrategi. Vi här i riksdagen har också tagit beslut
            om en förenklad biståndsbedömning, och på bordet har vi snart
            ett lagförslag om biståndsbedömt trygghetsboende.
          </note>
          <note>
            Till syvende och sist handlar dock kvalitet och förbättringar
            i äldreomsorgen om att ge personalen förutsättningar för att kunna
            ge de äldre en god vård och omsorg. Här dras man med en rad problem.
            Det handlar om anställningsförhållanden, arbetsmiljö och arbetsförhållanden
            över huvud taget.
          </note>
          <note>
            Det har gjorts en del investeringar i mer personal i äldreomsorgen,
            och på flera håll har antalet heltidsanställningar ökat. Men det
            är fortfarande svårt att rekrytera och behålla personal och att
            hålla uppe kompetensen.
          </note>
          <note>
            Jag undrar vad regeringen tänker göra åt detta.
          </note>
          <note type="speaker">
            Anf. 75 Statsrådet LENA HALLENGREN (S):
          </note>
          <note>
            Herr talman! Anna-Lena Sörenson ska ha ett stort tack för att
            hon adresserar den här frågan.
          </note>
          <note>
            Arbetsmiljön är helt central för att vi ska kunna möta den demografiska
            utvecklingen med allt fler som blir allt äldre och som också blir
            sjuka. Demens är som alla vet en ålderssjukdom.
          </note>
          <note>
            Om man ska kunna öka bemanningen och attraktiviteten i hela branschen
            handlar det om heltidsanställningar i stället för deltidsanställningar.
            Det handlar om att verkligen satsa de resurser som avsätts – 2
            miljarder har avsatts årligen under mandatperioden – på personal,
            på deras kompetens, på fler kollegor och på att de som arbetar
            verkligen arbetar med det som de har kompetens för.
          </note>
          <note>
            Jag tycker också att det är anmärkningsvärt att inte fler gör
            en koppling till att 4,7 miljarder tas ut i övervinst när det
            gäller äldreomsorgen. Det är mycket pengar. Det hade kunnat bli
            många fler kollegor och mycket utbildning av det. Och det hade
            såklart kunnat bli både mer hemtjänsttimmar och fler särskilda
            boendeplatser.
          </note>
          <note type="speaker">
            Anf. 76 ANNA-LENA SÖRENSON (S):
          </note>
          <note>
            Herr talman! Tack för svaret, statsrådet!
          </note>
          <note>
            Nu verkar det som att en majoritet i riksdagen, med de borgerliga
            partierna och Sverigedemokraterna, kommer att rösta för obegränsade
            vinstuttag i äldreomsorgen.
          </note>
          <note>
            Vad kan regeringen göra för att se till att det ändå satsas resurser
            på personalen och kvaliteten i äldreomsorgen?
          </note>
          <note type="speaker">
            Anf. 77 Statsrådet LENA HALLENGREN (S):
          </note>
          <note>
            Herr talman! Ingenting är klart förrän det är klart, eller avgjort
            förrän det är avgjort. Nästa vecka när alla ledamöter ska trycka
            på knappen får man ta ställning till om det är obegränsade vinster
            och fortsatt vinstjakt som ska gälla eller inte.
          </note>
          <note>
            Men det är helt uppenbart; om vi gemensamt avsätter skattemedel
            till inte minst äldreomsorg är det oerhört viktigt att de resurserna
            inte bara stannar där utan omsätts till boende, till personal,
            till utbildning och till kvalitet.
          </note>
          <note>
            Stöd till elever med dyslexi
          </note>
          <note type="speaker">
            Anf. 78 LOTTA OLSSON (M):
          </note>
          <note>
            Herr talman! Min fråga är till utbildningsminister Anna Ekström.
            Den gäller vikten av att få en bra utbildning, vilket inte nog
            kan understrykas. I dag är det nästan bara om man har klarat en
            gymnasieutbildning som man kan få ett jobb och komma in på svensk
            arbetsmarknad.
          </note>
          <note>
            Vi ser att skolresultaten inte är till fyllest. 80 procent av
            ungdomarna klarar grundskolan och kan gå vidare till gymnasiet,
            men det är 20 procent som faktiskt inte kan det.
          </note>
          <note>
            4–8 procent av svenska barn, ungdomar och vuxna har dyslexi.
            Man märker det ofta väldigt tidigt, redan i förskolan, och det
            är fler pojkar än flickor som har dyslexi. Ofta får de inte de
            hjälpmedel och det stöd som de behöver. De har ofta svårt att
            fullgöra sin utbildning beroende på detta, men det har absolut
            inget med intelligens att göra.
          </note>
          <note>
            Vad vill ministern göra åt detta?
          </note>
          <note type="speaker">
            Anf. 79 Statsrådet ANNA EKSTRÖM (S):
          </note>
          <note>
            Herr talman! Att lära sig läsa, skriva och räkna tidigt i livet
            är väldigt viktigt. Att ha en god behärskning av det svenska språket,
            att skriva, läsa och tala, är avgörande för att klara skolan,
            klara sig i arbetslivet och också klara sig som en ansvarskännande
            samhällsmedborgare.
          </note>
          <note>
            Detta är frågor som regeringen har lagt oerhört stor vikt vid.
            Vi har satsat stora resurser på ett stort projekt inom de nationella
            skolutvecklingsprogrammen som kallas för Läslyftet, som blir väldigt
            viktigt. Vi har också, så sent som i går, här i riksdagen fått
            ett beslut om en läsa-skriva-räkna-garanti. Jag kan försäkra att
            läsa-skriva-räkna-garantin kommer att bli viktig också för barn
            som har dyslexi och deras föräldrar, för att ju tidigare man upptäcker
            den här typen av problem, som det ju blir för barnen, desto tidigare
            kan man se till att det finns hjälpmedel tillgängliga.
          </note>
          <note>
            Lagstiftningen är tydlig: Barn och elever ska få det stöd som
            behövs. Det som behövs är resurser.
          </note>
          <note type="speaker">
            Anf. 80 LOTTA OLSSON (M):
          </note>
          <note>
            Herr talman! Ja, precis, lagstiftningen är tydlig. Men i min
            region och min kommun, Örebro som jag kommer från, kan man få
            vänta så länge som två år på att få en dyslexiutredning. Det gör
            att det är två år som man får gå i skolan utan att känna att man
            är med på banan; man kommer två år efter. Samtidigt är det i vår
            region 56 miljoner kronor som våra vårdcentraler gör i förlust.
            Våra offentligt drivna vårdcentraler går med förlust med 56 miljoner
            kronor. Det skulle räcka till många dyslexiutredningar.
          </note>
          <note type="speaker">
            Anf. 81 Statsrådet ANNA EKSTRÖM (S):
          </note>
          <note>
            Herr talman! Det är för mig alldeles uppenbart att den valrörelsen
            som vi står inför kommer att handla om väldigt viktiga vägval.
            Ett vägval är om man ska satsa våra gemensamma resurser på skattesänkningar
            eller på att effektivt investera i vår gemensamma välfärd. De
            barn som har dyslexi skulle verkligen tjäna på om vi satsar pengarna
            på rejäla tillskott i välfärden.
          </note>
          <note>
            Det handlar också om tillgång till utbildad personal. Också här
            blir det oerhört viktigt att vi verkligen säkerställer att vi
            har tillräckliga resurser för att se till att vi har tillgänglig
            personal.
          </note>
          <note>
            Korruption på svenska ambassader
          </note>
          <note type="speaker">
            Anf. 82 MARKUS WIECHEL (SD):
          </note>
          <note>
            Herr talman! Min fråga är av allmänpolitisk karaktär.
          </note>
          <note>
            SVT har gjort en granskning av korruptionen på de svenska ambassaderna.
            Tyvärr har resultaten inte varit vad vi hade hoppats på. Visum
            har stulits och sedan sålts, visum har getts ut till personer
            som har saknat skäl för att få visum och människor har mutat sig
            till bättre köplatser på ambassaderna.
          </note>
          <note>
            Till följd av detta har Riksrevisionen gjort ett gediget arbete
            med att granska skyddet mot korruption på svenska ambassader,
            och de har kommit med omfattande kritik mot regeringens arbete.
          </note>
          <note>
            Dessutom har ambassaden i Jordanien, i samband med avslöjandena,
            mörkat genom att sekretessbelägga delar av mejl som har begärts
            ut.
          </note>
          <note>
            Detta är fullkomligt oacceptabelt, så min fråga är ganska enkel:
            Varför har regeringen inte vidtagit tillräckliga åtgärder för
            att förhindra detta?
          </note>
          <note type="speaker">
            Anf. 83 Statsrådet IBRAHIM BAYLAN (S):
          </note>
          <note>
            Herr talman! Det är en mycket viktig frå ga som Markus Wiechel
            tar upp.
          </note>
          <note>
            Korruption är ett av de värsta cancerliknande beteenden man kan
            ha i ett samhälle. Jag är född i ett sådant samhälle. Om korruption
            får råda i ett samhälle blir det aldrig någon utveckling, utan
            det blir en misstro mot samhällskroppen. Det är därför så oerhört
            viktigt att vi i Sverige bekämpar korruption, var vi än hittar
            det. Tyvärr förekommer det inte bara på våra ambassader, utan
            det finns exempel också här i Sverige.
          </note>
          <note>
            Regeringen har, inte minst via civilministern, vidtagit ett stort
            antal åtgärder både för att öka öppenheten och för att bekämpa
            korruptionen där vi ser den. Vi har ibland också flyttat på generaldirektörer
            och till och med avskedat dem när vi sett att korruption har förekommit.
            Detta arbete kommer regeringen att fortsätta med, för korruption
            får aldrig accepteras.
          </note>
          <note type="speaker">
            Anf. 84 MARKUS WIECHEL (SD):
          </note>
          <note>
            Herr talman! Jag instämmer med ministern om att korruption är
            fruktansvärt. Det ska inte förekomma, och det är skamligt att
            det förekommer på svenska ambassader.
          </note>
          <note>
            Det är just därför som jag skulle vilja återkomma till frågan:
            Varför har regeringen inte gjort tillräckligt för att förhindra
            detta? Riksrevisionen har varit väldigt tydlig. Och är det verkligen
            rimligt att utlandsmyndigheterna utreder sig själva, så som de
            gör i dag?
          </note>
          <note type="speaker">
            Anf. 85 Statsrådet IBRAHIM BAYLAN (S):
          </note>
          <note>
            Herr talman! Regeringen, inte minst civilministern med ansvar
            för statsförvaltningen, har under hela mandatperioden jobbat aktivt
            med att bekämpa korruption, även tecken på korruption, i vår statsförvaltning
            i det svenska samhället. Det är ett arbete som jag tror att vi
            aldrig någonsin får lägga ned, för det kommer aldrig att vara
            ett läge där vi kan säga att korruptionen är utrotad för tid och
            evighet, och det gäller också vid våra utlandsbeskickningar.
          </note>
          <note>
            Vi kommer att fortsätta bekämpa detta av det mycket enkla skälet
            att det aldrig ska få fotfäste, oavsett om det är på ambassader
            eller här i landet.
          </note>
          <note>
            Rätten till personlig assistans
          </note>
          <note type="speaker">
            Anf. 86 ANNIKA ECLUND (KD):
          </note>
          <note>
            Herr talman! I går blev jag kontaktad av Ebbas mamma. Ebba bor
            i min hemkommun i Skaraborg och är 23 år. Hon har en funktionsnedsättning
            som gör att hon behöver personlig assistans för att kunna kommunicera
            med sin omgivning. Ebba kommunicerar med hjälp av ord, tecken,
            bilder och text. Att kunna kommunicera är grundläggande för att
            Ebba ska kunna handla, hämta sin medicin, förmedla vart hon vill
            åka, ringa, läsa sin post med mera.
          </note>
          <note>
            När det nu blir dags att göra en ny ansökan om assistans kommer
            Ebba inte att få rätt till den hjälp som hon har haft, eftersom
            rätten att få assistans för kommunikation som grundläggande behov
            har försämrats kraftigt.
          </note>
          <note>
            Jag skulle vilja att ansvarigt statsråd, Hallengren, bemöter
            den oro som många nu känner efter de besparingskrav som regeringen
            redan har ställt inom LSS.
          </note>
          <note type="speaker">
            Anf. 87 Statsrådet LENA HALLENGREN (S):
          </note>
          <note>
            Herr talman! Tack, Annika Eclund, för möjligheten att, återigen,
            få försöka bringa lite reda i en väldigt komplex fråga, som ju
            LSS är.
          </note>
          <note>
            Det är ett faktum att lagen inte har förändrats men att domar
            däremot avges och att Försäkringskassan sedan tolkar domar på
            ett sätt som förändrar människors vardag väldigt snabbt.
          </note>
          <note>
            Alla ni som sitter här i kammaren som riksdagsledamöter och lagstiftare
            vet att det i normala fall av en anledning tar tid att ändra en
            lagstiftning. Vi vill vara säkra på vad det får för konsekvenser.
            Är vi beredda på de konsekvenser som blir? På vilket sätt kan
            vi förhindra eller bemöta dessa?
          </note>
          <note>
            Problemet som vi i dag har är att politiken inte ens är involverad
            i de fall där det handlar om domar som förändrar rättspraxis.
          </note>
          <note>
            När det gäller de besparingskrav som Annika Eclund hänvisar till
            har det funnits i direktiv till en utredning. Men det har inte
            funnits några besparingskrav hos Försäkringskassan.
          </note>
          <note type="speaker">
            Anf. 88 ANNIKA ECLUND (KD):
          </note>
          <note>
            Herr talman! Tack, statsrådet, för svaret!
          </note>
          <note>
            Beskedet som Ebba har fått är tydligt. De timmar som hon har
            haft kommer inte att tillåtas fortsättningsvis.
          </note>
          <note>
            Nu låter det som att regeringen har tagit bort besparingskravet
            i LSS, att det inte finns något besparingskrav, vilket många också
            har lurats att tro. Sanningen är att regeringen redan har gjort
            besparingar med 4 miljarder per år och att det egentligen är ytterligare
            besparingar man menar. Prognosen är också väldigt lågt ställd.
          </note>
          <note>
            Vad är regeringens svar till alla dem som blivit av med sin assistans?
          </note>
          <note type="speaker">
            Anf. 89 Statsrådet LENA HALLENGREN (S):
          </note>
          <note>
            Herr talman! Jag tror att Annika Eclund egentligen vet att det
            inte finns några besparingskrav på assistansen gentemot Försäkringskassan.
            Om vi vill förändra tillämpningen av assistansen får vi ändra
            lagstiftningen.
          </note>
          <note>
            Jag väntar på den utredning som kommer i december. Och jag ser
            fram emot en dialog med partierna i riksdagen, så att vi får en
            tydligare och mer förutsägbar lagstiftning som verkligen svarar
            mot de intentioner som den ska ha.
          </note>
          <note>
            Jag vill också lugna dem som är oroliga med att säga att det
            inte görs några tvåårsomprövningar. Jag hoppas att det lugnar
            den kontakt som hade hört av sig till dig, Annika.
          </note>
          <note>
            Insatser mot segregationen
          </note>
          <note type="speaker">
            Anf. 90 ALEXANDRA VÖLKER (S):
          </note>
          <note>
            Herr talman! Min fråga riktar sig till statsrådet Ibrahim Baylan.
          </note>
          <note>
            Segregationen är en av våra största samhällsutmaningar. Den finns
            i hela landet men är mest påtaglig i våra storstadsregioner och
            syns i allt från inkomst och tillgång till makt till livslängd
            och hälsa. I Stockholm, Sveriges mest segregerade region, har
            klyftorna mellan fattiga och rika ökat under lång tid.
          </note>
          <note>
            Den socialdemokratiska samhällsmodellen bygger på ett jämlikt
            samhälle som håller ihop, och jag vet att regeringen under dessa
            fyra år har gjort flera stora satsningar för att just minska segregationen.
          </note>
          <note>
            Samtidigt ges ständigt en bild av att inget sker. Min fråga är
            därför: När kommer vi att se resultat?
          </note>
          <note type="speaker">
            Anf. 91 Statsrådet IBRAHIM BAYLAN (S):
          </note>
          <note>
            Herr talman! Jag tackar Alexandra Völker för en viktig fråga.
          </note>
          <note>
            Läser man tidningarna och ser den utveckling som har varit under
            en 20-årsperiod finns det all anledning att vara orolig. Vi ser
            att det är tydliga skillnader och klyftor i inte minst sysselsättningsgrad,
            disponibel inkomst och skolresultat – allt det som spelar stor
            roll för att kunna integreras och ha egen makt i vardagen.
          </note>
          <note>
            Även om vi ser att skillnaderna fortfarande är stora har vi börjat
            se effekt av regeringens politik. Regeringen har ställt om politiken
            från kortsiktighet och det som ger rubriker till långsiktighet,
            tidiga insatser och det som forskning och beprövad verksamhet
            visar funkar.
          </note>
          <note>
            Herr talman! I dag ser vi att sysselsättningsgraden ökar kraftigt,
            att den disponibla inkomsten ökar och att andelen elever som får
            behörighet till gymnasiet ökar i våra segregerade förorter. Vi
            ser också en ökad tilltro till det allmänna. Det är bra. Det är
            dock fortfarande för stora skillnader, och därför är jag inte
            helt nöjd.
          </note>
          <note type="speaker">
            Anf. 92 ALEXANDRA VÖLKER (S):
          </note>
          <note>
            Herr talman! Jag tackar ministern för svaret.
          </note>
          <note>
            Det är positivt att det sker mycket i rätt riktning, men precis
            som ministern säger är det fortfarande lång väg kvar att gå.
          </note>
          <note>
            Vad anser Ibrahim Baylan behöver göras för att bryta segregationen?
          </note>
          <note type="speaker">
            Anf. 93 Statsrådet IBRAHIM BAYLAN (S):
          </note>
          <note>
            Herr talman! Vi fortsätter det goda arbetet. Tillsammans med
            Vänsterpartiet har vi precis sjösatt en stor satsning där det
            finns som störst behov, och den kommer att byggas ut till 2,5
            miljarder per år.
          </note>
          <note>
            Dessutom håller vi just nu på att ta fram en långsiktig plan
            för att fortsätta motarbeta segregationen. Jag hoppas kunna ha
            en dialog med oppositionen så att vi kan komma överens brett över
            blockgränsen om långsiktiga insatser, för just kortsiktigheten
            har varit ett problem.
          </note>
          <note>
            Förlorad rätt till personlig assistans
          </note>
          <note type="speaker">
            Anf. 94 BENGT ELIASSON (L):
          </note>
          <note>
            Herr talman! Min fråga går till statsrådet Lena Hallengren.
          </note>
          <note>
            Regeringen berättar gärna hur bra det går för Sverige och vilket
            reform ­ utrymme som finns. Men det är uppenbart att det inte
            gäller alla. Män ­ niskor med funktionsnedsättning och deras familjer
            får uppleva in på bara skinnet vad det innebär att inte kunna
            leva som andra.
          </note>
          <note>
            I dag får åtta av tio personer som ansöker om personlig assistans
            avslag från Försäkringskassan, och ungefär 1 400 personer har
            förlorat rätten till personlig assistans. De som har förlorat
            sin assistans de senaste åren behöver verkligen få sina rättigheter
            tillbaka.
          </note>
          <note>
            Jag frågar å deras vägnar inte om utan när statsrådet tänker
            göra något åt detta.
          </note>
          <note type="speaker">
            Anf. 95 Statsrådet LENA HALLENGREN (S):
          </note>
          <note>
            Herr talman! Jag tackar Bengt Eliasson för frågan.
          </note>
          <note>
            Låt mig understryka att det inte är en fråga om ekonomi. Personer
            blir av med sin assistans på grund av domar, förändrad rättspraxis
            och oklarheter mellan huvudmän.
          </note>
          <note>
            Den som inte beviljas statlig assistans ska inte stå utan hjälp,
            stöd eller assistans. Då hänvisas man till kommunen, och kommunen
            är sedan skyldig att ta kontakt med den enskilde. Detta förtydligande
            har regeringen nyligen gjort.
          </note>
          <note>
            Jag skulle uppskatta om vi kan föra en diskussion framöver om
            hur vi tydliggör lagstiftningen så att vi politiker inte hamnar
            i situationen att vi överraskas, för rättspraxis och människors
            vardag förändras snabbt. Oavsett om man själv är drabbad eller
            inte vet jag att många går runt med en klump i magen och funderar
            på hur det ska bli framöver.
          </note>
          <note type="speaker">
            Anf. 96 BENGT ELIASSON (L):
          </note>
          <note>
            Herr talman! Jag tackar statsrådet för svaret.
          </note>
          <note>
            Larmen fortsätter att dugga tätt om människor som plötsligt förlorar
            sitt livsviktiga stöd. Dagligen hör vi om det.
          </note>
          <note>
            Statsrådets kollegor går ofta ut i medierna med förvarning om
            att ändra lagar som håller på att glida iväg inom en rad olika
            områden väldigt snabbt. Samtidigt sitter regeringen ganska still
            och inväntar en utredning som nyligen fått nya direktiv.
          </note>
          <note>
            Frågan kvarstår: När kommer man att göra något åt detta?
          </note>
          <note type="speaker">
            Anf. 97 Statsrådet LENA HALLENGREN (S):
          </note>
          <note>
            Herr talman! Låt mig understryka att det inte sker några tvåårsomprövningar,
            att väntetid och beredskap ska räknas in i det grundläggande behovet
            och att regeringen inte sitter still i båten utan har tillsatt
            en utredning som ska vara klar i december.
          </note>
          <note>
            Ingen hade varit gladare än jag om den förra regeringen hade
            tillsatt en utredning, som nu låg färdig, redo att förändra och
            uppdatera lagstiftningen och göra den mer tydlig och förutsägbar.
            Det gäller inte minst relationen mellan de båda huvudmännen.
          </note>
          <note>
            Den enskilde ska inte påverkas av om det är stat eller kommun
            som ansvaret landar hos, men så är det i dag.
          </note>
          <note>
            Klimatmålen och flygskatten
          </note>
          <note type="speaker">
            Anf. 98 MARIA MALMER STENERGARD (M):
          </note>
          <note>
            Herr talman! Vi är många som är glada över att vi i brett samförstånd
            har antagit världens kanske mest ambitiösa klimatmål. Det förpliktar.
            Vi ska vara ett grönt föredöme genom att minska våra utsläpp samtidigt
            som vi fortsätter att öka tillväxten.
          </note>
          <note>
            Vi är dock inte ett grönt föregångsland om vi minskar våra egna
            utsläpp genom att flytta dem till andra länder. Denna viktiga
            princip var vi också överens om i Miljömålsberedningen.
          </note>
          <note>
            Nu kommer oroväckande signaler om att det är precis just detta
            som sker på grund av regeringens nyligen införda flygskatt. När
            Atlantflygningar flyttar från Arlanda till Kastrup har vi inte
            minskat de globala utsläppen, utan vi har bara flyttat de svenska
            utsläppen till Danmark.
          </note>
          <note>
            Anser statsrådet Baylan att nuvarande flygskatt är förenlig med
            principen om att inte minska de svenska utsläppen genom att flytta
            dem?
          </note>
          <note type="speaker">
            Anf. 99 Statsrådet IBRAHIM BAYLAN (S):
          </note>
          <note>
            Herr talman! Jag tackar Maria Malmer Stenergard.
          </note>
          <note>
            Ja, det är en styrka att vi är överens om målen. Det hade även
            varit en styrka om vi, i likhet med i energiöverenskommelsen,
            också hade varit överens om åtgärderna. Det hade nog fått stor
            effekt, inte minst för dem som ska göra investeringar. Investeringar
            görs ofta för lång tid, och då behövs förutsägbarhet. Men nu är
            vi inte överens.
          </note>
          <note>
            Regeringen har infört en flygskatt, och syftet är att minska
            på utsläppen. Jag tror att alla begriper att vi inte kan fortsätta
            som vi har gjort. När havsisarna smälter och Golfströmmen försvagas
            måste något göras.
          </note>
          <note>
            Precis som ledamoten säger hör vi nu att en del bolag tänker
            flytta trafiken. Ett av dessa bolag gick dock ut i dag och sa
            att man skulle öppna tre nya linjer i Sverige. Jag är därför inte
            säker på att flyttbeskedet handlade om flygskatten, utan det kan
            ha att göra med att dessa linjer har dålig lönsamhet och att man
            därför slår ihop dem med fler. Det är ett rimligt företagsekonomiskt
            beslut som jag inte har några synpunkter på.
          </note>
          <note type="speaker">
            Anf. 100 MARIA MALMER STENERGARD (M):
          </note>
          <note>
            Herr talman! Jag tackar ministern för svaret.
          </note>
          <note>
            Även jag beklagar att vi inte är överens om hur vi ska nå de
            viktiga klimatmålen. Men här skiljer vi oss verkligen åt. Medan
            vi ställer krav på effektivitet för att vi bryr oss om klimatet
            ägnar sig Socialdemokraterna och Miljöpartiet tyvärr mycket hellre
            åt symboler. De som förlorar på det är klimatet och skattebetalarna.
          </note>
          <note type="speaker">
            Anf. 101 Statsrådet IBRAHIM BAYLAN (S):
          </note>
          <note>
            Herr talman! Sådan är Moderaternas politik. Man står bakom långsiktiga
            mål men är emot varenda föreslagen klimatåtgärd. Det går inte
            ihop. Vill man på allvar göra något åt klimatförändringarna och
            att Sverige ska stå längst fram, både genom att göra vårt liv
            här mer hållbart och genom att sälja den tekniken till andra länder,
            måste man göra något. Då kan man inte säga nej till allt som föreslås.
          </note>
          <note>
            Stöd till svensk biogasproduktion
          </note>
          <note type="speaker">
            Anf. 102 PATRIK ENGSTRÖM (S):
          </note>
          <note>
            Herr talman! Jag har en fråga till statsrådet Ibrahim Baylan.
          </note>
          <note>
            Sverige ska vara fossilfritt år 2045. Det är en stor utmaning
            men fullt möjligt med progressiv politik.
          </note>
          <note>
            För att lyckas krävs det en omfattande omställning av våra drivmedel
            och energikällor. Här kan biogasen spela en viktig roll. Svensk
            biogas är i dag pressad eftersom vår import av biogas från framför
            allt Danmark har ökat de senaste åren. Man drar nytta av Danmarks
            produktionsstöd och Sveriges konsumtionsstöd.
          </note>
          <note>
            Det är glädjande att regeringen har ökat stödet för produktion
            av biogas med 270 miljoner under innevarande år. Men har statsrådet
            fler förslag på hur vi kan säkra biogasproduktionen i Sverige?
          </note>
          <note type="speaker">
            Anf. 103 Statsrådet IBRAHIM BAYLAN (S):
          </note>
          <note>
            Herr talman! Biogasen är en av de saker som kan ställa om transportsektorn
            men också många andra delar av energisektorn.
          </note>
          <note>
            Vi har haft en fantastisk utveckling med många investeringar
            fram till ganska nyligen, då en del entreprenörer kom på den briljanta
            idén – ur deras perspektiv – att utnyttja såväl Sveriges som Danmarks
            offentliga stöd på en och samma gång och därmed skaffa sig en
            konkurrensfördel. Detta har skapat en orimlig situation i södra
            Sverige.
          </note>
          <note>
            Det var mot denna bakgrund som regeringen föreslog ett kortsiktigt
            extra stöd i den vårbudget som vi lämnade till riksdagen. Det
            var också mot denna bakgrund som regeringen i dag beslutade att
            tillsätta en utredning med ordföranden för riksdagens miljö- och
            jordbruksutskott Åsa Westlund som utredare, för att ställa om
            vårt system så att det blir jämna konkurrensförhållanden mellan
            utländska och svenska biogasproducenter.
          </note>
          <note type="speaker">
            Anf. 104 PATRIK ENGSTRÖM (S):
          </note>
          <note>
            Herr talman! Tack för svaret!
          </note>
          <note>
            Det är glädjande att vi tar denna fråga på allvar. Om vi ska
            kunna ställa om till ett fossilfritt samhälle behöver vi agera.
          </note>
          <note>
            Om vi tittar lite längre fram, statsrådet: Ser vi något bakom
            nästa horisont som vi ska göra på biogasområdet om vi ska utveckla
            biogasproduk ­ tionen?
          </note>
          <note type="speaker">
            Anf. 105 Statsrådet IBRAHIM BAYLAN (S):
          </note>
          <note>
            Herr talman! Om vi tittar på hur det ser ut ute i Europa ser
            vi att nästan alla länder har produktionsstöd av olika slag. Sverige
            har haft ett konsum ­ tionsstöd och var därmed den främmande fågeln.
            Detta har gått ganska länge därför att det inte har funnits andra
            stöd i vår närhet. Men nu har vi fått det, och därför behöver
            vi se över detta.
          </note>
          <note>
            Jag vill inte redan här och nu säga hur detta ska landa, men
            det är helt uppenbart att vi måste ha ett system som går ihop
            med andra länders och se till att ge svensk biogasproduktion en
            skjuts framåt.
          </note>
          <note>
            Synen på Lantmäteriet och de kommunala lantmäterierna
          </note>
          <note type="speaker">
            Anf. 106 OLA JOHANSSON (C):
          </note>
          <note>
            Herr talman! Tack för att jag får möjlighet ställa en fråga till
            bostadsministern!
          </note>
          <note>
            Det är ett välkänt faktum att bostadsbyggandet håller på att
            avstanna. Det finns en mängd skäl till detta, men formatet här
            är alltför litet för att diskutera det.
          </note>
          <note>
            Kritiken mot Lantmäteriet och de långa handläggningstiderna fortsätter
            att strömma in. Trots att jag vet att myndigheten jobbar på och
            förbättrar sitt arbete finns det fog för kritiken mot systemet.
          </note>
          <note>
            Senast var det SKL som i en skrivelse till regeringen både vill
            se en förändrad roll för Lantmäteriet och en utveckling mot fler
            kommunala lantmäterimyndigheter än de 39 som finns i dag. Sveriges
            Kommuner och Landsting vill att regeringen tydliggör förutsättningarna
            för dessa och anger skälen till ingen av de sju kommuner som har
            ansökt om att få inrätta kommunal lantmäteriverksamhet beviljas
            det.
          </note>
          <note>
            Min fråga till Peter Eriksson är densamma som SKL:s: Ser han
            de kommunala lantmäterierna som en resurs, och håller han med
            Lena Micko om att Lantmäteriets roll som central myndighet behöver
            stärkas?
          </note>
          <note type="speaker">
            Anf. 107 Statsrådet PETER ERIKSSON (MP):
          </note>
          <note>
            Herr talman! Tack för frågan!
          </note>
          <note>
            Jag håller med om att det har varit ett problem att tidsutdräkterna
            för Lantmäteriets beslut har varit alldeles för långa. Jag har
            engagerat mig mycket i den frågan. Vi har bytt ut större delen
            av styrelsen, vi har en ny generaldirektör och vi har angett tydliga
            och tuffare krav på att Lantmäteriet ska korta ned handläggningstiderna.
            Den senaste tiden har vi fått tydliga resultat i rätt riktning.
          </note>
          <note>
            Jag är nöjd med utvecklingen på sistone, men det går att göra
            ännu mer. De kommunala lantmäterierna är naturligtvis en resurs,
            precis som den statliga, men vi har fått en utredning som visar
            att organisationen att ha både kommunala och statliga inte är
            det mest effektiva. Vi behöver se över denna struktur i stort.
          </note>
          <note type="speaker">
            Anf. 108 OLA JOHANSSON (C):
          </note>
          <note>
            Herr talman! Jag tolkar bostadsministerns svar som att det inte
            finns några planer över huvud taget på att se över lantmäteriverksamheten
            i det avseendet att det finns fler alternativa lantmäterier att
            vända sig till.
          </note>
          <note>
            Detta understryker SKL:s oro för att man inte ser någon framtid
            ens för de kommunala lantmäteriverksamheter som finns i dag, i
            och med att man inte beviljar några nya tillstånd eller uttalar
            en viljeinriktning för dessa verksamheter, som är mycket viktiga
            för vårt samhällsbygge.
          </note>
          <note type="speaker">
            Anf. 109 Statsrådet PETER ERIKSSON (MP):
          </note>
          <note>
            Herr talman! Det stora problemet för Lantmäteriet har varit brist
            på kompetens och resurser. Det är ingen lösning att göra fler
            kommunala lantmäterier, för det blir inte fler lantmätare på det
            sättet. Den satsning vi gör på att utbilda fler lantmätare är
            den långsiktigt riktiga lösningen för att organisera verksamheten
            på ett effektivare sätt. Problemet är att med fler kommunala lantmäterier
            minskar egentligen den totala resursen för det gemensamma och
            för övriga kommuner.
          </note>
          <note>
            Vi får ett långsiktigt problem om vi fortsätter på den vägen.
          </note>
          <note>
            Situationen för landets äldre
          </note>
          <note type="speaker">
            Anf. 110 KATARINA BRÄNNSTRÖM (M):
          </note>
          <note>
            Herr talman! Jag har en fråga till äldreminister Hallengren.
          </note>
          <note>
            Äldre är en grupp i Sverige som mår allt sämre. Ensamheten, oron,
            ångesten och den psykiska ohälsan växer, och det är verkligen
            inte bra. Vi fick för någon månad sedan höra att självmordstalen
            för äldre män ökar markant i Sverige. Många äldre som är riktigt
            sjuka är fångna i ensamhet i sitt eget hem, och hemtjänstpersonalen
            har inte alltid rätt kompetens för att klara av problemen.
          </note>
          <note>
            De äldre får allt mer ångestdämpande medi ciner . Var fjärde
            får tio eller fler mediciner, och akutmottagningarna fylls av
            gamla med olika biverkningar. Detta är en rundgång för äldre sjuka
            som är ovärdig och inte bra men som tyvärr ökar i omfattning.
          </note>
          <note>
            Jag vill fråga ministern: Vad gör regeringen för att garantera
            de äldres välbefinnande på ett bättre sätt än vad som sker i dag?
          </note>
          <note type="speaker">
            Anf. 111 Statsrådet LENA HALLENGREN (S):
          </note>
          <note>
            Herr talman! Utan att på något sätt säga att Katarina Brännström
            ger en felaktig bild vill jag säga att Sverige är världens bästa
            land att åldras i. Vi blir äldre och håller oss friska allt längre.
          </note>
          <note>
            Allt fler äldre lever långa, socialt aktiva och rika liv, men
            detta hindrar inte att de kan lida av psykisk ohälsa. Katarina
            har rätt i att de som gör det blir allt fler. Det handlar om att
            möta detta med kunskap i den mån den psykiska ohälsan handlar
            om diagnoser, det vill säga olika typer av depressioner och så
            vidare.
          </note>
          <note>
            Jag menar att man måste börja mycket tidigare. Det är regeringens
            uppfattning att man på olika sätt måste arbeta med det sociala
            innehållet gentemot våra folkrörelser och pensionärsorganisationer,
            med dagverksamheter och mötesplatser, och se till att de äldre
            har möjlighet att delta i sociala aktiviteter och att civilsamhället
            uppmuntras att ge dessa möjligheter.
          </note>
          <note>
            Om det är en situation där äldre befinner sig på ett särskilt
            boende är det lite annorlunda, och jag återkommer till det.
          </note>
          <note type="speaker">
            Anf. 112 KATARINA BRÄNNSTRÖM (M):
          </note>
          <note>
            Herr talman! Tack för svaret, ministern!
          </note>
          <note>
            Jag tror också att Sverige är det bästa landet för den som är
            frisk och pigg, så länge man är det när man är gammal. Sedan tror
            jag att det går ganska fort utför.
          </note>
          <note>
            Tyvärr har vi i dag hemtjänstpersonal som i många fall saknar
            kompetens och som inte får rätt och adekvat vidareutbildning för
            att ta hand om dem som är alltmer sjuka, som har många mediciner
            och som vårdas i hemmet, där ganska avancerad sjukvård sker.
          </note>
          <note>
            Jag tror att det måste till krafttag för att vi ska klara detta.
          </note>
          <note type="speaker">
            Anf. 113 Statsrådet LENA HALLENGREN (S):
          </note>
          <note>
            Herr talman! Jag vill understryka behovet av att satsa på personalen
            och deras kompetens och förmåga att möta människor som både lider
            av psykisk ohälsa och som har behov av rent sjukvårdande insatser.
            Då är det viktigt att vi har resurser för att satsa på utbildning.
          </note>
          <note>
            Det är positivt att regeringen har presenterat så kallade yrkespaket
            som gör att vi enkelt kan utbilda många fler vårdbiträden och
            undersköterskor, så att ingen som är outbildad eller obehörig
            ska möta våra äldre, vare sig i hemtjänsten eller på särskilda
            boenden.
          </note>
          <note>
            Det förändrade investeringsstödets effekter för byggandet av
            hyresrätter
          </note>
          <note type="speaker">
            Anf. 114 JOHANNA HARALDSSON (S):
          </note>
          <note>
            Herr talman! Jag vill ställa en fråga till bostadsminister Peter
            Eriksson.
          </note>
          <note>
            Att det byggs många bostäder är givetvis nödvändigt för att komma
            till rätta med bostadsbristen i Sverige. Men även rörlighet på
            bostadsmarknaden är en av de pusselbitar som måste falla på plats
            för att lösa bostadsbristen.
          </note>
          <note>
            Rörligheten i hyresbeståndet är mycket större än i det egna beståndet.
            Fler kan flytta till jobb och studier om vi har ett stort utbud
            av hyresrätter. Därför är det glädjande att det under 2017 har
            byggts över 10 000 nya hyresrätter med rimliga hyror med hjälp
            av investeringsstöd.
          </note>
          <note>
            Nu har nivåerna i investeringsstödet justerats. Hur förväntar
            sig ministern att detta ska påverka byggandet av hyresrätter?
          </note>
          <note type="speaker">
            Anf. 115 Statsrådet PETER ERIKSSON (MP):
          </note>
          <note>
            Herr talman! Vi gjorde nyligen en justering av reglerna för detta
            – det stämmer. Detta innebär att det blir lite mer attraktivt
            att bygga nya hyresrätter med det statliga investeringsstödet,
            till exempel i Stockholm, Uppsala och större städer, där priserna
            är något högre än annars. Jag har fått signaler från både Uppsala
            och Stockholm om att dessa kommuner kommer att använda sig av
            investeringsstödet framöver. Här får vi en skillnad som inte är
            oväsentlig.
          </note>
          <note>
            Vi införde dessutom en ny regel som innebar att det blir enklare
            och billigare att bygga på en våning eller två. I Sverige finns
            nämligen 1 miljon hyresbostäder på två- eller trevåningsnivån.
            Man kan också få stöd som gör att man kan få råd att bygga till
            exempel en hiss, vilket ger en ökad tillgänglighet.
          </note>
          <note type="speaker">
            Anf. 116 JOHANNA HARALDSSON (S):
          </note>
          <note>
            Herr talman! Tack, ministern, för svaret!
          </note>
          <note>
            Vi är överens om att det är väldigt viktigt att det byggs fler
            hyresrätter. Förutom investeringsstöd undrar jag vilka fler åtgärder
            Peter Eriksson tror skulle behövas för att öka byggandet av hyresrätter
            i Sverige. Vidtar reger ­ ingen redan nu fler åtgärder?
          </note>
          <note type="speaker">
            Anf. 117 Statsrådet PETER ERIKSSON (MP):
          </note>
          <note>
            Herr talman! Generellt sett tror jag att vi behöver se över hela
            skattefrågan på området, men vi får nog vänta med det till efter
            valet som det ser ut nu.
          </note>
          <note>
            Jag har nyligen fått en utredning överlämnad till mig som föreslår
            en ny bostadsförsörjningslag. Genom den skulle kraven på kommunerna
            att ta bostadsförsörjningsansvar även för olika kategorier och
            grupper i kommunen förtydligas och skärpas. Det tror jag kan vara
            en viktig fråga.
          </note>
          <note>
            Äldres livskvalitet
          </note>
          <note type="speaker">
            Anf. 118 HILLEVI LARSSON (S):
          </note>
          <note>
            Herr talman! Jag vill ställa min fråga till Lena Hallengren.
            Jag har besökt ett antal äldreboenden i Malmö, och jag har även
            besökt hemtjänsten. Genomgående är att personalen gör ett väldigt
            bra arbete. De äldre är mycket nöjda med den service som de får.
            Det här gäller de grundläggande behoven. Man får sin mat, man
            blir tvättad, man får hjälp med städning och så vidare. Men det
            som hela tiden efterlyses är guldkanten.
          </note>
          <note>
            Precis samma budskap fick jag av personalen. De önskar inget
            hellre än att de äldre ska få en guldkant på tillvaron och inte
            bara få de grundläggande behoven tillgodosedda. Det handlar om
            bara en sådan sak som att hinna sitta ned och fika och prata med
            de äldre. Men personalen har ett hektiskt schema, och det är väldigt
            svårt att hinna med detta.
          </note>
          <note>
            Min fråga till ministern är: Hur går vi vidare med visionen om
            att de äldre ska få en guldkant på tillvaron?
          </note>
          <note type="speaker">
            Anf. 119 Statsrådet LENA HALLENGREN (S):
          </note>
          <note>
            Herr talman! Tack, Hillevi Larsson, för frågan! Tack också för
            att du besöker många äldreboenden och hemtjänsten! Också de behöver
            känna att vi ser dem och att vi är många som engagerar oss i äldrepolitik
            i allmänhet och äldreomsorgen i synnerhet.
          </note>
          <note>
            Det ser väldigt olika ut beroende på var man är och vem man besöker.
            Det finns personal som sliter hårt. Men det beror på hur man satsar
            i kommunen, och hur man använder de 2 miljarder per år som har
            funnits under mandatperioden. Man har såklart arbetat på olika
            sätt med sociala aktiviteter, innehåll, verksamhet och träffpunkter.
          </note>
          <note>
            Jag besöker många boenden och hemtjänst där de känner att den
            här guldkanten finns. Men vi har utan tvekan mer att göra. Jag
            är framför allt bekymrad över hur vi möter framtiden. Allt fler
            blir allt äldre. Vi måste verkligen prioritera välfärden framför
            stora skattesänkningar så att dagens anställda får fler kollegor
            och bättre arbetsvillkor.
          </note>
          <note type="speaker">
            Anf. 120 HILLEVI LARSSON (S):
          </note>
          <note>
            Herr talman! Det är helt rätt att det ser ut på olika sätt. Det
            är också olika hur dåliga de äldre är. När många är väldigt dåliga
            orkar man kanske inte ta del av de sociala aktiviteterna. Man
            måste verkligen individanpassa och se till att de äldre är med
            i den utsträckning som de orkar.
          </note>
          <note>
            Mycket handlar också om att satsa på personalen. Då får den tid
            och ork att satsa på de äldre. Jag gläds därför mycket över att
            regeringen jobbar med detta. Jag tror för övrigt att vi måste
            få bort övervinsterna i välfärden. De pengarna ska gå till de
            äldre och till personalen.
          </note>
          <note type="speaker">
            Anf. 121 Statsrådet LENA HALLENGREN (S):
          </note>
          <note>
            Herr talman! Många som bor på ett särskilt boende har mycket
            riktigt väldigt stora omsorgsbehov. Hur mycket de orkar är individuellt,
            men generellt kan man säga att de orkar betydligt mindre. Därför
            måste vi förebygga och se till att de kommer in i god tid.
          </note>
          <note>
            Vi behöver försäkra oss om att de resurser vi gemensamt avsätter
            verkligen används till mer personal, till utbildad personal och
            till både insatser och verksamheter som gör att den som är äldre
            inte känner sig vare sig ensam eller isolerad. De måste få uppleva
            att de år efter pensionen när man blir allt äldre också är en
            tid då man kan glädjas.
          </note>
          <note>
            Regeringens politik för bostadsbyggande
          </note>
          <note type="speaker">
            Anf. 122 LARS BECKMAN (M):
          </note>
          <note>
            Herr talman! Jag har en fråga till statsrådet Peter Eriksson.
            Vi har tidigare hört i dag att bostadskrisens effekter har blivit
            tydliga. I Boverkets senaste prognos står det att bostadsbyggandet
            i Sverige kommer att sjunka. Byggsubventionerna har blivit ett
            fiasko. 5 procent har betalats ut. Jag tror att man har byggt
            en hyresrätt i Stockholm.
          </note>
          <note>
            Detta är inte bara ett storstadsproblem, herr talman, utan det
            gäller runt om i landet. Om man googlar på ordet ”byggstopp” kan
            man hitta byggstopp i var och varannan stad, till exempel i Umeå.
            Där säger HSB att de hade en god försäljning av sina bostadsrätter,
            men när regeringen införde amorteringskrav, krav på hur mycket
            man får låna och hela det paketet tvärnitade försäljningen. Från
            att ha sålt ett antal lägenheter i veckan säljer man nu någon
            i månaden. Vd:n för HSB Norr säger att ”alla i byggbranschen sitter
            och väntar på vad som ska hända”.
          </note>
          <note>
            Detta är en rimlig fråga att ställa till bostadsministern: Är
            du nöjd med de beslut som har ni har tagit och som har gjort att
            det har blivit ett byggstopp i Sverige?
          </note>
          <note type="speaker">
            Anf. 123 Statsrådet PETER ERIKSSON (MP):
          </note>
          <note>
            Herr talman! Byggstopp är en helt felaktig beskrivning av läget
            i Sverige i dag. Vi bygger mer – dubbelt så mycket – än vad som
            gjordes under förra mandatperioden. Enligt alla prognoser kommer
            vi att fortsätta göra det under kommande år.
          </note>
          <note>
            Däremot har det blivit en stor förändring när det gäller bostadsrätter
            i framför allt Stockholmsregionen. Det stämmer. Det är oroande,
            men det är ett resultat av att man under en tid har haft en väldigt
            kraftig inriktning på dyra bostadsrätter i Stockholm. Detta har
            sedan spridit sig lite grann utåt, men i de allra flesta delar
            av Sverige byggs det för fullt. I större utsträckning riktar man
            dessutom in sig på hyresbostäder. Det måste man även göra i Stockholmsregionen
            framöver om man ska klara av de bostadsförsörjningsbehov som finns
            och kunna minska bostadsbristen i landet.
          </note>
          <note type="speaker">
            Anf. 124 LARS BECKMAN (M):
          </note>
          <note>
            Herr talman! Umeå är ingen förort till Stockholm utan ligger
            en bra bit därifrån. När Peter Eriksson flyger hem till Norrbotten
            flyger han över Umeå.
          </note>
          <note>
            Det var Umeå som jag tog upp i mitt exempel, och det var i Umeå
            som man efterfrågade vad regeringen tänker göra. Det är nu tvärstopp,
            byggstopp, i Umeå. Man hänvisar till att det är regeringens politik
            som har gjort att det är byggstopp i Umeå och på många andra orter
            i Sverige.
          </note>
          <note>
            Frågan från HSB Norr och mig kvarstår: Vad tänker regeringen
            göra?
          </note>
          <note>
            (Applåder)
          </note>
          <note type="speaker">
            Anf. 125 Statsrådet PETER ERIKSSON (MP):
          </note>
          <note>
            Herr talman! Som jag sa sist finns det inget byggstopp i Umeå,
            inte heller i övriga Sverige och inte ens i Stockholm. Det byggs
            ganska mycket i både Umeå och Stockholm, och det kommer att fortsätta
            byggas. Det krävs dock att man ställer om i större utsträckning.
            Man kan inte fortsätta springa på samma boll. Alla kan inte bygga
            nya bostadsrätter för flera miljoner kronor. Man måste i större
            utsträckning rikta in sig efter behoven. Alla har inte klarat
            av det än, men man måste lära sig det.
          </note>
          <note>
            Frågestunden var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 15.17 på förslag av talmannen att ajournera
            sammanträdet till kl. 15.20.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 15.20.
          </note>
          <note>
            § 9 (forts. från § 7) Redovisning av skatteutgifter 2018 (forts.
            SkU24)
          </note>
          <note type="speaker">
            Anf. 126 RASMUS LING (MP):
          </note>
          <note>
            Herr talman! Vi debatterar i dag Redovisning av skatteutgifter
            2018 , skatteutskottets betänkande SkU24. Detta är ett viktigt
            område att granska. Det är en väldigt stor del – omkring 210 miljarder,
            lite beroende på hur man räknar.
          </note>
          <note>
            Skatteutgifter kan vara bra som styrmedel, men i och med att
            de innebär en avvikelse från normen kan det ibland leda till att
            det blir mer krångligt eller inte lika tydligt. Det kan ibland
            också uppstå gränsdragningsproblem.
          </note>
          <note>
            I skrivelsen har regeringen gjort en särskild analys av ROT-avdraget.
            Det har nu funnits i ett tiotal år, och situationen ser nu mycket
            annorlunda ut än den gjorde när det infördes. Analysen visar att
            den sänkning från 50 till 30 procent som gjordes var samhällsekonomiskt
            motiverad. Vi har fått mycket högre sysselsättning och gått in
            i en högkonjunktur där byggandet har varit väldigt stort. Vi har
            nu en situation där det faktiskt råder brist på arbetskraft i
            byggsektorn.
          </note>
          <note>
            Skatteutgiften för ROT-avdraget är nu omkring 10 miljarder. Den
            skulle ha varit omkring 16 miljarder om sänkningen inte hade gjorts.
          </note>
          <note>
            Jag tycker också att det är en väsentlig fråga vilken påverkan
            detta får, alltså hur många färre bostäder som har byggts som
            en följd av att vi har haft ROT-avdraget i en situation där det
            har varit arbetskraftsbrist. Detta är givetvis ingen enkel fråga
            att besvara, men det är en legitim och relevant frågeställning
            som vi kan behöva fundera över.
          </note>
          <note>
            Jag tror att ROT-avdraget är väldigt bra i en lågkonjunktur,
            där man kan behöva gasa på för att få igång sysselsättning och
            sådant. Men det är inte självklart att det ska vara på samma sätt
            för all framtid.
          </note>
          <note>
            Ränteavdragen är inte något som ingår i rapporten, men jag tycker
            att det är väl värt att nämna, inte minst i diskussionen om hur
            bostadssitua ­ tionen ser ut. Det är en kostnad som är hög, och
            i takt med att skuldsätt ­ ningen ökar kommer den att bli större
            om inte något görs. Jag har tagit upp denna fråga många gånger
            tidigare i kammaren. Sex av åtta partier före ­ språkar att man
            ska göra något åt ränteavdragen, och jag hoppas att också de två
            största partierna framöver kan inse att vi måste göra något. Vi
            måste göra det av stabilitetsskäl och för att få en större rörlighet
            på bostadsmark ­ naden än i dag, så att vi kan utnyttja det bostadsbestånd
            som finns på ett bättre sätt.
          </note>
          <note>
            Herr talman! För några veckor sedan kom Naturskyddsföreningen
            med en rapport om fossila subventioner. Där uppmanade man de politiska
            partierna att prioritera detta för den kommande mandatperioden.
            Det man vill är naturligtvis att de fossila subventionerna ska
            minskas eller fasas ut.
          </note>
          <note>
            Från Miljöpartiets sida har vi sagt att vi gärna vill det. Vi
            tror inte att det går att göra allt på en mandatperiod, men vi
            vill gå i den riktningen. På det seminarium där Naturskyddsföreningen
            presenterade rapporten ville flera partier göra det, men i går
            kunde vi se att Moderaterna ville gå i motsatt riktning. Partiledaren
            Kristersson sa att det inte fanns något färdigt alliansförslag
            ännu, men hans bild var att det skulle komma att bli ett sådant.
            Jag skulle gärna vilja ha en kommentar från de närvarande borgerliga
            partierna, Centerpartiet och Liberalerna, och höra om de är beredda
            att gå i den riktningen. Jag tycker att det vore olyckligt.
          </note>
          <note>
            Reseavdraget är ett annat exempel på en subvention som inte är
            bra i sin nuvarande form. Den nuvarande utformningen är en subvention
            av pendling med bil. Den utredning som ser över detta, liksom
            de direktiv som ligger till grund för utredningen, vill att det
            ska bli ett transportneutralt avdrag som inte ensidigt gynnar
            bilism på det sätt det gör i dag. Detta är en fråga som det har
            rått bred enighet om, och när utredningen är klar hoppas jag att
            de partier som har stött detta i Miljömålsberedningen och Landsbygdskommittén
            orkar stå upp för att vi ska göra en förändring av detta. Det
            tror jag skulle vara väldigt bra.
          </note>
          <note>
            Slutligen, herr talman, konstaterar jag att det inte heller i
            denna debatt ser ut att vara någon liberal med. Jag tycker att
            det är lite synd. Jag har länge velat ställa frågan varför Liberalerna
            vill göra skattesänkningar med 24 miljarder kronor riktade till
            människor som har en månadslön på över 38 000 kronor i månaden.
            På vilket sätt blir samhället bättre av att man sänker skatten
            i den storleksordningen? Det motsvarar vad Polismyndigheten kostar
            i hela landet. Men jag får ta med den frågan till en kommande
            debatt där Liberalerna deltar.
          </note>
          <note type="speaker">
            Anf. 127 STAFFAN DANIELSSON (C):
          </note>
          <note>
            Herr talman! Den skrivelse som vi i dag diskuterar är till en
            del en teknisk genomgång av de skatter vi ska betala under ett
            kommande år. Men skrivelsen är betydligt viktigare än så.
          </note>
          <note>
            Genom skrivelsen har regeringen möjlighet att presentera en analys
            av de skatteförändringar som föreslås i syfte att öka såväl legitimiteten
            och transparensen som förståelsen för de skatter som tas ut. Det
            är en möjlighet för regeringen att bidra till en informerad diskussion
            och debatt bland allmänheten, journalister och olika beslutsfattare.
          </note>
          <note>
            Behovet av transparens och öppenhet i offentliga finanser kan
            inte nog understrykas. Välunderbyggd, relevant och lättillgänglig
            information är centralt inom alla politikområden, särskilt inom
            skatteområdet. Betydelsen av en bra redovisning till riksdagen
            av skatteutgifter har även uppmärksammats i flera granskningar
            av Riksrevisionen och Finanspolitiska rådet, som även har kommenterat
            principerna för redovisning av skatteutgifter.
          </note>
          <note>
            Redovisning av skatteutgifter 2018 , som vi alltså diskuterar
            i dag, är en skrivelse som manar till eftertanke. Det svenska
            skattesystemet har sedan den stora reformen på 90-talet resulterat
            i en avsevärd och växande mängd undantag. Därtill har regelverk
            från EU inneburit ytterligare förändringar av det svenska skattesystemet.
            Skattesystemet behöver förenklas, och därför har vi i Centerpartiet
            föreslagit en bred skattereform. Tiden är verkligen mogen.
          </note>
          <note>
            Sverige behöver en skattereform för fler i jobb, ökad konkurrenskraft
            och tryggad välfärd. Skattesystemet måste vara bättre utformat
            för att möta de problem som Sverige står inför. Den kraftiga beskattningen
            av arbete i Sverige – den är i världstoppen – förvärrar tudelningen
            på arbetsmarknaden och bromsar välstånd och tillväxt. Det finns
            därför ett behov av att återigen göra en grundlig skattereform
            med ett mer transparent, enklare och enhetligare system.
          </note>
          <note>
            Det viktigaste en skattereform har att uppnå är att minska skatten
            på arbete, öka konkurrenskraften och trygga välfärdens framtida
            finansiering. Lägre skatter på arbete är grundläggande för att
            fler människor ska kunna jobba. Om fler personer har ett arbete
            att gå till ökar också skatteintäkterna och välfärden.
          </note>
          <note>
            Dagens skattesystem gynnar en snabbt ökande bostadsbelåning med
            en överhettad bostadsmarknad i många städer, som vi hörde i riksdagens
            frågestund alldeles nyss. Risken finns att en nedgång drabbar
            Sveriges ekonomi hårt. Därför är det angeläget med en bred överenskommelse
            där bostadsbeskattningen ses över för att gynna långsiktig stabilitet.
          </note>
          <note>
            Herr talman! Det finns ett tillkännagivande som regeringen anser
            är tillgodosett i och med skrivelsen. Tillkännagivandet säger
            att regeringen i sina kommande skrivelser fullt ut bör analysera
            enskilda skatteutgifters samhällsekonomiska effektivitet och sysselsättningseffekt.
          </note>
          <note>
            Det uttalade syftet från riksdagen med redovisning av skatteutgifter
            är att skatteutgifterna ska kunna prövas på samma sätt som utgifter
            för anslag. Det ska alltså vara möjligt att kvantifiera kostnaderna
            för de undantag i skattesystemet som råder.
          </note>
          <note>
            Det är till fördel för hela regeringens arbete, för hela arbetet
            med statsbudgeten, att löpande utveckla arbetet med skatteutgifters
            samhällsekonomiska effektivitet och sysselsättningseffekter.
          </note>
          <note>
            Därför är jag bekymrad över regeringens inställning i frågan.
            Reger ­ ingen konstaterar att även om det vore önskvärt att göra
            en kvantitativ be ­ dömning av en skatteutgifts bidrag till förbättrad
            samhällsekonomisk effektivitet är detta oftast inte praktiskt
            möjligt medan en kvalitativ be ­ dömning ofta går att göra. Nästa
            rimliga steg borde då vara att se till att initiera ett arbete
            med att se över hur vi kan få data och metoder för bättre analyser
            av kvantitativa slag.
          </note>
          <note>
            Herr talman! Lika självklart som att sänkta skatter måste analyseras
            är det att även höjda skatter måste analyseras. Bland annat Konjunkturinstitutet
            har tydligt pekat på att höjda marginalskatter för vissa grupper
            kan minska arbetsutbudet, vilket i förlängningen kan leda till
            att åtgärdernas offentligfinansiella effekter överskattas. Arbetsförmedlingen
            har påtalat det olyckliga i att regeringen i sina inkomstskattepromemorior
            saknar diskussioner och överväganden över den påverkan på arbetsmarknadens
            utveckling som de föreslagna skatteförändringarna förstås kommer
            att kunna leda till.
          </note>
          <note>
            Företrädare för Centerpartiet och andra har fört fram detta tidigare.
            Men när vi har en regering som ägnar huvuddelen av sin mandatperiod
            åt att höja skatter inom de flesta områden tål det att upprepas,
            vilket jag alltså nu har gjort.
          </note>
          <note>
            Rasmus Ling riktade en fråga till liberaler. Jag anser mig själv
            vara socialliberal, så jag är åt det hållet. Centerpartiet är
            ett grönt liberalt parti. Jag tror att Rasmus Ling sa att man
            inte ska sänka skatter för dem som tjänar över 38 000 kronor.
            Sverige har kanske världens högsta marginalskatt. Den är 60 procent.
            Av det man tjänar i den inkomstklassen och om man tjänar mer får
            man behålla 40 procent.
          </note>
          <note>
            Det är i stort sett högst i världen. Det bör återställas till
            kanske 50 procent enligt den överenskommelse vi hade med skattereformen
            på 1990-talet. Visst bör skatterna på sikt sänkas även på marginalen
            för dem som tjänar över 38 000 kronor.
          </note>
          <note type="speaker">
            Anf. 128 RASMUS LING (MP) replik:
          </note>
          <note>
            Herr talman! Staffan Danielsson menar att han är liberal och
            grön. Jag tolkar det som att Centerpartiet är mer åt det liberala
            hållet än det gröna.
          </note>
          <note>
            Centerpartiet har försökt att framstå som den gröna rösten hos
            Alliansen. Men det man nu går till val på är att motverka de reformer
            på milj öområdet som vi har genomfört. Man vill göra drastiska
            nedskärningar på den miljöbudget som vi har höjt. Vi har till
            och med fördubblat den. Staffan Danielsson vill slakta den med
            mångmiljardbelopp.
          </note>
          <note>
            Centerpartiet går till val på att avskaffa flygskatten som införts.
            Man vill alltså göra det billigare att flyga i en situation där
            vi har den hetaste majmånaden sedan åtminstone 40-talet och ser
            klimatförändringarna över världen. På område efter område kan
            man se att de miljöreformer som vi har lagt fram vill Centerpartiet
            motverka.
          </note>
          <note>
            Jag har en väldigt enkel fråga som gäller ärendet som vi diskuterar.
            Det gäller de fossila subventioner som finns. Är Centerpartiet
            berett att minska de fossila subventionerna under nästa mandatperiod,
            och om ja , i så fall vilka?
          </note>
          <note type="speaker">
            Anf. 129 STAFFAN DANIELSSON (C) replik:
          </note>
          <note>
            Herr talman! Det var en hel del frågor. Både vi och Miljöpartiet
            ser gröna som ett positivt värdeladdat ord. Sedan kan vi ha olika
            uppfattningar om socialliberal och liberal. Jag är väldigt positiv
            till det. Miljöpartiet har tidigare varit det men kanske inte
            längre är det lika mycket utan i stället är mer åt det röda hållet.
            Så kan man utvecklas.
          </note>
          <note>
            Centern och Alliansen genomförde stora miljöreformer under åtta
            alliansår. Den förnybara energin växte väldigt starkt. Nu står
            tyvärr vindkraft, biogas och etanol och stampar och till och med
            minskar under en regering där Miljöpartiet ingår. Helheten är
            verkligen blandad.
          </note>
          <note>
            Flygskatten går det att säga mycket om. Det är viktigt för Sverige
            och världen att vi kan flyga, handla och möta varandra. Att lägga
            ned flyglinjer så att de börjar uppstå i Danmark och Norge är
            inte vidare smart för Sverige. Man får alltid överväga detta.
          </note>
          <note>
            Vi är överens om att minska de fossila bränslena och att till
            exempel övergå alltmer till förnybara drivmedel. Men innan dessa
            finns över hela landet måste vi avväga till exempel bensinskatten
            så att den ligger på en rimlig nivå. Där ligger Miljöpartiet ofta
            väl mycket i fronten.
          </note>
          <note type="speaker">
            Anf. 130 RASMUS LING (MP) replik:
          </note>
          <note>
            Herr talman! Miljöpartiet har inte gått åt något rött håll. Vi
            är inte heller liberaler, utan vi är ett grönt parti och är väldigt
            trygga i det. Det vore roligt om Centerpartiet skulle gå mer åt
            det hållet. Men det är inte den utveckling vi har sett åtminstone
            det senaste decenniet.
          </note>
          <note>
            Vad gäller flygskatten och hur den är jämte den i andra länder
            har Norge , som du tar upp , en flygskatt. I det fall Norwegian
            väljer att förlägga nya linjer till Oslo förefaller inte den flygskatt
            som finns vara något problem.
          </note>
          <note>
            Jag ställde bara en fråga. Den skulle jag vilja ha svar på. På
            det seminarium jag var på som Naturskyddsföreningen anordnade
            var Danielssons partikollega Rickard Nordin på plats och talade
            om detta. Jag skulle vilja höra ifall jag får samma svar. Är Centerpartiet
            berett att minska de fossila subventionerna den kommande mandatperioden
            och i så fall vilka?
          </note>
          <note type="speaker">
            Anf. 131 STAFFAN DANIELSSON (C) replik:
          </note>
          <note>
            Herr talman! Jag kan svara kort på den konkreta frågan. Centerpartiets
            inriktning, som Rickard Nordin väldigt bra lyfte fram, är att
            minska och fasa ut de fossila drivmedlen och den fossila energin.
            Det innebär självfallet att de fossila subventionerna kommer att
            bortfalla vartefter. Men det måste ske i en takt som är realistisk
            och verklighetsanpassad.
          </note>
          <note>
            Det jag tror att Rasmus Ling och jag är väldigt väl överens om
            , även om vi kan diskutera hur väl vi lyckades under våra respektive
            regeringsperioder, är att verkligen ställa om Sveriges och världens
            energisystem till resurser som är baserade på förnybar grund.
          </note>
          <note type="speaker">
            Anf. 132 MOMODOU JALLOW (V):
          </note>
          <note>
            Herr talman! I dag ska vi diskutera redovisning av skatteutgifter.
            Jag hade tänkt börja med att ta upp syftet med detta, men många
            föregående talare har lyft just syftet med redovisningen och hur
            viktig den är. Jag tänkte därför lägga min tid på att diskutera
            vilken typ av skattepolitik som Vänsterpartiet vill se. Det har
            en direkt koppling till det vi diskuterar här i dag.
          </note>
          <note>
            Vänsterpartiet vill ha en bra, jämlik och rättvis skattepolitik
            för att kunna finansiera den gemensamma välfärden – en skattepolitik
            där man får utifrån behov och bidrar utifrån förmåga. Det är tyvärr
            inte den politik som har bedrivits under alliansregeringen, och
            det är inte den politik som bedrivs i dag i den utsträckning som
            Vänsterpartiet vill se och som det svenska folket förtjänar.
          </note>
          <note>
            Det finns alltför stora socioekonomiska klyftor mellan människor
            i dagens Sverige. Medan väldigt många tvingas att vrida och vända
            på varenda krona dag efter dag, månad efter månad och år efter
            år kan andra köpa sin tredje lyxbåt, resa i sina privata jetplan,
            köpa lyxvåningar i New York eller Paris och spara sina miljarder
            i en bank i ett skatteparadis för att slippa betala sin del av
            skatten.
          </note>
          <note>
            Herr talman! Dessa människor är också oftast de som obekymrat
            klagar på fattiga, utsatta och invandrare och gör dem till syndabockar
            för den så kallade samhällskollapsen. Det är riskkapitalisteliten
            som genom sina lobbyister och pr-företag på några årtionden har
            lyckats förskjuta makten från folket till den växande finanssektorn.
          </note>
          <note>
            Beslut som tidigare kunde fattas av regeringar och parlament
            är nu inskrivna i handelsavtal, och betalda lobbyister och pr-företag
            har ofta mer makt över dagordningen än partier och folkvalda politiker
            har. Det är en utveckling som vi ser i dag i den ekonomiska politik
            som bedrivs i denna kammare bland många andra i världen. Det innebär
            att politiken i nästan alla länder har tvingats följa samma mönster.
            Vi ser privatiseringar, fler osäkra jobb, inhuman asylpolitik,
            rasism och nazism som normaliseras, rovdrift på miljön, sänkta
            skatter för de rika och större risker för oss andra.
          </note>
          <note>
            Det är en politik som angriper de mest utsatta och ser på när
            människor oroar sig för om de ska ha råd med hyran, nya gummistövlar
            till barnen eller elräkningen. Det är en politik som angriper
            dem som ligger ned och vars dröm om en semestervecka på annan
            ort kan vara ouppnåelig.
          </note>
          <note>
            Samtidigt ges villaägare och de m som äger en bostadsrätt möjlighet
            att använda kostsamma subventioner för att renovera sina bostäder
            både inom och utanför landets gränser. Detta bidrag, som kallas
            avdrag, herr talman, gäller oftast inte dem av oss som bor i hyreslägenheter.
            Det är en ojämlik och orättvis ekonomisk politik, där de som bor
            i hyresrätt i praktiken via skatten betalar för villaägares möjlighet
            att kakla om badrummet här hem ­ ma eller i sommarhuset i Frankrike.
            Det är inte rätt. Det är inte rättvist. Det är inte så vi ska
            använda skattebetalarnas pengar.
          </note>
          <note>
            Herr talman! Vänsterpartiet vill minska finanssektorns inflytande
            över våra samhällen. De enorma värden som skapas av vårt arbete
            ska investeras i samhällsnyttiga saker som innovationer, omställning
            till ett ekologiskt hållbart samhälle och förkortad arbetstid.
            I stället för att bara syfta till så hög avkastning som möjligt
            ska statligt ägda bolag användas aktivt i omställningsarbetet
            för att öka jämlikheten och jämställdheten och stärka demokratin.
          </note>
          <note>
            Därför driver vi en politik som gynnar folket och inte stora
            banker eller riskkapitalister. Vi vill öka människors inflytande
            över den egna livssitua ­ tionen och skapa större möjligheter
            för folkligt inflytande över samhälls ­ utvecklingen. Vi vet att
            demokratiska samhällen är bättre samhällen. När folkstyret urholkas
            innebär det inte bara sämre beslut, utan det skadar ock ­ så tilltron
            till demokratin.
          </note>
          <note>
            Herr talman! Det behövs en större och jämlikare omfördelningspolitik
            i det här landet, och Vänsterpartiet är i dag den enda garanten
            för det. Vi måste öka beskattningen av kapital om vi ska kunna
            minska de ekonomiska klyftorna. Det måste vi göra, för vi vet
            alla att samhörigheten och tilliten urholkas i samhällen där klyftorna
            växer.
          </note>
          <note>
            Skattesystemets utformning är, tillsammans med socialförsäkringarna
            och välfärdstjänsterna, central för ett lands fördelningspolitiska
            ambitio ­ ner. En studie från Euromod har analyserat skattesystemens
            omfördelningseffekter inom EU. Rapporten har 1999 och 2008 som
            jämförelseår och omfattar ländernas direkta skatter. Analysen
            visar att Sverige under denna period har gått från att vara ett
            av de länder vars skattesystem omfördelar mest till att ha det
            minst omfördelande skattesystemet inom EU.
          </note>
          <note>
            Detta är anmärkningsvärt. Det är en utveckling som vi inte vill
            se i Sverige men som sker. Vad är det då som har orsakat denna
            utveckling? Låt oss gå igenom några av de större förändringarna
            på skatteområdet.
          </note>
          <note>
            År 2005 avskaffades såväl arvs- som gåvoskatten, 2007 avskaffades
            förmögenhetsskatten och 2008 avskaffades fastighetsskatten. Dessa
            förändringar torde vara en starkt bidragande orsak till att det
            svenska skattesystemets utjämnande effekter har minskat så markant.
            Sverige är i dag ett av mycket få länder som varken har skatt
            på arv, gåvor eller förmögenheter eller en fastighetsskatt som
            är kopplad till taxeringsvärdet.
          </note>
          <note>
            Herr talman! Till dessa förändringar ska bland annat läggas att
            bolagsskattesatsen har sänkts i flera steg och att skatten på
            förvärvsinkomster har sänkts med över 100 miljarder kronor genom
            de olika jobbskatteavdragen.
          </note>
          <note>
            När vi budgetförhandlar med regeringen är den ekonomiska jämlikheten
            central. Men det handlar också om en utbyggd och förstärkt välfärd,
            att kvinnors livsvillkor ska stå i centrum och att det ska göras
            investeringar för fler människor i arbete.
          </note>
          <note>
            Vi vill även försvara den svenska modellen. Det är en modell
            som bygger på att parterna sätter lönerna på arbetsmarknaden och
            sluter avtal. Det är en modell med en skattefinansierad generell
            välfärd som kräver ett relativt högt skatteuttag. Den innehåller
            inkomstbaserade försäkringar, till exempel a-kassan och sjukförsäkringen.
            Vi menar att denna modell inte enbart är värd att försvara utan
            att vi också ska arbeta för att den ska utvecklas och förbättras.
          </note>
          <note>
            I ett modernt samhällsbygge måste kampen mot ojämlikhet vara
            central. Skatteflykt och skatteundandragande är en stor orsak
            till ojämlikheten i samhället, och det undergräver den svenska
            modellen och samhällsmoralen. En liten grupp i samhället anser
            sig stå utanför samhällsgemenskapen och ansvaret för den gemensamma
            välfärden. De för därför sina pengar till skatteparadis i syfte
            att slippa bidra till cancersjukvård, barnens skola eller äldres
            omsorg. Detta känner vi alla mycket väl till, eftersom det har
            funnits riksdagsledamöter, bland annat i skatteutskottet, som
            har smitit från skatten och som finns med i Panamadokumenten.
          </note>
          <note>
            Men detta pratar vi aldrig om, utan vi ägnar all vår kraft och
            tid på att hetsa upp folket om behovet av att ta från fattiga
            människors försörjningsstöd och de sjukas sjukersättning, och
            vi ställer dessa grupper mot flyktingar som flyr för sina liv.
            Om vi verkligen är oroliga för samhällskollaps och för den svenska
            modellen borde vi kanske börja tala om den verkliga orsaken till
            samhällskollapsen, nämligen skattesmitarna.
          </note>
          <note>
            Slutligen, herr talman: För oss handlar ekonomisk politik om
            att inge hopp och framtidstro, om att se till att den ekonomiska
            politiken används för att utjämna inkomstskillnader, om att ge
            alla barn en bra start i livet, om att se till att välfärden byggs
            ut och förstärks, om att ge människor förutsättningar att ta ett
            arbete och om att investera för att skapa nya jobb.
          </note>
          <note>
            Vi vill bygga ett hållbart land där klimat och miljö står i centrum.
            Vi har ju mängder av arbetsuppgifter som behöver utföras, så låt
            oss se till att få dem gjorda! En viktig del i detta är självklart
            att skapa en jämlikare omfördelningspolitik. Vi vet att jämlikare
            samhällen är bättre samhällen för alla – inte bara för de få rika.
          </note>
          <note type="speaker">
            Anf. 133 CECILIA WIDEGREN (M):
          </note>
          <note>
            Herr talman! Öppenhet, transparens och effektivitet är grunden
            för ett trovärdigt och legitimt skatteuttag. Varje dag bidrar
            miljontals människor i hårt arbete med skatter till det gemensamma.
            Människors vilja att bidra, att göra rätt för sig och att vara
            del av det gemensamma kräver att skattemedel används och brukas
            effektivt. Det kan aldrig undergrävas eller frångås.
          </note>
          <note>
            Öppenhet och transparens är en del av att klara effektiviteten.
            I detta ingår inte minst vad hushållens största utgift går till,
            hur den används och inte minst hur den också följs upp.
          </note>
          <note>
            Herr talman! Detta är den numera obligatoriska redovisningen
            av skatteutgifterna till riksdagen, och därför är den också viktig.
            Det är viktigt för legitimiteten och för effektiviteten att noggrann
            analys och uppföljning görs vad gäller skatteuttaget också i ett
            bredare perspektiv för att hålla ordning och reda i statens finanser,
            och det är viktigt för att stärka svensk ekonomi.
          </note>
          <note>
            Herr talman! Den här regeringen tycks dock slå sig till ro och
            vara nöjd med att riksdagen har krävt det här ett antal gånger.
            Vi menar dock att inför framtida viktiga beslut är det viktigt
            att tydliga underlag som noga belyser konsekvenser och konsekvensanalyser
            bör komma före för att på det sättet noggrant och bättre kunna
            följas upp. På det området behöve r den här regeringen bättra
            sig .
          </note>
          <note>
            Herr talman! Sedan den rödgröna regeringen tillträdde har skattetryck
            ­ et bara ökat. Skatterna på jobb och tillväxt har ökats med över
            60 miljarder de senaste tre och ett halvt åren. Skatterna har
            höjts för små och medelstora företag och försämrats på RUT och
            ROT, och fler får betala den statliga inkomstskatten: poliser,
            tullare, lärare och sjuksköterskor. Det är viktigt att förändra
            det här och se till att vi inte fortsätter att höja skatteuttaget.
            Kommer den här regeringen att vara nöjd med de här skattehöjningarna?
            Troligen inte. Därför krävs det ett maktskifte. Allianspartierna
            är beredda att axla det ansvaret men också, för att nämna ett
            exempel, se till att inte fler lärare, sjuksköterskor, poliser
            och tullare får betala statlig inkomstskatt.
          </note>
          <note>
            Herr talman! Skrivelsen är en viktig förutsättning för att fortsatt
            grans ­ ka det som regering och riksdag ställer upp som mål och
            som medel. Skrivelsen skulle därför kunna vara en ännu viktigare
            del av det arbete som kommer framöver. Efterfrågan på just prognoser,
            konsekvensanalyser och ökad transparens kommer inte bara från
            riksdagen, utan den kommer också från många andra håll. Därför
            är den här diskussionen viktig, inte bara här i huset utan självklart
            i vårt samhälle som sådant.
          </note>
          <note>
            Öppenhet och transparens är fundamentala delar av vår demokrati.
            Att var och en har tillgång till relevant information är en förutsättning
            för den demokratiska granskningen. I och med att den rödgröna
            regeringen har minskat transparensen måste vi vända den utvecklingen.
            Det gör vi bäst, herr talman, genom att under de kommande 100
            dagarna ha en god diskus ­ sion om att det är dags att byta regering
            – för ökad transparens och effektivitet men självklart också för
            att följa upp skatteuttaget och dess nytta och effekter.
          </note>
          <note>
            Herr talman! För oss är kvalitet i välfärden det allra viktigaste.
            För oss är nyttan och effektiviteten i välfärden det allra viktigaste
            – därav vikten av att återkomma till riksdagen med bättre underlag.
            Det kan en alliansledd regering göra efter höstens val.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 11.)
          </note>
          <note>
            Ajournering
          </note>
          <note>
            Kammaren beslutade kl. 15.53 på förslag av talmannen att ajournera
            sammanträdet till kl. 16.00, då votering skulle äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 16.00.
          </note>
          <note>
            § 10 Beslut om ärende som slutdebatterats den 30 maj
          </note>
          <note>
            TU16 Sjöfartsfrågor
          </note>
          <note>
            Punkt 1 (Förslag om ändring i lagen om sjöfartsskydd)
          </note>
          <note>
            Här hade endast yrkats bifall till utskottets förslag till beslut.
            Utskottets förslag innebar dock att förvaltningsuppgifter som
            innefattade myndighetsutövning skulle få överlåtas till utländska
            organ. Beslutet måste därför fattas i den ordning som föreskrevs
            i 10 kap. 6 § andra stycket regeringsformen. Enligt denna bestämmelse
            kunde riksdagen besluta om en sådan överlåtelse om minst tre fjärdedelar
            av de röstande och mer än hälften av riksdagens ledamöter röstade
            för det. Riksdagens beslut kunde också fattas i den ordning som
            gällde för stiftande av grundlag men beslutet föreslogs bli antaget
            i ett enda beslut. För bifall krävdes därför att minst tre fjärdedelar
            av de röstande och mer än hälften av riksdagens ledamöter röstade
            för beslutet.
          </note>
          <note>
            Enligt RO 11 kap. 8 § andra stycket skulle ärendet avgöras genom
            omröstning.
          </note>
          <note>
            Votering:
          </note>
          <note>
            286 för bifall
          </note>
          <note>
            1 avstod
          </note>
          <note>
            62 frånvarande
          </note>
          <note>
            Tredje vice talmannen konstaterade att minst tre fjärdedelar
            av de röstande och mer än hälften av riksdagens ledamöter hade
            röstat ja, och kammaren hade således bifallit utskottets förslag
            till beslut.
          </note>
          <note>
            För bifall: 9 8 S, 71 M, 30 SD, 20 MP, 18 C, 17 V, 14 L, 14 KD,
            4 -
          </note>
          <note>
            Avstod: 1 -
          </note>
          <note>
            Frånvarande: 15 S , 12 M, 12 SD, 5 MP, 4 C, 4 V, 5 L, 2 KD, 3
            -
          </note>
          <note>
            Punkt 3 (Svensk sjöfarts konkurrenskraft)
          </note>
          <note>
            1. utskottet
          </note>
          <note>
            2. res. 1 (M, C, L, KD)
          </note>
          <note>
            Votering:
          </note>
          <note>
            169 för utskottet
          </note>
          <note>
            118 för res. 1
          </note>
          <note>
            62 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 98 S, 30 SD, 20 MP, 17 V, 4 -
          </note>
          <note>
            För res. 1: 71 M, 18 C, 14 L, 14 KD, 1 -
          </note>
          <note>
            Frånvarande: 15 S , 12 M, 12 SD, 5 MP, 4 C, 4 V, 5 L, 2 KD, 3
            -
          </note>
          <note>
            Punkt 4 (Närmare om sjöfartsstödet)
          </note>
          <note>
            1. utskottet
          </note>
          <note>
            2. res. 2 (M)
          </note>
          <note>
            Votering:
          </note>
          <note>
            215 för utskottet
          </note>
          <note>
            71 för res. 2
          </note>
          <note>
            63 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 9 8 S, 30 SD, 20 MP, 18 C, 16 V, 14 L, 14 KD,
            5 -
          </note>
          <note>
            För res. 2: 71 M
          </note>
          <note>
            Frånvarande: 15 S , 12 M, 12 SD, 5 MP, 4 C, 5 V, 5 L, 2 KD, 3
            -
          </note>
          <note>
            Punkt 5 (Främjande av inlandssjöfart och kustsjöfart)
          </note>
          <note>
            1. utskottet
          </note>
          <note>
            2. res. 3 (M, C, L, KD)
          </note>
          <note>
            3. res. 4 (SD)
          </note>
          <note>
            Förberedande votering:
          </note>
          <note>
            117 för res. 3
          </note>
          <note>
            36 för res. 4
          </note>
          <note>
            134 avstod
          </note>
          <note>
            62 frånvarande
          </note>
          <note>
            Kammaren biträdde res. 3.
          </note>
          <note>
            Ann-Christin Ahlberg (S) anmälde att hon avsett att avstå från
            att rösta men markerats ha röstat nej.
          </note>
          <note>
            Huvudvotering:
          </note>
          <note>
            119 för utskottet
          </note>
          <note>
            117 för res. 3
          </note>
          <note>
            51 avstod
          </note>
          <note>
            62 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 98 S, 20 MP, 1 V
          </note>
          <note>
            För res. 3: 71 M, 18 C, 14 L, 14 KD
          </note>
          <note>
            Avstod: 30 SD, 16 V, 5 -
          </note>
          <note>
            Frånvarande: 15 S , 12 M, 12 SD, 5 MP, 4 C, 4 V, 5 L, 2 KD, 3
            -
          </note>
          <note>
            Punkt 6 (Inlandssjöfartens infrastruktur)
          </note>
          <note>
            1. utskottet
          </note>
          <note>
            2. res. 8 (KD)
          </note>
          <note>
            Votering:
          </note>
          <note>
            223 för utskottet
          </note>
          <note>
            14 för res. 8
          </note>
          <note>
            50 avstod
          </note>
          <note>
            62 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 98 S, 70 M, 20 MP, 18 C, 17 V
          </note>
          <note>
            För res. 8: 14 KD
          </note>
          <note>
            Avstod: 1 M, 30 SD, 14 L, 5 -
          </note>
          <note>
            Frånvarande: 15 S , 12 M, 12 SD, 5 MP, 4 C, 4 V, 5 L, 2 KD, 3
            -
          </note>
          <note>
            Lotta Olsson (M) anmälde att hon avsett att rösta ja men markerats
            ha avstått från att rösta.
          </note>
          <note>
            Punkt 7 (Farleds- och lotsningsavgifter)
          </note>
          <note>
            1. utskottet
          </note>
          <note>
            2. res. 9 (M, C, L)
          </note>
          <note>
            3. res. 10 (SD)
          </note>
          <note>
            Förberedande votering:
          </note>
          <note>
            103 för res. 9
          </note>
          <note>
            35 för res. 10
          </note>
          <note>
            148 avstod
          </note>
          <note>
            63 frånvarande
          </note>
          <note>
            Kammaren biträdde res. 9.
          </note>
          <note>
            Anette Åkesson (M) anmälde att hon avsett att rösta ja men markerats
            som frånvarande.
          </note>
          <note>
            Huvudvotering:
          </note>
          <note>
            149 för utskottet
          </note>
          <note>
            103 för res. 9
          </note>
          <note>
            35 avstod
          </note>
          <note>
            62 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 98 S, 20 MP, 17 V, 14 KD
          </note>
          <note>
            För res. 9: 71 M, 18 C, 14 L
          </note>
          <note>
            Avstod: 30 SD, 5 -
          </note>
          <note>
            Frånvarande: 15 S , 12 M, 12 SD, 5 MP, 4 C, 4 V, 5 L, 2 KD, 3
            -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 11 Beslut om ärenden som slutdebatterats vid dagens sammanträde
          </note>
          <note>
            SfU30 Ett tryggt och mer hållbart premiepensionssystem
          </note>
          <note>
            Kammaren biföll utskottets förslag.
          </note>
          <note>
            SfU26 Utökade möjligheter till arbetsplatsinspektioner
          </note>
          <note>
            Punkt 1 (Regeringens lagförslag)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            3. res. 2 (V)
          </note>
          <note>
            Förberedande votering:
          </note>
          <note>
            36 för res. 1
          </note>
          <note>
            17 för res. 2
          </note>
          <note>
            234 avstod
          </note>
          <note>
            62 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            235 för utskottet
          </note>
          <note>
            35 för res. 1
          </note>
          <note>
            16 avstod
          </note>
          <note>
            63 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 9 8 S, 71 M, 20 MP, 18 C, 14 L, 14 KD
          </note>
          <note>
            För res. 1: 30 SD, 5 -
          </note>
          <note>
            Avstod: 16 V
          </note>
          <note>
            Frånvarande: 15 S , 12 M, 12 SD, 5 MP, 4 C, 5 V, 5 L, 2 KD, 3
            -
          </note>
          <note>
            Punkt 2
          </note>
          <note>
            Kammaren biföll utskottets förslag.
          </note>
          <note>
            SfU29 Ny åldersdifferentiering inom underhållsstödet
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Reformering av systemet för underhållsstöd)
          </note>
          <note>
            1. utskottet
          </note>
          <note>
            2. res. (SD)
          </note>
          <note>
            Votering:
          </note>
          <note>
            252 för utskottet
          </note>
          <note>
            35 för res.
          </note>
          <note>
            62 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 98 S, 71 M, 20 MP, 18 C, 17 V, 14 L, 14 KD
          </note>
          <note>
            För res.: 30 SD, 5 -
          </note>
          <note>
            Frånvarande: 15 S, 12 M, 12 SD, 5 MP, 4 C, 4 V, 5 L, 2 KD, 3
            -
          </note>
          <note>
            SfU22 Lag om försäkringsmedicinska utredningar
          </note>
          <note>
            Punkt 3 (Utvärdering och resurser)
          </note>
          <note>
            1. utskottet
          </note>
          <note>
            2. res. (SD)
          </note>
          <note>
            Votering:
          </note>
          <note>
            252 för utskottet
          </note>
          <note>
            35 för res.
          </note>
          <note>
            62 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 98 S, 71 M, 20 MP, 18 C, 17 V, 14 L, 14 KD
          </note>
          <note>
            För res.: 30 SD, 5 -
          </note>
          <note>
            Frånvarande: 15 S , 12 M, 12 SD, 5 MP, 4 C, 4 V, 5 L, 2 KD, 3
            -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            SkU24 Redovisning av skatteutgifter 2018
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Samhällsekonomisk analys, jämförelsenormer m.m.)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            3. res. 2 (-)
          </note>
          <note>
            Förberedande votering:
          </note>
          <note>
            31 för res. 1
          </note>
          <note>
            4 för res. 2
          </note>
          <note>
            251 avstod
          </note>
          <note>
            63 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            252 för utskottet
          </note>
          <note>
            33 för res. 1
          </note>
          <note>
            2 avstod
          </note>
          <note>
            62 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 98 S, 71 M, 20 MP, 18 C, 17 V, 14 L, 14 KD
          </note>
          <note>
            För res. 1: 30 SD, 3 -
          </note>
          <note>
            Avstod: 2 -
          </note>
          <note>
            Frånvarande: 15 S, 12 M, 12 SD, 5 MP, 4 C, 4 V, 5 L, 2 KD, 3
            -
          </note>
          <note>
            § 12 Resultatskrivelse om utvecklingssamarbete och humanitärt
            bistånd genom multilaterala organisationer
          </note>
          <note>
            Utrikesutskottets betänkande 2017/18:UU22
          </note>
          <note>
            Resultatskrivelse om utvecklingssamarbete och humanitärt bistånd
            genom multilaterala organisationer (skr. 2017/18:188)
          </note>
          <note>
            föredrogs.
          </note>
          <note type="speaker">
            Anf. 134 MARKUS WIECHEL (SD):
          </note>
          <note>
            Fru talman! Som bekant är Sverigedemokraterna skeptiska till
            flera av de prioriteringar inom biståndspolitiken som såväl denna
            som den tidigare regeringen har gjort. Vi vänder oss emot biståndssatsningar
            som bevisligen har gått till – och i vissa fall fortfarande går
            till – grupper som strävar efter helt andra mål än vad denna kammare
            strävar efter.
          </note>
          <note>
            Vi välkomnar därmed tillämpningen av en sammanhängande strategi
            för det multilaterala utvecklingssamarbetet. Vi instämmer dessutom
            i OECD-Dacs bedömning att en sådan strategi utgör en bra grund
            för framtida beslutsfattande. Vi är glada över att regeringen
            i och med denna skrivelse går vidare med riksdagens tidigare tillkännagivande.
            Dock kvarstår problemet att det ibland är svårt att få en överblick
            över det multilaterala biståndet enbart genom en skrivelse.
          </note>
          <note>
            Vi menar att det är extremt viktigt att fortsätta med och utveckla
            en hög transparens inom biståndet och biståndspolitiken. Det måste
            vara möjligt att följa biståndet från givare till genomförande.
            Oavsett om man är en förtroendevald politiker eller en enskild
            intresserad medborgare ska detta vara enkelt.
          </note>
          <note>
            Sverigedemokraterna ser initiativet till webbplatsen Openaid.se
            som en mycket bra funktion, även om det fortfarande finns brister.
            För att komplettera resultatskrivelserna till riksdagen menar
            vi att den information som framgår av Openaid.se måste utvecklas
            och att exempel på resultat tydligare ska redovisas där. Exemplet
            med tidigare diskussioner rörande bistånd till Palestina är ett
            mycket gott exempel på varför detta behöver utvecklas.
          </note>
          <note>
            När bistånd kanaliseras via multilaterala organisationer är det
            ofta att betrakta som en kanal för andra genomförandepartner inom
            ramen för insatserna. En betydande del av Sidas stöd till FN förmedlas
            exempelvis vidare till civilsamhällesorganisationer, såväl nationella
            som regionala och lokala gräsrotsorganisationer.
          </note>
          <note>
            De stora landbaserade humanitära fonderna kanaliserar i vissa
            länder upp till 80 procent av medlen genom enskilda organisationer.
            Användandet av multilaterala organisationer för att kanalisera
            svenskt bilateralt bistånd har ökat betydligt under 2000-talet.
          </note>
          <note>
            Vi menar att det här finns en stor risk att en alltför stor tilltro
            sätts till de multilaterala organisationerna som ansvarar för
            att kanalisera pengar. Av den anledningen måste kontrollen och
            uppföljningen, men även transparensen, av genomförandepartnerna
            förbättras för att man lättare ska kun ­ na följa ett bistånd
            inom exempelvis ett landområde från givare genom multilaterala
            organisationer till genomförandepartnern.
          </note>
          <note>
            Vi är positiva till att regeringen under temat humanitärt bistånd
            redogör för de insatser som har gjorts för att stödja människor
            på flykt, men vi anser fortfarande att detta borde ha en ännu
            högre prioritet i biståndet.
          </note>
          <note>
            I kommande resultatredovisningar bör regeringen tydligare redovisa
            i vilken grad genomförandepartnern följer Sveriges strategi –
            den strategi vi har fastslagit här, den strategi som den svenska
            regeringen har – och målsättningar för biståndet.
          </note>
          <note>
            Regeringen beskriver själv hur mycket det internationella arbetet
            med flyktinghjälp har utvecklats, inte minst då omständigheterna
            i fråga om konfliktsituationer hela tiden förändras. Bistånd riktat
            till människor på flykt behöver inte längre bara handla om rent
            humanitärt bistånd utan också om mer långsiktigt hållbara lösningar.
            Det är lösningar som exempelvis kan handla om förebyggande insatser.
            Det är lösningar för att förhindra en flyktingkris, men det är
            också insatser efter en kris för att främja återuppbyggnad och
            återvandring.
          </note>
          <note>
            Sammanfattningsvis, fru talman, menar Sverigedemokraterna att
            det finns skäl för en samlad resultatredovisning både förebyggande
            under konflikten och efter för att kunna utvärdera på vilket sätt
            detta arbete ytterligare kan utvecklas.
          </note>
          <note>
            Därmed vill jag yrka bifall till Sverigedemokraternas reservation
            i betänkandet.
          </note>
          <note type="speaker">
            Anf. 135 MARIA ANDERSSON WILLNER (S):
          </note>
          <note>
            Fru talman! Jag är väldigt stolt och glad i dag över att kunna
            stå och diskutera det bistånd som går via multilaterala organisationer
            från Sverige. Vi har en tradition av ett öppet och transparent
            bistånd som vi kan vara stolta över, och det gäller även det multilaterala.
          </note>
          <note>
            Redan tidigt, från 50-talet, när Sverige började med bistånd,
            använde vi oss av de multilaterala organisationerna för att kanalisera
            vårt bistånd. Den största delen kanaliserades den vägen från början.
            Men någon gång på 70-talet sjönk det, i samband med att Sverige
            byggde egen kapacitet, till den lägsta nivån. Då låg det på runt
            30 procent av det totala biståndet.
          </note>
          <note>
            I dag kanaliseras ungefär hälften av det svenska biståndet via
            multilaterala organisationer, och det finns väldigt goda skäl
            till det. Globala utmaningar kräver gemensamma lösningar. Samarbete
            minskar de administrativa bördorna i både mottagarländerna och
            givarländerna. Det gemensamma arbetet ger en större kunskapsbank
            där man kan lära av varandra. Genom samverkan i multilaterala
            organisationer får vi också som land större möjlighet att påverka
            utvecklingsagendan.
          </note>
          <note>
            Det svenska multilaterala biståndet är uppdelat i kärnstöd och
            öronmärkt stöd. Ungefär två tredjedelar går till kärnstöd, och
            en tredjedel går till tematiska och geografiska strategier. De
            största strategierna, som finansieras av Sidas multi-bi, gäller
            just demokrati, mänskliga rättigheter, jämställdhet och humanitära
            insatser.
          </note>
          <note>
            Vi är stora förespråkare i riksdagen, och utskottet har uttalat
            det tydligt, för att vi ska ha så mycket kärnstöd som det bara
            är möjligt. Och Sverige levererar på den punkten. Tyvärr ser utvecklingen
            globalt inte så positiv ut. Det öronmärkta stödet ökar på bekostnad
            av kärnstödet. Särskilt hårt drabbade är FN-organen, som i dag
            till så stor del som 75 procent finansieras med öronmärkt stöd.
          </note>
          <note>
            Att Sidas stöd via multilaterala organisationer har ökat beror
            bland annat på Sveriges ökade engagemang i konflikt- och post-konfliktländer,
            på kraftigt ökade humanitära behov och på att multilaterala organisationer
            har fördelar när det gäller kapacitet, effektivitet och samordning.
          </note>
          <note>
            Vi har från svensk sida varit måna om att stödja FN-systemet
            som viktig systembärare för en effektiv respons men också som
            en viktig brygga mellan humanitärt och långsiktigt utvecklingssamarbete.
          </note>
          <note>
            I regeringens skrivelse redovisar regeringen sitt arbete utifrån
            tre av de områden som finns i den breda strategi för det multilaterala
            biståndet som det beslutades om förra året. Det är jämställdhet,
            miljö och klimat samt demokrati och mänskliga rättigheter. Dessa
            områden är särskilt viktiga för det övergripande målet med biståndet.
            Det är också områden som denna och tidigare regeringar har prioriterat,
            vilket gör att vi kan följa det över tid, vilket är viktigt. Det
            är tyvärr också områden där utvecklingen går bakåt. Sveriges röst
            och bidrag är oerhört viktiga för att vi ska kunna åstadkomma
            en annan tingens ordning.
          </note>
          <note>
            Med det vill jag yrka bifall till förslaget i utrikesutskottets
            betänkande.
          </note>
          <note type="speaker">
            Anf. 136 SOFIA ARKELSTEN (M):
          </note>
          <note>
            Fru talman! Det kommer att komma fler tillfällen att diskutera
            biståndspolitiken, transparensen, effektiviteten och kvaliteten
            i biståndet. Den stora debatten är budgetdebatten. Den har vi
            ju haft, men vi har kvar debatten om politik för global utveckling.
          </note>
          <note>
            Biståndsdebatten har präglats av formfrågorna, som att biståndsmedel
            har betalat kampanjaktiviteter i fråga om FN:s säkerhetsråd och
            att UD inte arbetar med vare sig förankring eller information.
            DN uppmärksammar i dag också att politiska tjänstemän har försökt
            ändra i det som skulle vara en oberoende utredning, och när det
            inte lyckades försökte de mörka rapporten.
          </note>
          <note>
            Mycket i denna skrivelse är sammanfattningsvis det minsta vi
            kan förvänta oss. Utskottet förutsätter att regeringen lever upp
            till det vi är överens om. Det kunde vara enklare att följa upp.
            Uppföljningen kan bli bättre här, men den måste bli bättre i budgeten.
          </note>
          <note>
            Det är också rimligt att regeringen rapporterar hur det går med
            arbetet med de multilaterala organisationerna. Vi betalar mycket
            till dem, mer än hälften av biståndsbudgeten. De genomför många
            bra saker, men det finns naturligtvis mycket att förbättra inom
            FN-systemet.
          </note>
          <note>
            I korthet: Det finns stor samsyn om kärnstöd och om att det är
            bra att samarbeta i fråga om biståndet. Sverige ska inte finnas
            överallt och försöka ge allt till alla. Det smetar ut insatserna,
            och vi tappar i effektivitet. Det svenska bilaterala biståndet
            ska handla om det som det multilaterala inte kan leverera.
          </note>
          <note>
            Det är helt rimligt att Sverige prioriterar jämställdhet och
            kvinnors roll i utvecklingen, miljö och klimat samt demokrati
            och mänskliga rättigheter. Det är viktigt att Sverige står upp
            i motvindsfrågor, som SRHR, sexuell och reproduktiv hälsa och
            rättigheter. Där hjälper riksdagen regeringen att inte tappa fokus.
          </note>
          <note>
            Men det multilaterala utvecklingssystemet står inför stora utmaningar.
            Det handlar bland annat om omvärlden och om att konflikterna blir
            fler och värre och pågår under lång tid och om att öronmärkningen
            av pengar ökar – det saktar ned processerna när det är humanitära
            kriser. De stora finansieringsfrågorna är långt ifrån lösta.
          </note>
          <note>
            En praktisk fråga där det finns stor förbättringspotential är
            upphandlingen i FN-systemet. Vi är stora givare men har varit
            dåliga på att bidra med svenska innovationer och vår företagsamhet.
            Där kan det i stort sett bara gå uppåt. Vi har mycket att lära
            av Danmark.
          </note>
          <note>
            Fru talman! Det är enkelt att säga att regeringen gör för lite
            och för sent – så är det. Och det är enkelt att påpeka att vi
            nu har ännu en debatt där ansvarigt statsråd inte finns på plats
            – det har konstaterats de senaste tre debatterna, tror jag – precis
            som det är enkelt att säga att nuvarande reger ­ ing har valt
            att politisera Sida genom att utse en socialdemokrat till gene
            ­ raldirektör, som också blir en överrock för MP. Men snart är
            det val – det är väl 101 dagar kva r – o ch sedan finns inte denna
            regering kvar.
          </note>
          <note>
            Fru talman! Snart kan vi ha Ulf Kristersson som statsminister,
            en statsminister för de hoppfulla. Då hoppas jag och många fler
            att det blir en nystart, inte bara för Sverige utan också för
            biståndspolitiken.
          </note>
          <note type="speaker">
            Anf. 137 EMMA NOHRÉN (MP):
          </note>
          <note>
            Fru talman! Vi är här i dag för att debattera resultatskrivelsen
            om utvecklingssamarbete och humanitärt bistånd genom multilaterala
            organisa ­ tioner.
          </note>
          <note>
            Sverige har en viktig roll att spela på den internationella arenan
            när det kommer till fattigdomsbekämpning, utveckling och humanitära
            insatser. Det låter kanske lite förmätet; vi är trots allt ett
            ganska litet land. Men i en tid när vindarna blåser som de gör
            är det väldigt bra att vi står upp för att 1 procent av bni ska
            gå till bistånd. Vi kanaliserar vårt bistånd till de mest utsatta
            och fattiga, vi är en av världens största givare till humanitärt
            bistånd och klimatbistånd och vi står upp för det icke öronmärkta
            biståndet i en tid när många andra länder inskränker det.
          </note>
          <note>
            I en tid när vi ser en ökad nationalism, populism och protektionism
            behöver vi det multilaterala samarbetet mer än någonsin, och i
            dag diskute ­ rar vi just det bistånd som kanaliseras genom de
            multilaterala organisatio ­ nerna. Det har en viktig och alltmer
            växande roll. Det har ökat väsentligt de senaste 10–15 åren, och
            i dag går nästan varannan biståndskrona till eller via multilaterala
            organisationer. När vi bidrar på det här mycket mer mångfasetterade
            sättet och får in de svenska värderingarna kan vi också få ett
            större genomslag för vårt bistånd.
          </note>
          <note>
            Skälet till att bistånd till och via multilaterala organisationer
            är viktigt är förstås dagens internationella utmaningar. Dessa
            utmaningar är i hög grad gemensamma och hanteras bäst genom internationellt
            samarbete och inte av ett enskilt land eller en organisation.
            Tillsammans i ett multilateralt utvecklingssystem kan vi möta
            de utmaningar vi står inför i dag. För att kunna genomföra Agenda
            2030 behöver vi mer multilateralism och en mindre inåtvänd nationalism.
          </note>
          <note>
            Ett bistånd som utgör en så stor del av budgeten, där vi skattebetalare
            bidrar, måste förstås vara effektivt, ha en gedigen resultatanalys
            och en transparens, precis som allt annat bistånd. Detta har regeringen
            aktivt stärkt genom att skapa ett sammanhållet och strategiskt
            svenskt samarbete med de multilaterala organisationerna. I höstas
            antogs en ny multilateral strategi för det här, Strategi för multilateral
            utvecklingspolitik. Med detta stärks arbetet ännu mer för att
            behålla ett sammanhållet strategiskt svenskt agerande och ett
            samarbete med dessa organisationer så att vi vet att de svenska
            biståndspengarna verkligen och i ännu större utsträckning än vad
            de tidigare har gjort bidrar till en hållbar global utveckling.
          </note>
          <note>
            Den samlade redovisning som vi ser här i dag är förstås mycket
            viktig. Vi ska veta att om pengarna gör nytta får vi genomslag
            för våra prioriteringar. Vilka det är hörde vi förut: kvinnor,
            jämställdhet, SRHR, miljö och klimat, demokratiutveckling och
            transparens.
          </note>
          <note>
            Den här skrivelsen visar att vi får ett gott genomslag för våra
            prioriteringar i organisationens verksamhet. Som det står i skrivelsen:
            ”Sett i ett längre perspektiv har den globala utvecklingen i flera
            avseenden varit positiv, och svenskt multilateralt utvecklingssamarbete
            har bidragit till den positiva utveckling som många länder haft
            på flera områden.” Vi ser att svenskt påverkansarbete har lett
            till ett långt större resultat än vad Sverige skulle kunna åstadkomma
            på egna ben och ensamt.
          </note>
          <note>
            Det har också varit en ganska livaktig debatt om resultatet för
            biståndet under mandatperioden. Det har riktats kritik mot regeringen
            för att vara otydlig med resultat och att vi inte skulle kunna
            se effektivitet. Den strategiförstärkning och de skrivelser vi
            har tagit fram visar dock motsatsen. Vi tar resultat och dialog
            med riksdagen på högsta allvar, inte minst när det kommer till
            det multilaterala.
          </note>
          <note>
            Med de nya riktlinjerna som ligger till grund för den skrivelse
            som vi nu pratar om ser man tydliga resultat och ökad transparens,
            vilket är viktigt för den diskussion, det samarbete och den kontroll
            som riksdagen utövar. Det ligger också till grund för att få ett
            mer ändamålsenligt resultat.
          </note>
          <note>
            Fru talman! Avslutningsvis vill jag säga att svenskt bistånd
            är en väldigt viktig del av utrikespolitiken. Vi gör skillnad
            i världen, och vi ska fortsätta att verka i svåra miljöer. Det
            behövs, inte minst med de utmaningar som vi ser i dag. Vi går
            igenom en av de värsta flyktingkriserna sedan andra världskriget.
            Vi har 125 miljoner människor i behov av humanitär nödhjälp. Civilsamhället
            trycks tillbaka i land efter land, och kvinnor utsätts för fruktansvärda
            övergrepp i många krigs- och konfliktzoner.
          </note>
          <note>
            Då är det också viktigt med analys av biståndets effektivitet
            och resultat. Med den nya strategin och resultatskrivelsen ser
            vi att vi tydliggör och satsar på detta. Det är nämligen med uppföljning,
            utvärdering och resultatredovisning som vi kan lära oss för att
            kunna fortsätta göra välavvägda och välgrundade beslut så att
            vi får ett effektivt utvecklingssamarbete och gör konkret skillnad
            i människors liv.
          </note>
          <note type="speaker">
            Anf. 138 KERSTIN LUNDGREN (C):
          </note>
          <note>
            Fru talman! Som redan framgått av den här debatten finns det
            ett starkt svenskt stöd för multilateralism. Det innebär inte
            att dagens regering kan känna sig 100 procent säkrad när det gäller
            sin strategi. Vi har, tror jag, valt att inte gå in så djupt i
            den diskussionen i det här betänkandet, även om det finns skäl
            för regeringen att läsa i betänkandet . Detta återkommer jag till.
          </note>
          <note>
            Som framgått går över hälften av Sveriges bistånd till multilaterala
            organisationer. Sedan millennieskiftet, fru talman, har vi kunnat
            se hur floran av multilaterala organ har vuxit. Det har varit
            en god tillväxt både när det gäller institutioner, finansiärer
            och länder i och utanför Dacsystemet.
          </note>
          <note>
            Sverige har, till skillnad från omvärlden, konstant haft ett
            stöd på runt 30 procent, i praktiken alltså en ökning av kärnstödet.
            80 procent av det stödet går till ett trettiotal olika organisationer.
            Internationellt har dock det öronmärkta stödet haft en god tillväxt,
            från 23 procent 2007 till 33 procent 2015. I dag är det ännu högre,
            och det öronmärkta stödet är det stöd som har den stora tillväxten.
          </note>
          <note>
            Detta ger lägre biståndseffektivitet och, vilket är viktigt,
            snedvrider in ­ citament för andra biståndsgivare och även för
            Sverige. Andra länders prioriteringar riskerar då att inte komma
            fram. Till exempel kan vårt kärn ­ stöd bli en del av en finansiering
            av andra länders prioriteringar och inte av svenska prioriteringar
            av svenska värden. Detta gäller även när vi väljer att tematiskt
            rikta in oss på ett antal olika organisationer eller institutioner.
          </note>
          <note>
            Från Centerpartiet finns det därför en vilja att öka det bilaterala
            stöde t, i nte för att helt kasta om men för att säkra att vi
            med våra värderingar också kan göra skillnad i den multilaterala
            strukturen.
          </note>
          <note>
            När det gäller det humanitära stödet är det viktigt att det är
            kärnstöd, för där krävs en flexibilitet och möjligheter till snabba
            omprioriteringar för att kunna möta de humanitära utmaningar som
            världens befolkning står inför.
          </note>
          <note>
            Fru talman! I det läge som vi har med en stor andel multilateralt
            bistånd är det vitalt att, som utskottet framför i sitt betänkande,
            peka på möjligheten till uppföljning av mål och resultat och se
            till att man använder rätt form av indikatorer. Här hoppas jag
            verkligen att regeringen läser och läser bättre än vad man gjort
            i en del andra betänkanden när det gäller uppföljning. Vikten
            av att riksdagen har möjlighet att granska och följa upp resultat,
            mål och prioriteringar för det multilaterala stödet är ju en del
            av det som vi har framhållit tidigare, och nu framhåller vi det
            igen.
          </note>
          <note>
            Det handlar om tilltro. Det handlar om hållbart bistånd. Med
            detta, fru talman, vill jag yrka bifall till utskottets förslag
            i betänkandet, där vi inte har några reservationer.
          </note>
          <note type="speaker">
            Anf. 139 SOFIA DAMM (KD):
          </note>
          <note>
            Fru talman! I dag debatterar vi ett betänkande som tar sin utgångspunkt
            i regeringens skrivelse om utvecklingssamarbete och humanitärt
            bistånd genom multilaterala organisationer.
          </note>
          <note>
            Det bistånd som kanaliseras via just multilaterala organisationer,
            främst FN, har ökat väsentligt under senare år och uppgår numera
            till över hälften av den svenska biståndsbudgeten, ungefär 20
            miljarder kronor per år. Därför är det också centralt att riksdagen
            får insyn och information om det multilaterala stödet och dess
            resultat. Det är bra att regeringen har följt upp riksdagens tillkännagivande
            genom den här skrivelsen.
          </note>
          <note>
            Det är inte bara Sverige som har valt att kanalisera mer av utvecklings
            ­ biståndet via de stora multilaterala organisationerna. En liknande
            utveck ­ ling har skett internationellt, vilket man får förutsätta
            visar på en bred till ­ tro till att dessa organisationer är effektiva
            och viktiga aktörer för fattig ­ domsbekämpning och humanitärt
            arbete.
          </note>
          <note>
            Vi kristdemokrater tycker att det multilaterala arbetet är otroligt
            viktigt. Dock är vi noga med att medel inte ska gå till dessa
            organisationer av vana eller för att man inte prioriterat att
            öka kapaciteten hos mindre civilsamhällesaktörer.
          </note>
          <note>
            Fru talman! I betänkandet behandlas frågan om att öronmärka stöd
            till FN-organ. Internationellt har öronmärkt stöd till de multilaterala
            organi ­ sationerna ökat i snabbare takt än kärnstödet. Det öronmärkta
            stödet har fördubblats sedan 2007. Öronmärkning av stöd riskerar
            att bidra till att FN-systemet blir svåradministrerat och att
            olika organs verksamheter överlappar varandra. Särskilt inom det
            humanitära biståndet ger ett kärn ­ stöd en större flexibilitet
            och en möjlighet för organisationer såsom UNHCR och World Food
            Programme att agera snabbare. I dag utgör det öronmärkta stödet
            75 procent av bidragen till FN:s fonder och program. Det är för
            mycket, och det är jag glad att vi betonar i betänkandet.
          </note>
          <note>
            Utskottet har valt att i betänkandet fokusera på upphandling
            till de multilaterala organisationerna. Det är en mycket viktig
            fråga som jag anser att regeringen inte har prioriterat tillräckligt.
            En modern, effektiv, transparent och hållbar upphandling är ett
            viktigt medel för utvecklingseffektivitet, liksom för att stimulera
            utveckling av nya innovativa lösningar som skulle kunna hjälpa
            än fler människor i nöd. Tillämpningen av upphandlingsregler fungerar
            också korruptionshämmande, som utskottet skriver i betänk ­ andet,
            och kan bidra till att få fart på den privata sektorns engagemang.
          </note>
          <note>
            Sverige är världens sjätte största finansiella givare till FN-systemet.
            Men svenska entreprenörer och företag har bara en liten andel
            av FN-systemets totala upphandlingar av varor och tjänster – 0,18
            procent år 2016. Det innebär att Sverige ligger på plats 73 när
            det gäller upphandling – långt efter våra nordiska grannländer
            Norge och Danmark. Nyligen be ­ sökte också delar av utrikesutskottet
            Danmark, som rönt en imponerande framgång när det gäller att få
            in danska innovationer och produkter som kan bidra till bättre
            lösningar i katastrofsituationer.
          </note>
          <note>
            Med en upphandlingsvolym på 177 miljarder dollar innebär FN-systemet
            en enorm möjlighet för företag att bidra med innovationer och
            lösningar. Danmark sålde under 2016 för ett värde av 738 miljoner
            dollar. För Sveriges del landade siffran på 32 miljoner dollar
            samma år. Förbättringspotentialen är med andra ord mycket stor.
            Sverige måste bli bättre på att assistera företagare och duktiga
            innovatörer – sådana finns verkligen – att delta i FN-upphandlingar
            och kunna bidra till riktigt smarta innovationer och produkter.
          </note>
          <note>
            Danmark har, som sagt, arbetat med FN på ett annat sätt Sverige.
            De har exempelvis länge hyst stora lagerlokaler för humanitära
            ändamål. År 2013 invigdes FN Byen i Köpenhamn med syftet att göra
            FN till en synlig ­ are världsorganisation också på hemmaplan.
            Det är en öppen plats för sko ­ lor och workshops, och flera viktiga
            FN-organisationer har sina kontor där. Den inrymmer även ett av
            världens största lager på över 20 000 kvadrat ­ meter.
          </note>
          <note>
            Jag säger som en tidigare talare i dag har sagt: Sveriges regering
            borde vara beredd att lära mer av Danmark.
          </note>
          <note>
            Fru talman! Allt bistånd ska inte kanaliseras via olika FN-organ.
            Det civila samhället har ofta kontakter och direkta distributionssystem
            som bör nyttjas bättre, speciellt när bistånd i katastrofområden
            inte alltid når fram via de officiella FN-kanalerna. Alltför ofta
            lägger de internationella humanitära systemen fokus på de stora
            internationella organisationerna och lämnar de lokala aktörerna
            utan inflytande. Kristdemokraterna anser att Sverige i större
            utsträckning än i dag bör kanalisera humanitärt stöd genom mindre
            civilsamhällesorganisationer och samfund som arbetar i den direk
            ­ ta frontlinjen i katastrofområden. De har bättre lokalkännedom
            och finns på plats långsiktigt. De olika delarna måste komplettera
            varandra än bättre i arbetet med det humanitära biståndet.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 7 juni.)
          </note>
          <note>
            § 13 Bordläggning
          </note>
          <note>
            Följande dokument anmäldes och bordlades:
          </note>
          <note>
            Motioner
          </note>
          <note>
            med anledning av skr. 2017/18:255 Riksrevisionens rapport om
            finansiell stabilitet
          </note>
          <note>
            2017/18:4189 av Oscar Sjöstedt och Dennis Dioukarev (SD)
          </note>
          <note>
            med anledning av skr. 2017/18:259 En strategi för svensk rymdverksamhet
          </note>
          <note>
            2017/18:4190 av Christer Nylander m.fl. (L)
          </note>
          <note>
            2017/18:4192 av Mathias Sundin och Christina Örnebjär (L)
          </note>
          <note>
            2017/18:4193 av Daniel Riazat m.fl. (V)
          </note>
          <note>
            2017/18:4194 av Annika Eclund m.fl. (KD)
          </note>
          <note>
            2017/18:4195 av Fredrik Christensson och Ulrika Carlsson i Skövde
            (C)
          </note>
          <note>
            2017/18:4196 av Erik Bengtzboe m.fl. (M)
          </note>
          <note>
            § 14 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 30 maj
          </note>
          <note>
            2017/18:568 Fyrspår till Uppsala
          </note>
          <note>
            av Mikael Oscarsson (KD)
          </note>
          <note>
            till statsrådet Tomas Eneroth (S)
          </note>
          <note>
            2017/18:569 Österledens förenlighet med klimatlagen
          </note>
          <note>
            av Carl Schlyter (MP)
          </note>
          <note>
            till statsminister Stefan Löfven (S)
          </note>
          <note>
            § 15 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 30 maj
          </note>
          <note>
            2017/18:1377 Barnäktenskap som inte upptäcks
          </note>
          <note>
            av Johan Forssell (M)
          </note>
          <note>
            till statsrådet Heléne Fritzon (S)
          </note>
          <note>
            2017/18:1378 Aluminiumburkar i skörden
          </note>
          <note>
            av Jesper Skalberg Karlsson (M)
          </note>
          <note>
            till statsrådet Sven-Erik Bucht (S)
          </note>
          <note>
            2017/18:1379 Högskolans "nya" kvalitetssäkringssystem
          </note>
          <note>
            av Betty Malmberg (M)
          </note>
          <note>
            till statsrådet Helene Hellmark Knutsson (S)
          </note>
          <note>
            2017/18:1380 Älgförvaltningen
          </note>
          <note>
            av Betty Malmberg (M)
          </note>
          <note>
            till statsrådet Sven-Erik Bucht (S)
          </note>
          <note>
            § 16 Kammaren åtskildes kl. 16.45.
          </note>
          <note>
            Sammanträdet leddes
          </note>
          <note>
            av tredje vice talmannen från dess början till ajourneringen
            kl. 13.57,
          </note>
          <note>
            av talmannen därefter till ajourneringen kl. 15.53 och
          </note>
          <note>
            av tredje vice talmannen därefter till dess slut.
          </note>
          <note>
            Vid protokollet
          </note>
          <note>
            ANNA ASPEGREN
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Anmälan om faktapromemorior
          </note>
          <note>
            § 2 Ärenden för hänvisning till utskott
          </note>
          <note>
            § 3 Ett tryggt och mer hållbart premiepensionssystem
          </note>
          <note>
            Socialförsäkringsutskottets betänkande 2017/18:SfU30
          </note>
          <note>
            Anf. 1 JULIA KRONLID (SD)
          </note>
          <note>
            Anf. 2 FREDRIK LUNDH SAMMELI (S)
          </note>
          <note>
            Anf. 3 LARS-ARNE STAXÄNG (M)
          </note>
          <note>
            Anf. 4 RICKARD PERSSON (MP)
          </note>
          <note>
            Anf. 5 SOLVEIG ZANDER (C)
          </note>
          <note>
            Anf. 6 RICKARD PERSSON (MP) replik
          </note>
          <note>
            Anf. 7 SOLVEIG ZANDER (C) replik
          </note>
          <note>
            Anf. 8 RICKARD PERSSON (MP) replik
          </note>
          <note>
            Anf. 9 SOLVEIG ZANDER (C) replik
          </note>
          <note>
            Anf. 10 BARBRO WESTERHOLM (L)
          </note>
          <note>
            (Beslut fattades under § 11.)
          </note>
          <note>
            § 4 Utökade möjligheter till arbetsplatsinspektioner
          </note>
          <note>
            Socialförsäkringsutskottets betänkande 2017/18:SfU26
          </note>
          <note>
            Anf. 11 PAULA BIELER (SD)
          </note>
          <note>
            Anf. 12 CHRISTINA HÖJ LARSEN (V)
          </note>
          <note>
            Anf. 13 PAULA BIELER (SD) replik
          </note>
          <note>
            Anf. 14 CHRISTINA HÖJ LARSEN (V) replik
          </note>
          <note>
            Anf. 15 PAULA BIELER (SD) replik
          </note>
          <note>
            Anf. 16 CHRISTINA HÖJ LARSEN (V) replik
          </note>
          <note>
            Anf. 17 MATHIAS TEGNÉR (S)
          </note>
          <note>
            Anf. 18 PAULA BIELER (SD) replik
          </note>
          <note>
            Anf. 19 MATHIAS TEGNÉR (S) replik
          </note>
          <note>
            Anf. 20 PAULA BIELER (SD) replik
          </note>
          <note>
            Anf. 21 MATHIAS TEGNÉR (S) replik
          </note>
          <note>
            (Beslut fattades under § 11.)
          </note>
          <note>
            § 5 Ny åldersdifferentiering inom underhållsstödet
          </note>
          <note>
            Socialförsäkringsutskottets betänkande 2017/18:SfU29
          </note>
          <note>
            Anf. 22 LINUS BYLUND (SD)
          </note>
          <note>
            Anf. 23 MARIE OLSSON (S)
          </note>
          <note>
            (Beslut fattades under § 11.)
          </note>
          <note>
            § 6 Lag om försäkringsmedicinska utredningar
          </note>
          <note>
            Socialförsäkringsutskottets betänkande 2017/18:SfU22
          </note>
          <note>
            Anf. 24 JULIA KRONLID (SD)
          </note>
          <note>
            Anf. 25 PHIA ANDERSSON (S)
          </note>
          <note>
            (Beslut fattades under § 11.)
          </note>
          <note>
            § 7 Redovisning av skatteutgifter 2018
          </note>
          <note>
            Skatteutskottets betänkande 2017/18:SkU24
          </note>
          <note>
            Anf. 26 DAVID LÅNG (SD)
          </note>
          <note>
            Anf. 27 OLLE FELTEN (-)
          </note>
          <note>
            Anf. 28 JÖRGEN HELLMAN (S)
          </note>
          <note>
            (forts. § 9)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 8 Frågestund
          </note>
          <note>
            Anf. 29 TALMANNEN
          </note>
          <note>
            Subventioner till solel
          </note>
          <note>
            Anf. 30 ANN-CHARLOTTE HAMMAR JOHNSSON (M)
          </note>
          <note>
            Anf. 31 Statsrådet IBRAHIM BAYLAN (S)
          </note>
          <note>
            Anf. 32 ANN-CHARLOTTE HAMMAR JOHNSSON (M)
          </note>
          <note>
            Anf. 33 Statsrådet IBRAHIM BAYLAN (S)
          </note>
          <note>
            Vård för personer som saknar uppehållstillstånd
          </note>
          <note>
            Anf. 34 PER RAMHORN (SD)
          </note>
          <note>
            Anf. 35 Statsrådet IBRAHIM BAYLAN (S)
          </note>
          <note>
            Anf. 36 PER RAMHORN (SD)
          </note>
          <note>
            Anf. 37 Statsrådet IBRAHIM BAYLAN (S)
          </note>
          <note>
            Tryggheten för äldre
          </note>
          <note>
            Anf. 38 SOLVEIG ZANDER (C)
          </note>
          <note>
            Anf. 39 Statsrådet LENA HALLENGREN (S)
          </note>
          <note>
            Anf. 40 SOLVEIG ZANDER (C)
          </note>
          <note>
            Anf. 41 Statsrådet LENA HALLENGREN (S)
          </note>
          <note>
            Åtgärder för fler trygghetsboenden
          </note>
          <note>
            Anf. 42 BARBRO WESTERHOLM (L)
          </note>
          <note>
            Anf. 43 Statsrådet LENA HALLENGREN (S)
          </note>
          <note>
            Anf. 44 BARBRO WESTERHOLM (L)
          </note>
          <note>
            Anf. 45 Statsrådet LENA HALLENGREN (S)
          </note>
          <note>
            Statliga lån till byggande av hyresrätter
          </note>
          <note>
            Anf. 46 NOOSHI DADGOSTAR (V)
          </note>
          <note>
            Anf. 47 Statsrådet PETER ERIKSSON (MP)
          </note>
          <note>
            Anf. 48 NOOSHI DADGOSTAR (V)
          </note>
          <note>
            Anf. 49 Statsrådet PETER ERIKSSON (MP)
          </note>
          <note>
            Regeringens äldrepolitik
          </note>
          <note>
            Anf. 50 JAKOB FORSSMED (KD)
          </note>
          <note>
            Anf. 51 Statsrådet LENA HALLENGREN (S)
          </note>
          <note>
            Anf. 52 JAKOB FORSSMED (KD)
          </note>
          <note>
            Anf. 53 Statsrådet LENA HALLENGREN (S)
          </note>
          <note>
            Vinster och betygsättning i friskolesektorn
          </note>
          <note>
            Anf. 54 NIKLAS KARLSSON (S)
          </note>
          <note>
            Anf. 55 Statsrådet ANNA EKSTRÖM (S)
          </note>
          <note>
            Anf. 56 NIKLAS KARLSSON (S)
          </note>
          <note>
            Anf. 57 Statsrådet ANNA EKSTRÖM (S)
          </note>
          <note>
            Bristen på jämställdhet i byggbranschen
          </note>
          <note>
            Anf. 58 EMMA HULT (MP)
          </note>
          <note>
            Anf. 59 Statsrådet PETER ERIKSSON (MP)
          </note>
          <note>
            Anf. 60 EMMA HULT (MP)
          </note>
          <note>
            Anf. 61 Statsrådet PETER ERIKSSON (MP)
          </note>
          <note>
            Regeringens utnämningspolitik
          </note>
          <note>
            Anf. 62 JESPER SKALBERG KARLSSON (M)
          </note>
          <note>
            Anf. 63 Statsrådet IBRAHIM BAYLAN (S)
          </note>
          <note>
            Anf. 64 JESPER SKALBERG KARLSSON (M)
          </note>
          <note>
            Anf. 65 Statsrådet IBRAHIM BAYLAN (S)
          </note>
          <note>
            Indragen sjukpenning och regeringens migrationspolitik
          </note>
          <note>
            Anf. 66 JULIA KRONLID (SD)
          </note>
          <note>
            Anf. 67 Statsrådet IBRAHIM BAYLAN (S)
          </note>
          <note>
            Anf. 68 JULIA KRONLID (SD)
          </note>
          <note>
            Anf. 69 Statsrådet IBRAHIM BAYLAN (S)
          </note>
          <note>
            Beslut om bredbandsutbyggnad
          </note>
          <note>
            Anf. 70 ANDERS ÅKESSON (C)
          </note>
          <note>
            Anf. 71 Statsrådet PETER ERIKSSON (MP)
          </note>
          <note>
            Anf. 72 ANDERS ÅKESSON (C)
          </note>
          <note>
            Anf. 73 Statsrådet PETER ERIKSSON (MP)
          </note>
          <note>
            Arbetsvillkoren för personal i äldreomsorgen
          </note>
          <note>
            Anf. 74 ANNA-LENA SÖRENSON (S)
          </note>
          <note>
            Anf. 75 Statsrådet LENA HALLENGREN (S)
          </note>
          <note>
            Anf. 76 ANNA-LENA SÖRENSON (S)
          </note>
          <note>
            Anf. 77 Statsrådet LENA HALLENGREN (S)
          </note>
          <note>
            Stöd till elever med dyslexi
          </note>
          <note>
            Anf. 78 LOTTA OLSSON (M)
          </note>
          <note>
            Anf. 79 Statsrådet ANNA EKSTRÖM (S)
          </note>
          <note>
            Anf. 80 LOTTA OLSSON (M)
          </note>
          <note>
            Anf. 81 Statsrådet ANNA EKSTRÖM (S)
          </note>
          <note>
            Korruption på svenska ambassader
          </note>
          <note>
            Anf. 82 MARKUS WIECHEL (SD)
          </note>
          <note>
            Anf. 83 Statsrådet IBRAHIM BAYLAN (S)
          </note>
          <note>
            Anf. 84 MARKUS WIECHEL (SD)
          </note>
          <note>
            Anf. 85 Statsrådet IBRAHIM BAYLAN (S)
          </note>
          <note>
            Rätten till personlig assistans
          </note>
          <note>
            Anf. 86 ANNIKA ECLUND (KD)
          </note>
          <note>
            Anf. 87 Statsrådet LENA HALLENGREN (S)
          </note>
          <note>
            Anf. 88 ANNIKA ECLUND (KD)
          </note>
          <note>
            Anf. 89 Statsrådet LENA HALLENGREN (S)
          </note>
          <note>
            Insatser mot segregationen
          </note>
          <note>
            Anf. 90 ALEXANDRA VÖLKER (S)
          </note>
          <note>
            Anf. 91 Statsrådet IBRAHIM BAYLAN (S)
          </note>
          <note>
            Anf. 92 ALEXANDRA VÖLKER (S)
          </note>
          <note>
            Anf. 93 Statsrådet IBRAHIM BAYLAN (S)
          </note>
          <note>
            Förlorad rätt till personlig assistans
          </note>
          <note>
            Anf. 94 BENGT ELIASSON (L)
          </note>
          <note>
            Anf. 95 Statsrådet LENA HALLENGREN (S)
          </note>
          <note>
            Anf. 96 BENGT ELIASSON (L)
          </note>
          <note>
            Anf. 97 Statsrådet LENA HALLENGREN (S)
          </note>
          <note>
            Klimatmålen och flygskatten
          </note>
          <note>
            Anf. 98 MARIA MALMER STENERGARD (M)
          </note>
          <note>
            Anf. 99 Statsrådet IBRAHIM BAYLAN (S)
          </note>
          <note>
            Anf. 100 MARIA MALMER STENERGARD (M)
          </note>
          <note>
            Anf. 101 Statsrådet IBRAHIM BAYLAN (S)
          </note>
          <note>
            Stöd till svensk biogasproduktion
          </note>
          <note>
            Anf. 102 PATRIK ENGSTRÖM (S)
          </note>
          <note>
            Anf. 103 Statsrådet IBRAHIM BAYLAN (S)
          </note>
          <note>
            Anf. 104 PATRIK ENGSTRÖM (S)
          </note>
          <note>
            Anf. 105 Statsrådet IBRAHIM BAYLAN (S)
          </note>
          <note>
            Synen på Lantmäteriet och de kommunala lantmäterierna
          </note>
          <note>
            Anf. 106 OLA JOHANSSON (C)
          </note>
          <note>
            Anf. 107 Statsrådet PETER ERIKSSON (MP)
          </note>
          <note>
            Anf. 108 OLA JOHANSSON (C)
          </note>
          <note>
            Anf. 109 Statsrådet PETER ERIKSSON (MP)
          </note>
          <note>
            Situationen för landets äldre
          </note>
          <note>
            Anf. 110 KATARINA BRÄNNSTRÖM (M)
          </note>
          <note>
            Anf. 111 Statsrådet LENA HALLENGREN (S)
          </note>
          <note>
            Anf. 112 KATARINA BRÄNNSTRÖM (M)
          </note>
          <note>
            Anf. 113 Statsrådet LENA HALLENGREN (S)
          </note>
          <note>
            Det förändrade investeringsstödets effekter för byggandet av
            hyresrätter
          </note>
          <note>
            Anf. 114 JOHANNA HARALDSSON (S)
          </note>
          <note>
            Anf. 115 Statsrådet PETER ERIKSSON (MP)
          </note>
          <note>
            Anf. 116 JOHANNA HARALDSSON (S)
          </note>
          <note>
            Anf. 117 Statsrådet PETER ERIKSSON (MP)
          </note>
          <note>
            Äldres livskvalitet
          </note>
          <note>
            Anf. 118 HILLEVI LARSSON (S)
          </note>
          <note>
            Anf. 119 Statsrådet LENA HALLENGREN (S)
          </note>
          <note>
            Anf. 120 HILLEVI LARSSON (S)
          </note>
          <note>
            Anf. 121 Statsrådet LENA HALLENGREN (S)
          </note>
          <note>
            Regeringens politik för bostadsbyggande
          </note>
          <note>
            Anf. 122 LARS BECKMAN (M)
          </note>
          <note>
            Anf. 123 Statsrådet PETER ERIKSSON (MP)
          </note>
          <note>
            Anf. 124 LARS BECKMAN (M)
          </note>
          <note>
            Anf. 125 Statsrådet PETER ERIKSSON (MP)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 9 (forts. från § 7) Redovisning av skatteutgifter 2018 (forts.
            SkU24)
          </note>
          <note>
            Anf. 126 RASMUS LING (MP)
          </note>
          <note>
            Anf. 127 STAFFAN DANIELSSON (C)
          </note>
          <note>
            Anf. 128 RASMUS LING (MP) replik
          </note>
          <note>
            Anf. 129 STAFFAN DANIELSSON (C) replik
          </note>
          <note>
            Anf. 130 RASMUS LING (MP) replik
          </note>
          <note>
            Anf. 131 STAFFAN DANIELSSON (C) replik
          </note>
          <note>
            Anf. 132 MOMODOU JALLOW (V)
          </note>
          <note>
            Anf. 133 CECILIA WIDEGREN (M)
          </note>
          <note>
            (Beslut fattades under § 11.)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 10 Beslut om ärende som slutdebatterats den 30 maj
          </note>
          <note>
            TU16 Sjöfartsfrågor
          </note>
          <note>
            § 11 Beslut om ärenden som slutdebatterats vid dagens sammanträde
          </note>
          <note>
            SfU30 Ett tryggt och mer hållbart premiepensionssystem
          </note>
          <note>
            SfU26 Utökade möjligheter till arbetsplatsinspektioner
          </note>
          <note>
            SfU29 Ny åldersdifferentiering inom underhållsstödet
          </note>
          <note>
            SfU22 Lag om försäkringsmedicinska utredningar
          </note>
          <note>
            SkU24 Redovisning av skatteutgifter 2018
          </note>
          <note>
            § 12 Resultatskrivelse om utvecklingssamarbete och humanitärt
            bistånd genom multilaterala organisationer
          </note>
          <note>
            Utrikesutskottets betänkande 2017/18:UU22
          </note>
          <note>
            Anf. 134 MARKUS WIECHEL (SD)
          </note>
          <note>
            Anf. 135 MARIA ANDERSSON WILLNER (S)
          </note>
          <note>
            Anf. 136 SOFIA ARKELSTEN (M)
          </note>
          <note>
            Anf. 137 EMMA NOHRÉN (MP)
          </note>
          <note>
            Anf. 138 KERSTIN LUNDGREN (C)
          </note>
          <note>
            Anf. 139 SOFIA DAMM (KD)
          </note>
          <note>
            (Beslut skulle fattas den 7 juni.)
          </note>
          <note>
            § 13 Bordläggning
          </note>
          <note>
            § 14 Anmälan om interpellationer
          </note>
          <note>
            § 15 Anmälan om frågor för skriftliga svar
          </note>
          <note>
            § 16 Kammaren åtskildes kl. 16.45.
          </note>
          <note>
            Tryck: Elanders Sverige AB, Vällingby 2018
          </note>
        </div>
      </body>
    </text>
  </TEI>
</teiCorpus>
