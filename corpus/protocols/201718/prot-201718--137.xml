<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201718</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201718</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201718--137</head>
          <docDate when="2018-06-25">2018-06-25</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollen för den 31 maj samt för den 1 och 4 juni justerades.
          </note>
          <note>
            § 2 Anmälan om subsidiaritetsprövningar
          </note>
          <note>
            Förste vice talmannen anmälde att utdrag ur följande protokoll
            i ärenden om subsidiaritetsprövning av EU-förslag hade kommit
            in:
          </note>
          <note>
            prot. 2017/18:39 för torsdagen den 14 juni från utbildningsutskottet,
          </note>
          <note>
            prot. 2017/18:33 för tisdagen den 19 juni från kulturutskottet
            och
          </note>
          <note>
            prot. 2017/18:37 för tisdagen den 19 juni från miljö ‑ och jordbruksutskottet.
          </note>
          <note>
            § 3 Anmälan om faktapromemorior
          </note>
          <note>
            Förste vice talmannen anmäl de att följande faktapromemorior
            om förslag från Europeiska kommissionen hade kommit in och överlämnats
            till utskott:
          </note>
          <note>
            2017/18:FPM110 Förordning om krav för typgodkännande av motorfordons
            allmänna säkerhet och skydd för personer i fordonet och oskyddade
            trafikanter COM(2018) 286 till trafikutskottet
          </note>
          <note>
            2017/18:FPM111 Reviderad förordning om ett europeiskt nätverk
            av sambandsmän för invandring COM(2018) 303 till socialförsäkringsutskottet
          </note>
          <note>
            2017/18:FPM112 Ändring av direktiv om förvaltning av vägars säkerhet
            COM(2018) 274 till trafikutskottet
          </note>
          <note>
            2017/18:FPM114 Förordning om främjande av genomförandet av transeuropeiska
            transportnätverk COM(2018) 277 till trafikutskottet
          </note>
          <note>
            2017/18:FPM115 Förordning om en kontaktpunkt för fartygsrapportering
            COM(2018) 278 till trafikutskottet
          </note>
          <note>
            2017/18:FPM116 Förordning om elektronisk godstransportinformation
            COM(2018) 279 till trafikutskottet
          </note>
          <note>
            § 4 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Skrivelse
          </note>
          <note>
            2017/18:258 till justitieutskottet
          </note>
          <note>
            Kammaren biföll talmannens förslag att behandlingen av ovanstående
            skrivelse skulle få uppskjutas till nästa valperiod.
          </note>
          <note>
            EU-dokument
          </note>
          <note>
            COM(2018) 331 till finansutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 17 september .
          </note>
          <note>
            COM(2018) 367 till utbildningsutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 1 7 s eptember .
          </note>
          <note>
            COM(2018) 385 till miljö- och jordbruksutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 17 september .
          </note>
          <note>
            § 5 Svar på interpellation 2017/18:558 om gynnande av biogas
          </note>
          <note type="speaker">
            Anf. 1 Statsrådet IBRAHIM BAYLAN (S):
          </note>
          <note>
            Fru talman! Jens Holm har frågat mig när jag avser att återkomma
            med besked om de långsiktiga spelreglerna för biogas.
          </note>
          <note>
            Som Jens Holm säkert uppmärksammat tillsatte regeringen den 31
            maj den utredning om biogasens långsiktiga konkurrensförutsättningar
            som tidigare aviserats. Utredaren Åsa Westlund kommer att ta ett
            helhetsgrepp om biogasen och titta på hur det ser ut i dag, hur
            det borde se ut, vilken roll staten bör ta och vilken roll marknaden
            bör ha.
          </note>
          <note>
            Regeringen tillsätter utredningen dels för att biogas ska kunna
            bidra till att Sverige når våra energi- och klimatpolitiska mål
            på ett kostnadseffektivt sätt, dels för att hänsyn ska tas till
            värdet av de nyttor som produktion av biogas bidrar med.
          </note>
          <note>
            Utredningen ska kartlägga och värdera de nyttor som produktion
            av biogas från olika råvaror bidrar med. Vi vet att biogasproduktion
            kan spela en viktig roll i omställningen till en cirkulär ekonomi
            och ett hållbart samhälle. De resurser vi har måste tas till vara
            fullt ut.
          </note>
          <note>
            Biogasen är också mångsidig som energibärare. Den kan lagras
            för att sedan plockas fram och förbrännas när vi som mest behöver
            den. Den kan även användas i omställningen av transportsektorn
            från fossila bränslen till förnybara bränslen.
          </note>
          <note>
            Utredningen kommer att analysera biogasens konkurrensvillkor,
            särskilt utifrån konkurrensen från importerad biogas, och se över
            de styrmedel som finns i dag för biogasen och vid behov lämna
            förslag på nya eller förändrade styrmedel eller andra åtgärder
            som kan underlätta för biogasproduktionen i landet.
          </note>
          <note type="speaker">
            Anf. 2 JENS HOLM (V):
          </note>
          <note>
            Fru talman! Jag tackar energiministern för svaret på min interpellation.
          </note>
          <note>
            Biogas är kort och gott en suverän energikälla, och precis som
            energiministern säger kommer biogasen förhoppningsvis att vara
            en helt avgörande energikälla på vägen mot ett hållbart samhälle
            med nollutsläpp när vi ska bygga en cirkulär ekonomi. Biogasen
            kan även vara med och ställa om transportsektorn så att vi kör
            med förnybara drivmedel.
          </note>
          <note>
            Vi kan göra biogas av restprodukter från jordbruket och skogsindustrin
            och av matrester från våra hushåll.
          </note>
          <note>
            De flesta energikällor importeras från andra länder, men biogasen
            skapas i Sverige, vilket är bra. Biogasen stärker på så sätt vår
            försörjningstrygghet, och det känns kanske särskilt viktigt i
            dessa tider då vi talar alltmer om att stärka vår självförsörjning
            av både livsmedel och energi.
          </note>
          <note>
            Inte minst skapas det fler jobb när vi producerar mer biogas
            i Sverige.
          </note>
          <note>
            Som jag konstaterar i min interpellation, och som på intet sätt
            är någon nyhet för energiministern, saknas långsiktiga och fördelaktiga
            spelregler för biogas. Vi möts nästan dagligen av trista rapporter
            från biogasproducenter, till exempel från Borås Energi eller från
            Jordberga i Skåne som har stora problem. Vi hör om bönder som
            vill bygga anläggningar lokalt för att göra biogas av sitt avfall
            men inte törs. För ett tag sedan fattade Sysav i Malmö beslut
            om att inte bygga en biogasanläggning där eftersom man anser att
            de långsiktiga förutsättningarna inte finns.
          </note>
          <note>
            Ett av de främsta skälen till detta är importen av statssubventionerad
            biogas från Danmark. Vi har visserligen fått en skattenedsättning
            av biogas godkänd av EU, men det finns en ryckighet i dessa nedsättningar,
            vilket inte bara gäller biogasen utan även andra förnybara drivmedel.
            Denna skattenedsättning löper dessutom ut 2021.
          </note>
          <note>
            Det är bra att regeringen har tillsatt en utredning. Vi ska dock
            komma ihåg att det tog ett år för regeringen att komma till skott
            och utse Åsa Westlund till utredare av biogasens framtid. Det
            kan väl inte vara så under detta ytterligare år då utredaren ska
            utreda biogasens förutsättningar att reger ­ ingen inte tänker
            agera alls?
          </note>
          <note>
            Därför frågar jag energiministern: Vilka är besluten i närtid
            för att främja produktionen av svensk biogas? Kan vi komma ifrån
            kortsiktigheten? Skattenedsättningen är bara godkänd av Bryssel
            till 2021. Om vi vill att den ska löpa längre måste vi agera nu.
            Har regeringen tagit kontakt med Bryssel för att förlänga skattenedsättningen?
          </note>
          <note type="speaker">
            Anf. 3 Statsrådet IBRAHIM BAYLAN (S):
          </note>
          <note>
            Fru talman! Jag tror att vi är helt överens om nyttan av biogasen
            och om det faktum att vi med stormsteg är på väg mot ett energisystem
            som blir alltmer hållbart. Vi ser det i elsektorn, där vi når
            en allt högre andel förnybar elproduktion. Riksdagen har under
            denna mandatperiod ökat stödet till den förnybara elproduktionen
            med 92 procent, mycket tack vare energiuppgörelsen.
          </note>
          <note>
            Vi är i ett läge där en reduktionsplikt för transportsektorn
            är införd och ska börja gälla från den 1 juli, vilket innebär
            att man måste reducera utsläppen från fossil energi med uppemot
            70 procent till 2030.
          </note>
          <note>
            Fru talman! Vi har allt bättre forskning och utveckling på detta
            område, vilket möjliggör för Sverige att ta täten och visa att
            det går att ha ett modernt, utvecklat samhälle och samtidigt göra
            saker på ett sätt som inte förstör miljön och klimatet.
          </note>
          <note>
            Precis som Jens Holm säger, när man gör detta på ett bra sätt
            bidrar det inte bara till bättre hållbarhet och bättre miljö-
            och klimatvärden utan också till att skapa nya gröna jobb och
            tillväxt i landet, vilket vi ser i värmesektorn och elsektorn
            och även när det gäller biogasen.
          </note>
          <note>
            Varför är vi i det läge vi är? Det är mycket enkelt. Vi har haft
            långsik ­ tiga villkor för biogas. Sverige har haft ett konsumtionsstöd.
            Eftersom bio ­ gas fortfarande företrädesvis är dyrare att producera
            har vi ett statsstöd s ­ system, vilket de allra flesta länder
            i Europeiska unionen har. I Sverige har vi sedan lång tid tillbaka
            haft ett system där man har fått stöd vid konsum ­ tion. Det har
            fungerat väl, och vi har sett en bra utveckling under många år.
          </note>
          <note>
            Men förra året hände plötsligt något. Då upptäckte företag i
            företrädes ­ vis södra Sverige att man kunde köpa biogas i Danmark
            och få produk ­ tionsstöd där och sedan ta över den till södra
            Sverige och också få ett kon ­ sumtionsstöd. Detta innebar att
            man kunde man konkurrera ut den in ­ hemskt producerade gasen
            i södra Sverige därför att man kunde använda två system samtidigt.
            Så var det aldrig tänkt, vare sig i Danmark eller i Sverige, och
            det är detta som har ändrat förutsättningarna för biogaspro ­
            duktion i södra Sverige.
          </note>
          <note>
            Regeringen tog genast kontakt med den danska regeringen, och
            vi har fört diskussioner och hoppas kunna hitta ett sätt att undvika
            detta. Det har visat sig vara komplicerat därför att det danska
            systemet med produktionsstöd har godkänts av Europeiska unionen,
            precis som vårt konsumtionsstöd har gjort.
          </note>
          <note>
            Vad har vi gjort under tiden? Det är inte alls som Jens Holm
            vill få det att se ut – att vi inte har gjort någonting. Parallellt
            med att vi har tittat över de långsiktiga förutsättningarna och
            den utredning som han själv hänvisar till har våra båda partier
            kommit överens om att införa ett kortsiktigt stöd på 270 miljoner
            årligen till biogasproduktion i Sverige, så att vi på kort sikt
            bidrar till att fortsätta utvecklingen men också tar fram nya
            långsiktiga villkor.
          </note>
          <note>
            Det är viktigt att man gör detta ordentligt så att det blir hållbart
            och ger de långsiktiga förutsättningar som jag tror att både jag
            och Jens Holm är ute efter.
          </note>
          <note>
            Det svenska systemet, där vi tar till vara allt fler restprodukter
            från hushåll, skog med mera, är rätt unikt och något som vi både
            bör vara stolta över och fortsätta att utveckla. Denna teknik
            och dessa lösningar kan bli en del av en blommande exportindustri
            som ger såväl hållbarhet som jobb och grön tillväxt.
          </note>
          <note type="speaker">
            Anf. 4 JENS HOLM (V):
          </note>
          <note>
            Fru talman! Jag skulle säga att både denna regering och den tidigare
            borgerliga regeringen har behandlat biogasen styvmoderligt. Det
            har varit kortsiktiga insatser och skattenedsättningar på ett
            par år som sedan har löpt ut, och så har man tagit nya diskussioner
            med Bryssel och så vidare.
          </note>
          <note>
            Det som behövs är långsiktiga, fördelaktiga villkor för att kunna
            producera biogas i Sverige. Nu finns det kanske bättre förutsättningar
            än någonsin att skapa denna långsiktighet. Branschen har enats
            om en biogasstrategi med konkreta förslag på styrmedel som de
            vill ha. De har också satt upp ett konkret mål och vill att vi
            i Sverige ska producera minst 15 terawattimmar biogas senast år
            2030. Det innebär ungefär en sjudubbling av dagens nivåer.
          </note>
          <note>
            Bakom strategin står bland andra Avfall Sverige, Scandinavian
            Biogas, Energigas Sverige, Region Skåne, SSAB och ett antal stora
            energibolag. Detta tycker jag är bra, men det vore väldigt bra
            ifall regeringen tog in förslagen i sin politik.
          </note>
          <note>
            Det är lätt för Ibrahim Baylan att säga: Vi har ju tillsatt en
            utredning om detta. Men det kan väl inte vara så att regeringen
            ska sitta med armarna i kors fram till den 3 juni 2019, då utredningen
            ska lämna sitt betänkande? Dessutom ska det kanske ut på remiss
            och behandlas. Vi behöver agera i närtid för att inte bara rädda
            biogasproduktionen i Sverige utan också skala upp den så att vi
            kan få den produktion som vi båda vill ha.
          </note>
          <note>
            Jag skulle vilja peka på några konkreta saker. Den första gäller
            kortsiktigheten. I Sverige har regeringen satt upp ett mål om
            insamling av matavfall, som kan användas till just produktion
            av biogas. I år ska minst hälften av matavfallet sorteras ut,
            processas och användas, men efter 2018 finns det inte, i alla
            fall inte såvitt jag vet, något konkret mål för utsortering och
            insamling av matavfall. Detta är en konkret sak som Ibrahim Baylan
            skulle kunna fatta beslut om i dag.
          </note>
          <note>
            Den andra är det som jag nämnde för energiministern i mitt tidigare
            anförande. Det är nedsättningen av skatten på biogas och också
            en del andra förnybara energikällor. Vi har fått en kortsiktig
            frist av EU-kommissionen fram till 2021. Det är mindre än tre
            år kvar till dess. Jag vill veta om regeringen har tagit kontakt
            med Bryssel och hur det i så fall går i förhandlingarna om att
            förlänga skattenedsättningen.
          </note>
          <note>
            Den tredje gäller ökningen av produktionsstödet för biogas till
            270 miljoner kronor, vilket är utmärkt. Vi i Vänsterpartiet står
            som bekant bakom detta och regeringens hela budget. Det är bra
            att stödet har vidgats så att det även omfattar matavfall. Detta
            gäller i år, men nästa år och åren därpå – vad är det då för slags
            produktionsstöd vi ska ha? Det vet inte jag, men detta skulle
            Ibrahim Baylan kunna svara på.
          </note>
          <note>
            Jag tror att många där ute vill se en långsiktighet även vad
            gäller produktionsstödet för biogas.
          </note>
          <note type="speaker">
            Anf. 5 Statsrådet IBRAHIM BAYLAN (S):
          </note>
          <note>
            Fru talman! Nog måste man säga att det märks att det snart är
            val.
          </note>
          <note>
            Det är rimligt att man i valrörelsen men också i denna riksdag
            diskuterar frågor där man har olika uppfattningar. Dock är fallet
            inte så här. Jag tror att vi i grund och botten har samma syn
            på biogasen, på att ge den långsiktiga förutsättningar och på
            dess värde i vårt samhälle, såväl nu som långsiktigt, inte minst
            när det gäller att ställa om i transportsektorn. Ta sjöfarten,
            där det i dag huvudsakligen är fossila källor och där biogasen,
            när vi får upp mängderna, kan spela en helt annan roll än i dag
            för att ersätta den olja, bland annat bunkerolja, som används.
          </note>
          <note>
            Fru talman! Jag blev tillfrågad om vilket arbete vi bedriver.
            Förutom det kortsiktiga, som vi har diskuterat, har vi naturligtvis
            en tät dialog med EU-kommissionen. Vi fick överta i ett läge där
            det var väldigt stor osäkerhet. En anledning till osäkerheten
            var att den förra regeringen, utan att föra en dialog med EU-systemet,
            genomförde ett stödsystem för transportsektorn som sedan inte
            godkändes av EU-kommissionen, trots två tilläggspropositioner.
            Den sista proposition som den regeringen blev tvungen att skicka
            till riksdagen gällde att upphäva systemet. Det var vad jag fick
            överta.
          </note>
          <note>
            Vi har jobbat tätt med EU-kommissionens olika delar, inte bara
            GD Energi utan också konkurrensdelen i EU, och med branschen för
            att ta fram nya stödsystem. Vi har reduktionsplikten, som träder
            in från den 1 juli, som har varit efterlängtad och som vi på förhand
            vet kommer att godkännas.
          </note>
          <note>
            Därutöver har vi också diskuterat skattebefrielse och kommer
            att fortsätta att göra detta, för vi anser i grund och botten
            att det är väldigt bra, inte bara utifrån de miljö- och klimatvärden
            vi har pratat om utan också utifrån jobb och tillväxt.
          </note>
          <note>
            Vi har även fört en tät dialog med branschen. Det hör till sakens
            natur att riksdagsledamöter – jag har själv suttit i opposition
            här i åtta år – ställer krav på ministrar och gärna vill ha snabba
            besked, men jag tror att man lurar sig själv om man tror att snabba
            besked alltid är det bästa.
          </note>
          <note>
            Det är viktigt när det gäller denna typ av komplicerade, långsiktiga
            stödsystem att vi vet vad vi gör, för om vi inte vet det hamnar
            vi i precis det läge som den förra regeringen gjorde och som har
            ställt till med stor skada för omställningen inom transportsektorn
            också under denna mandatperiod. Vi ska göra detta ordentligt,
            och vi ska göra det tillsammans med branschen. Jag tror att såväl
            jag och Jens Holm som branschen i grund och botten ser vilken
            fantastisk utveckling detta skulle kunna få.
          </note>
          <note>
            Vad är det då vi ser framför oss? Inte för att jag vill föregripa
            utredningen, men vi har tidigare i denna kammare sagt att om alla
            andra har produktionsstödssystem och vi, med vårt konsumtionsstöd,
            är den udda fågeln i familjen och detta får konsekvenser i södra
            Sverige är det svårt att tro att vi kan få alla andra att ändra
            sina system till konsumtionsstöd. Den naturliga konsekvensen blir
            naturligtvis att även vi kommer att behöva lägga om vårt system.
            När vi gör det ska vi ta det helhetsgrepp som Jens Holm efterlyser.
          </note>
          <note>
            Vi har en mycket kompetent utredare som har suttit tio år i Europaparlamentet,
            kan EU-systemet väl, är ordförande i miljö- och jordbruksutskottet,
            har suttit med i energiförhandlingarna och väl känner till de
            mål som vi sätter upp. Det är viktigt att vi gör detta ordentligt.
            Och när vi väl kommer fram skapar vi de goda förutsättningar som
            Jens Holm och branschen med rätta efterlyser. Om detta är vi överens,
            även om det kan låta annor ­ lunda i valtider.
          </note>
          <note type="speaker">
            Anf. 6 JENS HOLM (V):
          </note>
          <note>
            Fru talman! Jag har ingen som helst anledning att betvivla att
            Åsa Westlund är en kompetent utredare. Det är dock en annan sak
            som jag har synpunkter på. Nu är det valtider, som Ibrahim Baylan
            säger. Ja, det är mindre än tre månader kvar till valet. Då tillsätter
            regeringen en utredning om biogasens framtid. Detta problem var
            faktiskt lika påkallat för tre år sedan. Jag tycker att man som
            regering utreder det första året. Men sedan får man se till att
            leverera under de andra åren.
          </note>
          <note>
            Jag tolkar det ändå som att energiministern inte tänker sitta
            med armarna i kors så länge denna utredning pågår. Det tycker
            jag är mycket viktigt, fru talman. Jag tycker att det är väldigt
            viktigt att sända en tydlig signal till alla lantbrukare, till
            alla våra kommuner och till alla andra som är involverade, våra
            energiverk och så vidare, i biogasproduktion eller som i framtiden
            vill vara det om att detta är en framtidsbransch och att man vill
            att de ska investera i den.
          </note>
          <note>
            När jag lyssnar på energiministern tolkar jag det som att produktionsstödet
            är här för att stanna och att det även ska finnas i budgetar efter
            2018. Det tycker jag är helt rätt; så måste det vara.
          </note>
          <note>
            Jag skulle vilja ställa ytterligare två konkreta frågor. Det
            är bra att ministern nämner att ni har varit i kontakt med EU
            och att ni trycker på. Men vad får ni för respons? Jag blir lite
            orolig när ministern talar om andra alternativ till skattebefrielsen.
            Skattebefrielsen behöver finnas efter 2021 också. Jag undrar också
            hur ministern ser på branschens mål om 15 terawattimmar biogas
            till senast 2030. Vad anser regeringen om det? Har regeringen
            satt upp något eget mål för produktion av biogas i framtiden?
          </note>
          <note type="speaker">
            Anf. 7 Statsrådet IBRAHIM BAYLAN (S):
          </note>
          <note>
            Fru talman! Jag tackar Jens Holm för en interpellation i en viktig
            fråga. Även om det hör till sakens natur att man som riksdagsledamot
            ska anklaga regeringen för att sitta med armarna i kors kan jag
            försäkra Jens Holm att jag varken nu eller tidigare under denna
            mandatperiod har gjort det. Om man frågar energisektorn skulle
            de nog säga att denna mandatperiod kan ­ ske har varit den mest
            händelserika på energisidan sedan folkomröstningen om kärnkraft
            med tanke på energiuppgörelsen men också en rad olika långsiktiga
            system som har satts på plats.
          </note>
          <note>
            I detta fall är det tyvärr så att om det hade varit så enkelt
            som att kunna förutse detta för tre år sedan hade vi naturligtvis
            satt ett system på plats. Men själva problematiken kulminerade
            under förra året när vi såg att stora mängder dansk biogas importerades
            till Sverige och användes med två olika system. Vi har agerat
            i kontakter med den danska regeringen. Och jag måste i denna kammare
            säga att den danska regeringen har haft en mycket välvillig inställning.
            Det var inte tanken från deras sida att de skulle subventionera
            gas som sedan konsumeras i Sverige. Det var inte tanken från deras
            sida heller mot EU och mot branschen.
          </note>
          <note>
            Jag betvivlar inte alls att potentialen är som branschen säger,
            Jens Holm – tvärtom. När utvecklingen får fart har vi som människor
            ofta svårt att se kraften i den. Med den fantastiska utveckling
            som just nu pågår inom energisektorn, framför allt för det förnybara,
            oavsett om det är biogas eller för den delen biodrivmedel eller
            el, vet vi att det rätt hanterat finns fantastiska förutsättningar
            i detta land när vi jobbar tillsammans. Det har vi verkligen gjort
            under denna mandatperiod. Då kan detta vara en av våra stora exportframgångar
            i framtiden när världen behöver ställa om till det klimatsmarta.
          </note>
          <note>
            Jag litar på att branschen gör rätt bedömning. Med rätt förutsättningar
            tror jag till och med att den kan vara i underkant.
          </note>
          <note>
            Överläggningen var härmed avslutad.
          </note>
          <note>
            § 6 Svar på interpellation 2017/18:591 om svarta hål i rymdstrategin
          </note>
          <note type="speaker">
            Anf. 8 Statsrådet HELENE HELLMARK KNUTSSON (S):
          </note>
          <note>
            Fru talman! Mathias Sundin har frågat mig varför det inte finns
            något om fler svenska astronauter i rymdstrategin, varför rymdstrategin
            inte visar på ett snabbt möjliggörande av privat bemannad rymdfart
            från svensk mark, varför den svenska rymdstrategin inte stöder
            en europeisk månbas, varför det inte finns ett mål eller en plan
            för en svensk lagstiftning om asteroidbrytning samt varför det
            saknas en plan för att sätta en svensk på Mars.
          </note>
          <note>
            Jag uppskattar att Mathias Sundin delar regeringens engagemang
            för vikten av satsningar på rymdverksamhet. Vi eftersträvar att
            ha en långsiktig strategi för vårt arbete och en blocköverskridande
            samsyn om prioriteringarna. Jag tror också vi är eniga om huvudlinjerna
            i de statliga satsningarna.
          </note>
          <note>
            Rymdstrategin sätter nyttan för samhället i centrum. Svenska
            satsning ­ ar på rymdverksamhet ska dels baseras på det vetenskapliga
            intresset, dels på näringslivets möjligheter att delta i u tveckling
            och leverans av instrument, styr system, satelliter, delar till
            bärraketer och avancerade rymd tjänster .
          </note>
          <note>
            De satsningar som Mathias Sundin efterfrågar måste huvudsakligen
            göras i internationella samarbeten. Den största delen av de anslag
            som avsätts för rymdverksamhet finansierar svenskt deltagande
            i program som drivs av Europeiska rymdorganisationen Esa. Rymdstyrelsen
            som svensk expertmyndighet avgör vilka av Esas program som Sverige
            bör delta i. Ökningen av anslaget för rymdverksamhet under 2018
            och 2019 möjliggör för större svenskt deltagande i dessa.
          </note>
          <note type="speaker">
            Anf. 9 MATHIAS SUNDIN (L):
          </note>
          <note>
            Fru talman! Varför befinner sig mänskligheten i rymden? Varför
            tog vi oss ut i rymden? Varför bryr vi oss över huvud taget om
            vad som händer där ute i universum och i vårt solsystem? Jag tror
            att den huvudsakliga anledningen är utforskning och vår obändiga
            nyfikenhet som vi har visat sedan vi tog plats på denna jord.
            Vi har tagit oss över oceaner och stäpper, och när dessa områden
            var utforskade tittade vi mot stjärnorna och började bege oss
            ut i vårt solsystem. Det var av utforskningsskäl och nyfikenhetsskäl
            som vi en gång satte foten på månen.
          </note>
          <note>
            Detta tycker jag är den viktigaste anledningen till att vi har
            en rymdverksamhet i världen och i Sverige. Sedan ger denna utforskning
            en massa positiva bieffekter till vårt samhälle. Men det är inte
            på grund av positiva bieffekter som vi har en rymdverksamhet,
            utan vi har en rymdverksamhet eftersom vi vill utforska och lära
            oss förstå mer om den plats som vi finns i – universum. Denna
            utforskning tycker jag ska vara kärnan i en rymdstrategi.
          </note>
          <note>
            Inom rymdområdet har vi nu en extra spännande tid, den mest spännande
            tiden sedan 1960-talet. Vi har ett skifte inom rymdområdet. På
            1950- och 1960-talen behövde man vara en supermakt för att kunna
            ha någon större påverkan på rymdområdet. I dag börjar vi se superentreprenörer
            som driver rymdutvecklingen framåt. Men nästa steg, som vi redan
            är inne i, är att vanligt folk får en allt större påverkan på
            rymdverksamhet. Man behöver inte vara miljardär eller miljonär
            längre, utan det börjar bli någonting för oss alla att kunna delta
            i.
          </note>
          <note>
            Sverige som nation borde driva på dels den stora utvecklingen,
            just utforskningen av vårt solsystem, dels detta skifte från att
            det är bara supermakterna eller nationerna som kan göra det till
            att superentreprenörerna och vanligt folk kan bidra i detta. Sverige
            borde spela en roll i att bidra till denna utveckling och detta
            skifte. Vi bör göra det av lust, för att det är någonting som
            är viktigt och inspirerande, men också av ett långsiktigt ansvar
            för mänskligheten och för våra barn och barnbarn och kommande
            generationer och se till att vi lämnar efter oss en planet och
            en mänsklighet som kan finnas under en lång tid.
          </note>
          <note>
            Det bästa med den rymdstrategi som regeringen har lagt fram är
            att den nu finns. Det finns flera bra delar i den. Den kanske
            allra bästa delen är att försvaret och säkerhetspolitiken nu finns
            med som en tydlig del, vilket har varit ett område som har saknats
            tidigare. Det är alldeles utmärkt. Det finns dock ett antal hål
            – svarta hål – i denna rymdstrategi, och jag tänkte beta av dem
            ett i taget.
          </note>
          <note>
            Ett är astronauter. Ordet ”astronauter” finns inte ens med i
            rymdstrategin. Det är över tio år sedan Christer Fuglesang blev
            Sveriges första, och hittills tyvärr enda, astronaut. Det finns
            ingenting i strategin om att vi ska ha fler astronauter, och även
            om besluten ligger på Rymdstyrelsen baserar ju Rymdstyrelsen sina
            kommande beslut på Sveriges rymdstrategi. När det inte ens finns
            med i rymdstrategin finns det en risk att det blir en motsatt
            signal till rymdstyrelsen – att vi inte ska ha fler svenska astronauter
            via Esa eller andra internationella samarbeten.
          </note>
          <note type="speaker">
            Anf. 10 Statsrådet HELENE HELLMARK KNUTSSON (S):
          </note>
          <note>
            Fru talman! Tack för ditt engagemang i dessa frågor, Mathias
            Sundin, och för dina mer detaljerade följdfrågor!
          </note>
          <note>
            Politik är verkligen att vilja, och det är alldeles uppenbart
            att du vill någonting med svensk rymdpolitik, Mathias Sundin.
            Men politik är också att välja, och den här regeringen har satt
            tre områden allra främst under den här mandatperioden. Det handlar
            om jobb, det handlar om skola och det handlar om klimat. Det är
            också det som genomsyrar den här rymdstrategin. Som den första
            feministiska regeringen har vi även ett jämställdhetsperspektiv,
            som också återfinns i rymdstrategin. Det är därför jag tycker
            att det var så viktigt att det vi valde att fokusera på var att
            utveckla de möjligheter som redan i dag finns.
          </note>
          <note>
            Det är precis som Mathias Sundin säger: Rymdverksamheten genomgår
            en otrolig omvandling nu. Det finns mer möjligheter för kommersiella
            rymdverksamheter, och det finns till exempel helt ny teknik, som
            möjligheten att skicka upp små satelliter i omloppsbana för att
            förstärka och förbättra jordobservationen. Sverige deltar redan
            engagerat i detta, och den största delen av Rymdstyrelsens budget
            går faktiskt till Esas gemensamma program. Där ingår också ett
            astronautprogram, som Esa ansvarar för, och jag ser gärna att
            de rekryterar fler svenskar till programmen framöver.
          </note>
          <note>
            Att detta inte är en del av strategin beror väl mer på att vi
            just har valt att fokusera på de andra delarna: fler jobb, högre
            teknisk utveckling och det som är intressant för forskningen och
            vetenskapen i Sverige – och där vi kan använda de styrkor vi har.
            Det handlar också om att ta oss an den största utmaningen, som
            jag ser det, och den rör faktiskt vår egen planet. Det är klimatutmaningen.
            Innan det är dags att bemanna rymdfärder till Mars eller till
            och med kolonisera Mars tycker jag nämligen att vi behöver använda
            rymdverksamheten för att förbättra villkoren på vår egen planet.
          </note>
          <note>
            Därför har klimatarbetet fått en väldigt stor plats i den svenska
            rymdstrategin. Genom jordobservationer kan vi nämligen få möjlighet
            att utforska det vi faktiskt inte riktigt har klarat av hittills,
            det vill säga följa de klimatförändringar som nu sker i alltmer
            dramatisk takt. Det handlar om att se hur plasterna i våra stora
            världshav, vilket har blivit ett hot, rör sig och vad vi kan göra
            åt detta. Med det ser jag också att vi behöver bli bättre på att
            använda de data som nu genereras i stora mängder både från stora
            satellitprogram och, i framtiden, från mindre satelliter i omloppsbana.
          </note>
          <note>
            Därför ser jag detta som absolut prioriterat, och när jag ska
            välja är det just områdena jobb, skola och klimat som vi fokuserar
            på i rymdverksamheten. Att öka anslaget för att sätta folk på
            Mars ligger inte i regeringens intresse just för tillfället.
          </note>
          <note type="speaker">
            Anf. 11 MATHIAS SUNDIN (L):
          </note>
          <note>
            Fru talman! När det gäller astronauter är det ett positivt besked,
            i alla fall muntligt här, att regeringen inte har något emot att
            Rymdstyrelsen dirigerar mer pengar till just astronautprogrammet.
            Det finns nämligen en mycket stark koppling mellan hur mycket
            pengar som går till ett program och hur många astronauter man
            får skjuta upp, i alla fall via Esa. Vad gäller jämställdhetsperspektivet
            har vi ju haft en svensk man i rymden men än så länge ingen svensk
            kvinna.
          </note>
          <note>
            När det gäller detta med att fokusera på jorden först tycker
            jag att man tänker fel. Vi ser en enorm nytta för jorden med vår
            rymdverksamhet, men det är inte det som är huvudsyftet utan just
            de positiva bieffekter som kommer ut av detta. Solceller utvecklades
            till exempel i rymdverksamheten för att man skulle kunna ha saker
            uppe i rymden och ändå ha en energikälla till dem. Vi har nu enorm
            nytta av solceller på jorden, men det var inte därför man gjorde
            dem. Man skickade inte upp någonting för att satsa på jorden och
            få fram solceller, utan det blev en positiv bieffekt som nu kan
            ha en otrolig påverkan på vår planet.
          </note>
          <note>
            Det är samma sak med satelliter; från början togs de inte fram
            och skickades upp för att man skulle få bra klimatdata, men det
            är det vi kan få från dem nu. Det är därför vi ska sikta utåt
            och utforska. De grejer vi behöver uppfinna för att utforska solsystemet
            kommer vi att ha enorm nytta av på jorden, och det kommer att
            vara saker som vi inte har en aning om i dag som kommer att få
            denna positiva effekt. Det är därför det är viktigt att inte ha
            ett för snävt perspektiv på rymdverksamheten.
          </note>
          <note>
            Det andra svarta hålet gäller privat bemannad rymdfart. Det behöver
            ju inte bara vara astronauter som går upp via Esa, Nasa eller
            annat, utan vi börjar nu se en privat rymdindustri växa fram.
            Vi såg det stora genombrottet 2004, när Ansari X Prize utdelades
            och Spaceship One blev den första privata rymdflygningen. Den
            köptes sedan av Richard Branson och blev Virgin Galactic, som
            nu ligger nära att ha de första turisterna.
          </note>
          <note>
            Vi ser även andra företag, som Blue Origin, som kommer att satsa
            på detta. Det gäller bland annat det vi kallar turister, men det
            kommer också att vara mycket forskare och andra som åker upp.
            I början kommer det naturligtvis att vara jättedyrt att köpa en
            biljett till detta, men det blir – som mycket annat – billigare
            när det används. Jag träffade för några veckor sedan en representant
            för just Blue Origin, som har sin huvudsakliga bas i Texas, och
            frågade om det över huvud taget finns någon möjlighet att de skulle
            vara i någon annan del av världen. De sa: Absolut, det är vi mycket
            intresserade av!
          </note>
          <note>
            Varför skulle de inte kunna vara i Sverige? Men då behöver det
            vara mycket tydligare. Man kanske inte ska kalla det här området
            ett svart hål i rymdstrategin, men det är ett grått hål. Det är
            nämligen väldigt luddiga skrivningar om detta. Det finns skrivningar
            om privat bemannad rymdfart och investeringar i dessa, och det
            är bra. Men när det sedan kommer till slutklämmen hur det ska
            utredas och så vidare är det många ord som ”om” och ”kanske”.
            Här borde vi vara mycket tydligare, inte minst som signal till
            dessa bolag.
          </note>
          <note>
            Ett annat projekt som pågår inom Esa och som Esas ledning driver
            gäller en europeisk månbas. Ska vi ha en närvaro i solsystemet
            kommer månen naturligtvis att vara en central punkt för det. Detta
            är ju någonting som bestäms på ministermötena, så regeringen måste
            rimligen ha en åsikt om detta och inte bara hänskjuta det till
            Rymdstyrelsen, även om deras underlag naturligtvis är väldigt
            viktigt. När vi satte våra första fotavtryck på månen blev månen
            symbolen för vad mänskligheten kan uppnå. Nu har den snarare blivit
            symbolen för låga ambitioner inom rymdområdet – ingen människa
            har varit på månen sedan 1972. Det måste vi ändra på, och det
            kan Europa bidra till.
          </note>
          <note type="speaker">
            Anf. 12 Statsrådet HELENE HELLMARK KNUTSSON (S):
          </note>
          <note>
            Fru talman! Tack för de ytterligare frågorna, Mathias Sundin!
          </note>
          <note>
            Jag tänkte att jag skulle börja lite i det här med rymdturism
            eller bemannad rymdfart. Det var någonting som den förra regeringen
            jobbade med men som vi har valt att lägga åt sidan. Anledningen
            till att vi har gjort det är att det inte finns någon konkret
            förfrågan om detta. Att staten skulle ta initiativ och börja förbereda
            och bygga infrastruktur för att klara det känns, återigen, som
            fel prioritering när vi har möjligheten att utveckla Esrange.
            Det är det vägval den här regeringen har gjort.
          </note>
          <note>
            Vi tycker att det var betydligt mer intressant att gå vidare
            med den rymdbas vi har och den teknikutveckling vi skulle kunna
            möjliggöra där, till exempel genom att utveckla testbäddar och
            kanske framtida uppskjutningskapacitet för småsatelliter. Det
            har vi också utrett för det här ändamålet, och det finns skrivningar
            om det.
          </note>
          <note>
            Om det skulle komma privata intressenter som är beredda att stå
            för hela kostnaden själva, utan att staten behöver göra tunga
            investeringar, är det självklart att vi välkomnar detta. Det kommer
            då att bli en dialog med dessa om hur detta ska möjliggöras, och
            moderniseringen av rymdlagen är då helt avgörande. I dag finns
            det nämligen inget lagstöd för vare sig små satelliter på kommersiell
            grund eller privata bemannade rymdfärder från svensk mark.
          </note>
          <note>
            Jag tycker att de länder som nu jobbar med detta gör det på ett
            väldigt bra och ändamålsenligt sätt. De har också större budgetar
            än vad svensk rymdverksamhet har, så jag tycker att det finns
            en anledning till att Sverige som land ska göra dessa väldigt
            strikta prioriteringar.
          </note>
          <note>
            Med det sagt vill jag ändå att vårt engagemang i de internationella
            samarbetena fortsätter, inte minst det kunskapsutbyte som vi har
            mellan myndigheter och på politisk nivå. Det gäller inte minst
            frågan om en europeisk månbas, som Esa har fört upp på dagordningen
            men där det ännu inte finns något avgörande om huruvida detta
            ska vara en prioritering inom Esa.
          </note>
          <note>
            Om detta skulle vara någonting som Esa väljer att prioritera
            måste denna regering eller en framtida regering ta ställning till
            vad man tycker om svenskt deltagande i ett sådant projekt, för
            precis som Mathias Sundin säger är detta någonting som avgörs
            på ministernivå och inte bara på myndighetsnivå. Men – än en gång
            – det skulle kräva höjda anslag till Rymdstyrelsen och till rymdorganet
            Esa.
          </note>
          <note>
            Jag vet att det finns svensk industri som tycker att det är viktigare
            att vi deltar på en högre nivå till exempel när det gäller de
            stora satellitprogrammen, där de har ett intresse för sin tekniska
            leverans till dem.
          </note>
          <note>
            Detta kan som sagt vara en framtida fråga, men vi bedömer i dag
            att det inte är en aktuell fråga mer än att vi följer den noga
            inom ramen för Esa.
          </note>
          <note>
            Jag håller som sagt helt med om att mycket av det som vi i dag
            använder för vardagliga applikationer är sådant som har kommit
            från utforskningen av rymden. Men detta kommer också när vi gör
            nyttiga saker för jorden genom de stora satellitprogrammen, genom
            uppskjutningarna och genom att delta i de internationella samarbetena.
          </note>
          <note type="speaker">
            Anf. 13 MATHIAS SUNDIN (L):
          </note>
          <note>
            Fru talman! Vad gäller privat bemannad rymdfart är det som behövs
            en uppdatering av rymdlagen, precis som Helene Hellmark Knutsson
            säger. Detta kan, eller bör, man göra innan det kommer en konkret
            förfrågan, för just uppdateringen av den möjliggör ju för en förfrågan
            att komma in.
          </note>
          <note>
            Samma sak gäller ett annat svart hål, lagstiftning om asteroidbrytning,
            där USA och Luxemburg har gått före. Att bryta mineraler på asteroider
            är någonting som har varit science fiction och synts i ett antal
            filmer men som nu så smått börjar bli verklighet.
          </note>
          <note>
            Att uppdatera lagstiftningen är någonting som inte kostar en
            massa pengar – det är ju det som är den stora fördelen – men som
            kan leda till väldigt stora framtida investeringar. Det möjliggör
            i alla fall detta.
          </note>
          <note>
            Så till sist svart hål nummer fem: en svensk på Mars.
          </note>
          <note>
            Jag har själv tagit fram och jobbat med Liberalernas rymdpolitik,
            och inom hela rymdområdet är Mars nästa stora utforskning av solsystemet.
            En självförsörjande koloni på Mars skulle vara det största steg
            som mänskligheten hittills har tagit. Det blir plötsligt en ras
            som bor inte bara på en planet utan på flera planeter.
          </note>
          <note>
            Det är i sig otroligt inspirerande; att vakna en måndagsmorgon
            och tänka att det är detta som pågår gör ju att man skuttar upp
            ur sängen. Men vi har också ett ansvar mot kommande generation
            att jobba för mänsklighetens långsiktiga överlevnad.
          </note>
          <note>
            Sverige kan naturligtvis inte ha ett eget rymdprogram och bygga
            en egen raket och köra iväg folk till Mars, men vi kan spela en
            roll i detta utan stora, ökade resurser. Det kan i stället ske
            genom att resurser flyttas till exempel inom Esa, bort från Arianeprogrammet.
            Jag tycker att Sverige ska vara en del på Mars.
          </note>
          <note type="speaker">
            Anf. 14 Statsrådet HELENE HELLMARK KNUTSSON (S):
          </note>
          <note>
            Fru talman! Tack återigen, Mathias Sundin, för denna engagerade
            och kunniga debatt! Jag måste säga att det i alla fall inte finns
            några svarta hål i din kunskap om rymdfrågorna, och detta gör
            det alltid extra intressant och utmanande att debattera dessa
            frågor.
          </note>
          <note>
            Jag tror att vi ska vara ärliga och säga att regeringen och Liberalerna
            har lite olika prioriteringar när det gäller rymdstrategin. När
            det gäller uppdateringen av lagstiftningen är vi dock överens;
            jag vill verkligen se till att detta händer för att vi ska ha
            en modern lagstiftning. Denna har som sagt några år på nacken
            – jag tror att den antogs 1982 – och mycket har hänt sedan dess.
          </note>
          <note>
            Sverige ska vara en ledande rymdnation, precis som vi har varit
            under 50 års tid. Detta är väldigt okänt – inte för dig, Mathias
            Sundin, men för många – men vi har en fantastisk rymdindustri
            och forskning och ett fantastiskt kunnande, inte minst på vår
            egen rymdbas Esrange, som vi kan använda otroligt mycket mer.
          </note>
          <note>
            När det gäller att sätta en svensk på Mars vet jag att det är
            detta som verkligen stretchar tanken och tekniken, och jag har
            ingenting emot att i framtiden ingå i ett sådant samarbete när
            det eventuellt tar form.
          </note>
          <note>
            Här ska jag dock åter säga att även Esa måste prioritera. De
            måste välja om de vill kolonisera Mars eller om en europeisk månbas
            känns viktigare, och där är vi inte riktigt än. Sverige ska dock
            som sagt vara aktivt i dessa diskussioner.
          </note>
          <note>
            Det är, återigen, ett spännande mål, men det är också dyrt och
            långsiktigt. Jag tycker att det viktiga är att vi nu får Sveriges
            allra första rymdstrategi och att vi utifrån detta stärker svensk
            rymdverksamhet till nytta för jorden.
          </note>
          <note>
            Överläggningen var härmed avslutad.
          </note>
          <note>
            § 7 Svar på interpellation 2017/18:580 om kunskaps- och kompetensförsörjning
          </note>
          <note type="speaker">
            Anf. 15 Närings- och innovationsminister MIKAEL DAMBERG (S):
          </note>
          <note>
            Hans Rothenberg har frågat mig hur jag avser att möta näringslivets
            behov av att få tag på nödvändig kompetens och tillåta de företag
            som vill växa att faktiskt också kunna växa.
          </note>
          <note>
            Kompetensförsörjningen är näringslivets absolut största tillväxthinder.
            Oavsett bransch eller var i landet jag pratar med företag är det
            just denna fråga som de i första hand tar upp.
          </note>
          <note>
            På lång sikt är det reguljära utbildningssystemet avgörande för
            en god kompetensförsörjning, och därför har regeringen genomfört
            ett kunskaps ­ lyft som fullt utbyggt omfattar närmare 100 000
            nya utbildningsplatser 2021. Särskilt fokus har lagts på att bygga
            ut utbildningar mot yrken där en långsiktig brist har kunnat konstateras,
            bland annat ingenjörer och lä ­ rare. Kunskapslyftet inkluderar
            också en kraftig expansion av yrkeshög ­ skolan, från knappt 30
            000 årsplatser 2017 till 44 000 platser år 2022.
          </note>
          <note>
            Den snabba tekniska utvecklingen innebär nu att allt fler redan
            yrkesverksamma kommer att behöva läsa upp och läsa till för att
            kunna ta de nya jobb som växer fram. Därför ska också den sittande
            Styr- och resursutredningen lämna förslag på hur styrningen bör
            utvecklas för att säkerställa att högskolorna bättre ska kunna
            tillgodose detta utbildningsbehov. Utredningens förslag kommer
            i december i år, men regeringen har redan gett Vinnova i uppdrag
            att tillsammans med universitet och högskolor stärka kompetensförsörjningen
            och det livslånga lärandet.
          </note>
          <note>
            Alldeles nyligen beslutade regeringen också om 40 miljoner kronor
            för att stärka utbildningsutbudet inom artificiell intelligens.
          </note>
          <note>
            Avslutningsvis är det också avgörande för Sveriges konkurrenskraft
            att vi är ett attraktivt land att flytta till för att jobba eller
            studera. Därför är det glädjande att Sverige är ett av vär l dens
            mest konkurrenskraftiga och innovativa länder samt att vi har
            ett mycket högt internationellt anseende. Vi toppar gång på gång
            rankningar i fråga om livskvalitet, trygghet och jämställdhet,
            vilket inte minst bidrar till kvinnors möjlighet att göra karriär.
          </note>
          <note>
            När det gäller villkoren för arbetskraftsinvandring anser regeringen
            att varken enskilda arbetstagare eller arbetsgivare ska drabbas
            orimligt hårt om arbetsgivaren har begått ett mindre misstag.
            Utöver regeringens många åtgärder för att komma till rätta med
            problemet har vi nu nya vägledande domar från Migrationsöverdomstolen
            som ligger i linje med vad reger ­ ingen vill åstadkomma och som
            väsentligt förändrar den tidigare strikta tillämpningen av lagen.
          </note>
          <note type="speaker">
            Anf. 16 HANS ROTHENBERG (M):
          </note>
          <note>
            Fru talman! Tack, ministern, för svaret! Jag uppskattar detta.
            Riksdagen hade sin avslutning i onsdags, trodde man. Men riksdagen
            verkar året runt, och det är en viktig fråga för demokratin att
            vi kan debattera frågor när det behövs.
          </note>
          <note>
            Jag uppskattar att näringsministern tar sig tid att svara på
            de interpellationer som jag och några kollegor har ställt. Det
            är inte alla ministrar som har gjort det, och det får man i så
            fall hantera i särskild ordning.
          </note>
          <note>
            Vi går in mot slutet av mandatperioden, och det börjar bli dags
            att göra lite bokslut på ett antal frågor. Det är frågor som vi
            har debatterat här under fyra år men som är värda att fortsätta
            att behålla ljuset på.
          </note>
          <note>
            En av frågorna är kunskaps- och kompetensförsörjningen. Det är
            en av de absolut viktigaste frågorna för näringslivet. För att
            möta behoven finns inte all nödvändig kompetens i Sverige, utan
            många företag behöver rekrytera människor även från andra länder.
            Det illustreras väl av it- och telekomföretagen, som menar att
            Sverige inom fem år kommer att sakna 70 000 it-specialister.
          </note>
          <note>
            Statistik från Tillväxtverket visar att sju av tio företag i
            Sverige vill växa men hindras på grund av kompetensbrist. Denna
            bild bekräftas även av Arbetsförmedlingen, som pekar på en alltmer
            utbrett brist på kvalificerad arbetskraft. Enligt Världsbankens
            Global Competitiveness Report är det svenska företagsklimatet
            ett av de bästa, men just när det gäller förmågan att attrahera
            och behålla talanger ligger Sverige sämre till.
          </note>
          <note>
            Det är inte bara jag som har tittat tillbaka på de fyra åren
            och vad reger ­ ingens politik har inneburit. Det har även två
            organisationer, som jag tänker återkomma till i dagens debatter,
            gjort.
          </note>
          <note>
            En av dem är Svenskt Näringsliv, som i mångas ögon representerar
            de stora bolagen och de stora kapitalistiska representanterna,
            men som i grunden huvudsakligen består av småföretag. Svenskt
            Näringsliv menar att den höga kunskapsnivån hos arbetstagarna
            under lång tid har inneburit en stark konkurrensfördel för Sverige.
            Men på senare tid har det blivit allt tydligare att vi inte kan
            ta kunskapssamhället för givet. Larmrapporter från skolan visar
            bland annat på långsiktigt fallande kunskaper i matematik.
          </note>
          <note>
            De menar också att regeringen har försämrat reglerna för att
            räkna upp brytpunkten för statlig skatt, vilket innebär att allt
            fler inkomsttagare under mandatperioden har kommit att betala
            statlig skatt. I kunskapsintensiv verksamhet innebär denna utveckling
            ett allvarligt hinder för företagens kompetensförsörjning, inte
            minst vid utlandsrekrytering. Det minskar också vår mest kvalificerade
            arbetskrafts arbetsutbud.
          </note>
          <note>
            Marginalskatten i Sverige, som redan innan regeringen tillträdde
            var världens högsta, har under de gångna fyra åren fortsatt att
            höjas. Det beror bland annat att jobbskatteavdraget försämrats
            via så kallad avtrappning.
          </note>
          <note>
            Den andra organisationen heter Företagarna. De menar i sin kritik
            att kostnaden för att anställa är betungande för företagare oberoende
            av företagens storlek. När det råder stor efterfrågan på arbetskraft
            och när kostnaderna för att anställa är höga utgör det hinder
            för företagens kompetensförsörjning.
          </note>
          <note>
            Det finns mycket kritik som organisationer och andra, till exempel
            partier, representerade av mitt parti Moderaterna, kan rikta mot
            regeringen.
          </note>
          <note>
            Jag tackar för svaret, men jag måste ändå ställa frågan: Finns
            det någonting i den kritik som Svenskt Näringsliv och Företagarna
            riktar mot kompetensförsörjningen som ministern tar till sig och
            är beredd att göra någonting åt på tre månader?
          </note>
          <note type="speaker">
            Anf. 17 Närings- och innovationsminister MIKAEL DAMBERG (S):
          </note>
          <note>
            Fru talman! Tack för interpellationen! Detta är på pricken svenskt
            ekonomis största tillväxthinder om vi inte fortsätter att jobba
            strategiskt med utbildnings- och kompetensfrågor. Jag vill säga
            att det är prioriterat för mig även som näringsminister att vara
            aktiv just i de här frågorna och att inte bara begränsa mig till
            mina egna utgiftsområden i statsbudgeten. Detta är den fråga som
            jag diskuterar oftast med företagare runt om i Sverige.
          </note>
          <note>
            Då måste man ha både ett långsiktigt och ett kortsiktigt perspektiv.
            När det gäller det långsiktiga perspektivet blir det ändå lite
            märkligt när Moderaterna på något sätt ska diskutera problemen
            i svensk skola. Då blir det brytpunkten för statlig inkomstskatt
            som blir svaret på detta. Det är inte där problemet ligger; problemet
            ligger i att vi har en svensk skola som underpresterar.
          </note>
          <note>
            Vi har sett en viss vändning i kunskapsresultaten nu i alla de
            interna ­ tionella mätningarna. Men vi är långt ifrån nöjda, och
            vi är inte säkra på att detta verkligen är en långsiktigt hållbar
            trend även om det ser mer positivt ut nu. Men då måste vi orka
            politiskt att prioritera långsiktiga investeringar i svensk skola
            som handlar om insatser i de skolor som har tuffast utmaningar.
            Det är också insatser som har gett kommuner och landsting helt
            nya möjligheter att jobba med löneutvecklingen och vill ­ koren
            för lärarna och som gör att lärargruppen är en av de grupper på
            svensk arbetsmarknad som nu ser de största löneökningarna.
          </note>
          <note>
            Vi jobbar med att avlasta lärarna i klassrummet med olika lärarassistentinsatser,
            digitalisering av nationella prov och annat som gör att lärarna
            kan fokusera på insatserna i klassrummet. Det är det absolut viktigaste
            vi kan göra för Sverige som kunskapsnation.
          </note>
          <note>
            Där blir mitt svar något annorlunda än Moderaternas. I er senaste
            budget är det väl över 30 miljarder kronor ni har föreslagit i
            skattesänkningar. Att tro att man kan genomföra så stora skattesänkningar
            utan att det på något sätt går ut över välfärdens långsiktiga
            finansiering eller kommunernas möjligheter är inte rimligt. Ni
            drar också ned på statsbidragen till kommuner och landsting med
            flera miljarder. Det påverkar långsiktigt förutsättningarna för
            detta.
          </note>
          <note>
            Låt mig gå över till den andra frågan, som handlar om vad vi
            kan göra på lite mer kort sikt. Då handlar det om att försöka
            ändra också utbildningsutbudet. Jag tror att det snabbaste sättet
            att möta kompetensbristen på kort och medellång sikt är yrkeshögskolan.
            Där har vi verkligen lyssnat på näringslivet. När jag har träffat
            organisationer och företrädare för näringslivet har de sagt: Bygg
            ut YH! Nio av tio får jobb efteråt, och det fyller glappet bestående
            av kompetensbrist som är svårt att fylla på arbetsmarknaden i
            stort. Detta är ofta ett- eller tvååriga utbildningar som leder
            rakt in i jobb men som också lyfter företagen till en ny kompetensnivå.
            Nu gör vi den största utbyggnaden av YH sedan den bildades, och
            jag tror att det är strategiskt rätt att göra det.
          </note>
          <note>
            Det andra som vi har haft problem med under mandatperioden är
            migrationen eller arbetskraftsinvandringsfrågan, som har ställt
            till det. Det första som hände var att Migrationsverket fick väldigt
            mycket att göra med migrationsfrågorna i största allmänhet. Handläggningstiderna
            blev för långa.
          </note>
          <note>
            Det andra är att vi har domslutstolkningar som har lett till
            en helt orimlig situation där människor har utvisats från Sverige
            för bagatellartade problem med något som deras tidigare arbetsgivare
            har gjort.
          </note>
          <note>
            Jag uppfattar att det finns en stor politisk enighet om att göra
            någonting åt detta. Men vi lyssnar också just nu på företagsorganisationerna,
            som säger: Nu börjar rätt beslut att komma från domstolarna. Ändra
            inte lagstiftningen om denna praxis nu värker ut, utan koncentrera
            er på att se till att korta handläggningstiderna!
          </note>
          <note>
            Migrationsverket gör detta, men de har också fått i uppdrag att
            jobba hårdare med certifiering. Certifieringssystemet jackar i,
            och där är handläggningstiderna mycket kortare. Detta är alltså
            en viktig fråga, men långsiktigt måste vi också klara vår egen
            kompetensförsörjning i Sverige.
          </note>
          <note type="speaker">
            Anf. 18 HANS ROTHENBERG (M):
          </note>
          <note>
            Fru talman! Tack för svaret! Nu ska jag tillstå en sak: Regeringen
            har inte gjort allting dåligt på fyra år. Yrkeshögskolorna är
            en av de bra sakerna.
          </note>
          <note>
            Men det är trots allt så att man måste vara kritisk i alla lägen,
            och man måste sätta fingret på det som inte fungerar. Jag har
            själv varit ute och talat med många företagare, både stora och
            små. När det gäller arbetskraftsinvandringen finns det några saker
            som spelar extremt stor roll om man ska kunna vara attraktiv som
            land och som arbetsgivare och rekrytera arbetskraft utifrån.
          </note>
          <note>
            Det gäller några saker som berör de enskilda individerna. Det
            är inkomstskatten rent generellt sett. Att flytta till ett land
            med hög inkomstskatt är inte attraktivt, och därför kommer jag
            och mina kollegor i Moderaterna att fortsätta att tala om skatt
            och inkomstskatt som en viktig faktor för att säkra kompetensförsörjningen
            i Sverige.
          </note>
          <note>
            Det handlar också om möjligheterna till expertskatt. Det finns
            vissa talanger om vilka Sverige med 10 miljoner invånare konkurrerar
            på en planet med 7 miljarder invånare. Vi måste kunna ha vissa
            redskap som gör att det är speciellt attraktivt för vissa talanger,
            viss kompetens och vissa experter att flytta till Sverige.
          </note>
          <note>
            Det måste också finnas personaloptioner, det vill säga möjligheter
            att ta ut avans i en framtid på ett arbete som man i dag inte
            kan få tillräckligt mycket betalt för.
          </note>
          <note>
            För bolagen och för företagen spelar det roll med bolagsskatten.
            Alliansregeringen sänkte bolagsskatten med ungefär 4 procentenheter
            förra perioden. Regeringen har nu aviserat en mindre sänkning.
            Den kan vi diskutera i ett separat sammanhang, och jag vill hävda
            att det är bra att man sänker bolagsskatten. Men om man ska sänka
            den ska man ta i ordentligt så att det inte blir en fis i rymden,
            för att appellera till den tidigare debatten. Jag är rädd att
            2 procentenheter inte kommer att göra vare sig till eller från.
          </note>
          <note>
            Det är också viktigt att ha ägarskiftesregler som fungerar. Men
            för individer handlar det också om att kunna ha tillgång till
            ett varierat utbud av bostäder. Människor som kanske landar i
            Sverige under ett begränsat antal år vill inte investera 5–7 miljoner
            kronor i ett eget boende, utan man måste ha bostäder som fungerar
            i det här sammanhanget. Det är också viktigt att ha möjlighet
            till anhörigjobb, men det som de flesta säger är absolut viktigast
            är tillgången till högkvalitativa internationella skolor. Då talar
            vi inte om att skolan ska vara bäst i stan eller bäst i Sverige,
            utan den ska vara bäst i världen. De människor som svenska företag
            och universitet vill få hit har ofta två, tre, fyra eller fem
            anbud att välja och vraka bland. Då spelar det roll vad det är
            för inkomstskatt i det land man flyttar till, om de anhöriga kan
            få möjlighet att vara verksamma inom sitt yrkesområde och vad
            barnen går i för skola.
          </note>
          <note>
            I de här sammanhangen kommer jag tillbaka till att vi är inne
            på det som ofta är generella näringsvillkor, nämligen att se till
            att hålla bolagsskatt och inkomstskatter på en internationellt
            konkurrenskraftig nivå. Det handlar också om att sänka kostnaden
            för att anställa. Som ministern nämnde om migrationen och handläggare
            har det varit en hel del konstiga beslut. Det är bra att det börjar
            gå i en annan riktning nu, men jag vill fråga ministern: Hur säkrar
            detta att enskilda handläggare inte agerar efter eget gottfinnande
            ? Det finns ett stort utrymme för enskilda tjänstemän att göra
            egna tolkningar.
          </note>
          <note type="speaker">
            Anf. 19 Närings- och innovationsminister MIKAEL DAMBERG (S):
          </note>
          <note>
            Fru talman! Om man tittar på svenskt näringslivs attraktivitet
            just nu ser vi på investeringsnivåerna i Sverige att också internationella
            investeringar i stor utsträckning styrs till Sverige. Den svenska
            industrin gör de största investeringarna i vårt land på 80 år,
            sedan SCB började mäta detta. Vi ser också att allt fler internationella
            experter eller personer som jobbar inom bristyrken söker sig till
            Sverige. Bara antalet civilingenjörer som söker sig till Sverige
            har fördubblats på senare år, och antalet it-specialister av olika
            slag är större i dag än 2014.
          </note>
          <note>
            Vi ser alltså en positiv trend. Det människor söker sig till
            är bra jobb och spännande arbetsuppgifter men också ett samhälle
            som både är tryggt och erbjuder till exempel bra skolgång – men
            också en miljö där kanske både mannen och kvinnan kan göra karriär
            och ändå fullfölja sina drömmar i livet. Det samhällssystemet
            är viktigt att slå vakt om.
          </note>
          <note>
            Jag skulle vilja säga att de problem vi har haft med enskilda
            ärenden som har behandlats väldigt konstigt har skadat bilden
            av Sverige. Det har blivit så att man utomlands undrar om det
            är möjligt att få arbetstillstånd i Sverige, trots att vi kanske
            aldrig har haft så många beviljade som nu. Under de första månaderna
            i år hade it-arkitekter en handläggning på i snitt 24 dagar första
            gången och en beviljandegrad på 96 procent. När det gäller förlängning
            är beviljandegraden 99 procent. Det visar att väldigt många de
            facto får stanna i Sverige därför att vi behöver dem och har brist
            på arbetskraft i de här områdena. Men bilden av Sverige har varit
            att det offentliga inte har skött sig och att det har blivit väldigt
            stökigt med regelverket. Det är någonting som jag tror att vi
            gemensamt har ett politiskt ansvar för att styra upp efter att
            det nya systemet trädde i kraft 2008.
          </note>
          <note>
            När det gäller skolan och attraktiviteten långsiktigt i utbildningssystemet
            menar jag att vi inte är igenom skolans utmaningar än. Det krävs
            fortfarande kraftfulla investeringar i pengar i svensk skola för
            att öka både kvaliteten och likvärdigheten. Det är lärarna som
            måste stå i centrum för det arbete som regeringen i alla fall
            har bestämt sig för. Jag tror inte att det är möjligt att klara
            det med Moderaternas och hela Alliansens, inklusive SD:s, oerhört
            stora skattesänkningsagenda inför det här valet. Det blir inte
            tillräckligt mycket pengar kvar för att göra de här kvalitetssatsningarna,
            och det är jag rädd för.
          </note>
          <note>
            När vi nu talar om kompetensförsörjning vill jag ändå passa på
            att fråga Hans Rothenberg om den stora elefanten i rummet när
            jag träffar näringslivet. Hur kunde ni svänga häromveckan när
            det gällde yrkesprogrammen? Den stora frågan för svenskt näringsliv
            är basala yrkesutbildningar som har sett ett minskande söktryck
            under lång tid. Vi uppfattade att vi var överens med Moderaterna
            om att vi skulle införa det förslag som Svenskt Näringsliv har
            lanserat, det vill säga att yrkesprogrammen har en allmän behörighet
            men varje individ har möjlighet att välja bort. Vi uppfattade
            att det fanns en stabil majoritet i kammaren för detta. När jag
            talar med branschorganisationer, oavsett sektor, säger alla att
            det var ett bra förslag. Det kommer att skada kompetensförsörjningen
            framöver att vi inte kan gå vidare med gymnasieförslaget.
          </note>
          <note>
            Bostäder kanske vi kan återkomma till, men Moderaterna har ju
            lite att svara på när det gäller privatiseringen då man gjort
            om hyresrätter till bostadsrätter i massiv skala och när det gäller
            er nästan största besparing i budgeten, nämligen att ni har tagit
            bort stödet för att bygga just hyreslägenheter som vanligt folk
            har råd att bo i. Det är en felaktig prioritering, inte bara i
            det här konjunkturläget utan också när det gäller att försvara
            Sveriges attraktivitet för internationell arbetskraft.
          </note>
          <note type="speaker">
            Anf. 20 HANS ROTHENBERG (M):
          </note>
          <note>
            Fru talman! Sverige har en väldigt hög inträdesålder på arbetsmarknaden.
            Den förklaras delvis av vår internationellt sett höga examensålder.
            En lägre examensålder skulle medföra betydande samhällsekonomiska
            vinster, och då behöver också någonting förändras i studiemedelssystemen.
            Tidig examen bör prioriteras genom ekonomiska incitament. Det
            här har jag motionerat om ett antal gånger i Sveriges riksdag.
            Det här är någonting som Svenskt Näringsliv också föreslår. Det
            här är grunden och de alexanderhugg som man behöver göra för att
            kunna få en kompetensförsörjning både av svensk arbetskraft och
            för att kunna attrahera utländsk arbetskraft. Vi behöver komma
            igång tidigare, och vi behöver stimulera folk att studera och
            lära sig bättre.
          </note>
          <note>
            Jag tror att den delskillnad som ministern nämner här vad gäller
            yrkesprogrammen och den allmänna behörigheten inte är det som
            kommer att vara avgörande för huruvida svensk kompetensförsörjning
            står eller faller. Men det finns en oro hos många företag, och
            nu kommer jag tillbaka till det här med Migrationsverkets hantering
            av uppehållstillstånd inför arbetskraftsinvandring. Det finns
            fortfarande kvar, även om trenden går åt rätt håll, en stor oro
            hos företag som drar sig för att söka ny arbetskraft på den internationella
            marknaden. Det finns också en oro bland människor i andra länder
            för att söka sig till Sverige på grund av det här.
          </note>
          <note>
            Så kommer vi tillbaka till det här med skattesänkningar. Ja,
            alliansregeringen var ganska bra på skattesänkningar. Vi var bättre
            på skattesänkningar än vad ni är, för ni har varit bäst i den
            andra klassen, nämligen skattehöjningar. De 30 miljarder som ministern
            nämner här som Moderaterna vill sänka skatten med är ungefär det
            som ni har höjt skatten med under den här mandatperioden för svenska
            företag och lagt på pålagor. Kan man göra det ena kan man göra
            det andra. Gör om och gör rätt!
          </note>
          <note>
            Tack för den här debatten!
          </note>
          <note type="speaker">
            Anf. 21 Närings- och innovationsminister MIKAEL DAMBERG (S):
          </note>
          <note>
            Fru talman! Jag tror att kompetensfrågorna blir nästa mandatperiods
            stora politiska fråga. Det handlar inte bara om att fortsätta
            bygga ut utbildningssystemet, utan vår självbild är för positiv.
            Det är för få unga människor som studerar vidare efter gymnasiet
            på yrkeshögskola eller på universitet, och vi måste fortsätta
            ha en välutbildad befolkning i Sverige. Men vi kan inte bara titta
            på dem som kommer in på arbetsmarknaden, utan nästa mandatperiods
            stora fråga kommer att handla om hur vi kan se till att de som
            redan är yrkesverksamma kan vidareutbilda sig ännu bättre. Vi
            gör nu stora insatser från regeringens sida för att förbereda
            människor på arbetsmarknaden inför en förändring.
          </note>
          <note>
            När det gäller skattesänkningar skiljer vi oss åt. Det är en
            av de stora frågorna inför valet. Jag tror att ni läser tiden
            fel. Jag tror att Moderaterna har hamnat snett om de tror att
            svenska folket just nu med de behov som finns i sjukvården, skolan
            och på en lång rad områden tycker att det viktigaste just nu är
            att införa massiva skattesänkningar. Jag tror att de flesta inser
            att det kommer att krävas mer insatser för skolan, inte minst
            när det gäller att stötta lärarna, för att alla barn ska få en
            riktigt bra start på sin utbildningsresa. Det är viktigare för
            oss än stora skattesänkningar framför allt riktade till dem med
            högst inkomster. Det kommer vi säkert att debattera i valrörelsen,
            för valrörelsen kommer också att innebära en debatt och vara en
            folkomröstning om svensk välfärd.
          </note>
          <note>
            Överläggningen var härmed avslutad.
          </note>
          <note>
            § 8 Svar på interpellation 2017/18:582 om ökat regelkrångel
          </note>
          <note type="speaker">
            Anf. 22 Närings- och innovationsminister MIKAEL DAMBERG (S):
          </note>
          <note>
            Fru talman! Sofia Fölster har frågat mig vilka konkreta åtgärder
            jag avser att vidta för att vända trenden med ökat regelkrångel
            för företagare.
          </note>
          <note>
            Regeringen anser att förenkling utgör en central del i arbetet
            med att stärka företagens konkurrenskraft. Framgångsrika små och
            medelstora företag som växer och anställer är helt avgörande för
            att vi ska nå regeringens jobbmål. Regeringen bedriver därför
            en aktiv näringspolitik med fokus på insatser som förbättrar företags
            och företagares villkor, som ökar Sveriges attraktionskraft för
            investeringar och som stärker incitamenten att starta företag
            och låta dem växa.
          </note>
          <note>
            Vissa regler som omger företag utgör viktiga spelregler på marknaden.
            Det är av stor vikt att regler utformas på ett ändamålsenligt
            sätt för att begränsa den administration som krävs. Även service,
            bemötande och korta handläggnings ­ tider är centrala för ett
            konkurrenskraftigt företagsklimat och för att nå ökad tillväxt
            och sysselsättning.
          </note>
          <note>
            Genom allt fler och bättre digitala tjänster och processer förenklar
            vi för företagare i alla delar av landet. Det handlar om att göra
            uppgiftslämnande så smidigt som möjligt. Det ska vara lätt att
            göra rätt med minimum av tidsåtgång. Regeringen har bland annat
            gett Bolagsverket i uppdrag att införa en digital tjänst för inlämning
            av års ­ redovisningar . Det är e n tjänst som blev tillgänglig
            för första gången i mars i år.
          </note>
          <note>
            Som ett led i förenklingsarbetet har regeringen också aviserat
            att vi avser att avskaffa kravet på fysisk arkivering av kvitton
            i bokföringssyfte. I budget ­ propositionen för innevarande år
            framför regeringen att vi överväger att se över bokföringsområdet
            ur ett digitaliseringsperspektiv.
          </note>
          <note>
            Inom ramen för regeringens överenskommelse med Sveriges Kommuner
            och Landsting, SKL, tas nationella digitala tjänster fram för
            restaurang ­ företag. Målsättningen är att hälften av Sveriges
            restaurangföretagare ska kunna starta och driva företaget digitalt
            i år. Arbetet går under namnet Serverat, och på webbplatsen verksamt.se
            finns en guide och checklista som hjälper företagaren med vad
            som ska göras och vid vilken tidpunkt inför start av restaurang.
            Arbetet har nu breddats ytterligare för att ta fram digitala tjänster
            för företag i besöksnäringen.
          </note>
          <note>
            Företagssajten verksamt.se fortsätter att utvecklas positivt,
            både vad gäller användning och omfattning av tjänster och vad
            gäller information. Nu ryms information från över 50 olika myndigheter
            på webbplatsen, som under 2017 hade 2,6 miljoner användare. Det
            var en ökning med 15 procent jämfört med 2016. Genom budgetpropositionen
            för innevarande år tillförde regeringen ytterligare medel för
            verksamt.se och aviserade samtidigt om ytterligare medel framöver.
          </note>
          <note>
            Tillväxtverket har ett regeringsuppdrag om att i nära samarbete
            med berörda statliga och kommunala myndigheter främja digital
            förnyelse genom att tillgängliggöra information och stötta berörda
            myndigheter att tillämpa principen digitalt först i företagens
            myndighetskontakter.
          </note>
          <note>
            Regeringen har också beslutat om en förordning om digitalt inhämtande
            av upp ­ gifter från företag . S yfte t är att minska och förenkla
            uppgiftslämnandet från företag. Myndigheterna ska så långt möjligt
            använda uppgifter om företag som finns tillgängliga inom statsförvaltningen
            , så att företag inte behöver lämna samma uppgifter flera gånger.
            När det är lämpligt ska de 67 myndig ­ heter som omfattas av förordningen
            samordna sina inhämtanden av uppgifter från företag , så att företagens
            uppgiftslämnande begränsas.
          </note>
          <note>
            Att lämna in uppgifter till statliga myndigheter tar tid och
            upplevs ofta som irriterande när kraven kommer vid fel tidpunkt,
            är s narlika sådant som redan lämnats eller när företagaren inte
            förstår syftet med inhämtandet. Genom att vi förenkla r företagens
            kontakter med myndigheter och minska r företagens uppgiftslämnande
            behöver de ägna mindre tid åt myndighetskontakter och kan i stället
            ägna mer tid åt att driva och utveckla sina företag .
          </note>
          <note>
            Regeringen arbetar kontinuerligt med att följa upp handläggningstider
            inom ramen för den löpande myndighetsstyrningen. Utöver detta
            vidtas riktade åtgärder när problem med långa handläggningstider
            får omfattande konsekvenser. Exempel på det är Statskontorets
            översyn av Lantmäteriets hand ­ läggnings ­ processer, kravet
            på en handlingsplan för kortare hand ­ läggningstider för arbetstillstånd
            och det nyligen överlämnade förslaget om ett system med avgiftsreduktion
            för sökande när tidsfristen för handläggningsärenden om bygglov,
            förhandsbesked och startbesked överskrids.
          </note>
          <note>
            Regler har tillkommit av olika skäl. Det kan handla om att säkerställa
            en hög skyddsnivå för konsumenter, hälsa, miljö och arbetstagare.
            Dessa regler kan då ha ett skyddsvärde, och i vissa fall väger
            detta skyddsvärde tyngre än att hålla kostnaderna låga. Regler
            som saknar skyddsvärde bör däremot ses över. Ett exempel på detta
            är avskaffande av krav på danstillstånd som utretts och nu kommer
            att remissbehandlas.
          </note>
          <note>
            Då Sofia Fölster, som framställt interpellationen, anmält att
            hon var förhindrad att närvara vid sammanträdet förklarade förste
            vice talmannen överläggningen avslutad.
          </note>
          <note>
            § 9 Svar på interpellation 2017/18:586 om villkor för företagande
          </note>
          <note type="speaker">
            Anf. 23 Närings- och innovationsminister MIKAEL DAMBERG (S):
          </note>
          <note>
            Fru talman! Lars Hjälmered har frågat mig hur jag avser att förbättra
            de generella villkoren för Sveriges företagare på ett sådant sätt
            att det blir enklare och mer lönsamt att driva företag.
          </note>
          <note>
            Regeringen arbetar målmedvetet med att förenkla för företag och
            bedriver en aktiv närings politik som syftar till att skapa bättre
            förutsättningar för fler, växande och exporterande företag i hela
            landet.
          </note>
          <note>
            Det finns många olika mått på nyföretagande. Forskning i allmänhet
            och analyser från svensk a data visar att när det finns extra
            goda möjligheter till anställning, i samband med en stark arbetsmarknadskonjunktur,
            minskar benägenheten att starta företag och försörja sig som företagare.
            Enligt Myndigheten för tillväxtpolitiska utvärderingar och analyser,
            som är statistikansvarig myndighet för nyföretagarstatistiken,
            har nyföretagandet legat på ungefär samma nivå de senaste sju
            åren. Det startas runt 70 000 nya företag varje å r.
          </note>
          <note>
            Regeringen har under hela man datperioden fört en aktiv politik
            för att det ska skapas fler, växande och exporterande företag.
            Bland annat har regeringen sänkt bolagsskatten från 22 till 20,6
            procent från den 1 januari 2019, vilket genom ­ förs i två steg
            till 2021. Vidare har regeringen underlättat för enmansföretag
            att anställa genom det så kallade växa-stödet som ger företagen
            sänkt arbetsgivar ­ avgift under högst tolv månader , från 31,42
            procent till 10,21 procent. Vi har också infört mer förmånliga
            regler om personaloptioner och lättnader i beskattningen av dessa,
            så att små, unga och innovativa företag lättare kan rekrytera
            och behålla nyckelpersoner .
          </note>
          <note>
            För att ännu fler ska våga ta steget att starta företag har vi
            ändrat i socialförsäkringsbalken , så att tiden för beräkning
            a v sjukpenninggrundande inkomst, SGI, för uppbyggnadsskede t
            förlängs från 24 till 36 månader . Den utökas även till dem som
            startar aktiebolag. Detta är e n åtgärd som skapar ökad trygghet
            hos nya företagare.
          </note>
          <note>
            En aktiv näringspolitik innebär även en nära dialog med näringslivet.
            Ett exempel på detta är de samtal som regeringen initierade mellan
            företrädare för större och mindre företag , för att de på frivillig
            väg skulle hitta ett alternativ till lagstiftning om betaltider
            och komma till rätta med långa betal tider som slår hårt mot underleverantörer
            genom försämrad likviditet. Detta initiativ har nu lett till att
            en kod för betal tider , som både stora och små företag ställer
            sig bakom , kunde lanseras den 13 juni. Regeringen har vidare
            föreslagit att företag med minst 500 anställda, enligt en ny lag,
            årligen ska redovisa uppgifter om avtalade betaltider, faktiska
            betaltider och försenade betalningar.
          </note>
          <note>
            Lars Hjälmered lyfter i sin fråga fram vikten av att minska regelbördan.
            Det är ­ e tt centralt område i regeringens arbete med att stärka
            företagens konkurrenskraft . Genom allt fler och bättre digitala
            tjänster och processer förenklar vi för företagare i alla delar
            av landet . Med bra service och digitala tjänster är mängden regler
            inte ett lika stort problem. Det ska vara lätt att göra rätt med
            ett minimum av tidsåtgång.
          </note>
          <note>
            Regeringen har bland annat gett Bolagsverket i uppdrag att införa
            en digital tjänst för inlämning av års ­ redovisningar . Det är
            e n tjänst som blev tillgänglig för första gången i mars i år
            . Som ett led i förenklingsarbetet har regeringen också aviserat
            att den avser att avskaffa kravet på fysisk arkivering av kvitton
            i bokföringssyfte. I budget ­ propositionen för innevarande år
            framför regeringen att den överväger att se över bokföringsområdet
            ur ett digitaliseringsperspektiv.
          </note>
          <note>
            Samtidigt kan regler som omger företagandet utgör a viktiga spelregler
            på marknaden och därigenom ha ett skyddsvärde i sig, exempelvis
            nya regler mot penningtvätt och stärkt konsumentskydd på bolånemarknaden.
            Regeringens ambition är dock även fortsättningsvis att det ska
            vara enkelt att vara företagare i Sverige och att kostnaderna
            ska minska.
          </note>
          <note>
            För att minska företagens exporttröskel lanserade v i 2015 en
            e xportstrategi och tillförde ytterligare 800 miljoner 2015–2019
            för att främja export , med fokus på små och medelstora företag
            . Som en följd av strategin har vi inte bara fler utlandskontor
            och har bildat regionala exportkontor runt hela Sverige. Vi har
            också skapat ett exportstöd i världsklass . Svensk export slår
            alla rekord. Varuexporten gick upp med 10 procent 2017 , och för
            första gången någonsin ökar exporten från samtliga län i landet
            .
          </note>
          <note>
            Effekterna av vår näringspolitik är tydlig a . Framtidstron i
            svensk industri är den högsta på 20 år . År 2017 var enligt L
            antbrukarnas Riksförbund s lönsamhets ­ baro ­ meter det starkaste
            året för svenska småföretag sedan mätningarna startade 2012 .
            Och sju av tio små och medelstora företag vill växa. Som en följd
            av vår politik har vi i dag 300 0 00 fler jobb, varav fler än
            150 000 i näringslivet , än när vi tillträdde.
          </note>
          <note>
            Vi avser att fortsätta på den inslagna linjen och genom ett systematiskt
            arbete bygga ett konkurrenskraftigt Sverige där fler ska kunna
            och vilja starta företag och få sina företag att växa.
          </note>
          <note>
            D å Lars Hjälmered, som framställt interpellationen, anmält att
            han var förhindrad att närvara vid sammanträdet och Sofia Fölster,
            som skulle ha tagit emot svaret i hans ställe, även hon anmält
            förhinder förklarade förste vice talmannen överläggningen avslutad.
          </note>
          <note>
            § 10 Svar på interpellation 2017/18:589 om villkor för företagare
            i välfärdssektorn
          </note>
          <note type="speaker">
            Anf. 24 Närings- och innovationsminister MIKAEL DAMBERG (S):
          </note>
          <note>
            Fru talman! Hans Rothenberg har frågat mig hur jag med den föreslagna
            regleringen avser att undvika att laglydiga, duktiga och skötsamma
            företagare inom välfärdssektorn undviker att gå i konkurs samt
            bibehålla en valfrihet inom den svenska välfärden.
          </note>
          <note>
            Jag kan konstatera att den ställda frågan rör förslagen i proposition
            2017/18:159 Tillstånd att ta emot offentlig finansiering inom
            socialtjänsten, assistansersättningen och skollagsreglerad verksamhet
            . Med hänvisning till att riksdagen nyligen röstade emot detta
            förslag är det min bedömning att det scenario som Hans Rothenberg
            beskriver inte längre är aktuellt.
          </note>
          <note type="speaker">
            Anf. 25 HANS ROTHENBERG (M):
          </note>
          <note>
            Fru talman! Tack för svaret, statsrådet! Men så lätt ska du inte
            komma undan.
          </note>
          <note>
            En anledning till att vi när det är sommar debatterar sådana
            här frågor här i riksdagen, som egentligen har stängt, är vikten
            av att tydliggöra skillnaden. Näringsministern och jag tycker
            inte illa om varandra, men nu ska vi puckla på varandra i 20 minuter.
          </note>
          <note>
            Det här är en fråga där det skiljer väsentligt i synen på näringslivet
            och på näringspolitiken. Den proposition som regeringen lade fram
            fick inte genomslag i riksdagen. Det var ett av de sämre initiativ
            som regeringen har tagit under mandatperioden. Det var förslaget
            om vinstbegränsning i välfärden.
          </note>
          <note>
            Genom att ställa upp krav som öppnar för godtycklig tillämpning,
            rättsosäkerhet, missbruk och som ibland till och med motsäger
            varandra avsåg man att skapa en situation som gjorde det svårt
            för företag att driva verksamheten långsiktigt.
          </note>
          <note>
            Svenska välfärdsföretag är duktiga. De är internationellt sett
            mycket framstående. Det finns ett internationellt intresse för
            svenskt välfärdsföretagande inom såväl förskola och skola som
            vård och äldreomsorg. Det här skulle kunna bli en intressant exportmarknad
            för svenska företag inom dessa områden.
          </note>
          <note>
            Jag ställde en interpellation för tre år sedan ungefär på samma
            tema till ministern. Då lämnade han över den till sin kollega
            Ardalan Shekarabi. Det blev mer en diskussion kring vinster i
            välfärden än om det som jag egentligen ville diskutera: Hur ska
            företag som verkar inom välfärden kun ­ na utveckla sin verksamhet
            både i landet och utomlands?
          </note>
          <note>
            Den debatt som jag då hade med Ardalan Shekarabi var på många
            sätt kosmisk. Vi lyckades med konststycket att prata förbi varandra
            hela tiden. Nu är jag glad att originalministern är här som kan
            diskutera välfärdsföretagsamheten. Även om det här förslaget nu
            är ute ur världen kommer det säkert nya förslag.
          </note>
          <note>
            Jag konstaterar att regeringen hittills inte har varit särskilt
            intresserad av att hjälpa, stötta och underlätta för de företag
            som verkar inom välfärdsområdet. Det har varit en allmänt ganska
            fientlig politik. Man har staplat hinder på vägen. Jag ställer
            frågan: Vad vill regeringen i stället göra för att utveckla den
            här typen av företagsamhet?
          </note>
          <note>
            Om man nu tycker att detta med att begränsa vinster är en väldigt
            bra idé – men förslaget fick stryk här i kammaren – vad vill man
            då göra för att underlätta för företagen? Jag utgår ifrån att
            regeringen inte vill förstöra för den typen av företag.
          </note>
          <note>
            Det kvittar hur många innovationsråd, industrikansler eller innova
            ­ tionskatapulter som man inrättar. Det behövs mer för att kompensera
            det motstånd som regeringen i övrigt riktar mot välfärdsföretag.
            Det här är, som sagt, en mycket intressant och möjlig tjänsteexportmarknad.
          </note>
          <note>
            Jag skulle vilja höra ministern lägga ut texten om bortom detta
            med vinstbegränsning, vad man kan göra för att stimulera och underlätta
            för den här sortens företag. Det är många där ute i landet som
            undrar.
          </note>
          <note type="speaker">
            Anf. 26 CARL SCHLYTER (MP):
          </note>
          <note>
            Fru talman! Hans Rothenberg påpekade att det här är en fråga
            som skiljer honom och regeringen. Han inbjöd till debatt, och
            jag kunde inte motstå frestelsen. Det här är en fråga som engagerar
            många i många partier och många medborgare. En majoritet håller
            faktiskt med regeringen om att skolor ska leverera kunskap och
            inte vinst.
          </note>
          <note>
            Om man tittar på vem som är extrem i det här sammanhanget kan
            man göra en kort internationell utblick. Jag vet att ministern
            uppskattar utblickar, så jag vill gärna ha en sådan dialog.
          </note>
          <note>
            I USA har de, som Hans Rothenberg kallar för duktiga företagare,
            kla ­ rat att driva friskolor för 80–85 procent av bidragen. I
            Norge får man 85 procent av bidragen och i Danmark får man 73
            procent av bidragen. Där klarar man att ändå bedriva verksamhet
            utan vinst. I Nederländerna är två tredjedelar av alla skolor
            friskolor utan vinst. I Finland är 2 procent friskolor utan vinst,
            i Danmark är det 15 procent utan vinst.
          </note>
          <note>
            Varför klarar alla andra länder att driva dessa skolor mycket
            bra utan vinster? Det är det som jag undrar över. Det som skiljer
            är ju drivkraften och motiveringen bakom varför folk driver skolor.
            I vissa fall är det kyrkor, i andra fall stiftelser, i tredje
            fall är det kooperativ, i fjärde fall är det särskilda pedagogiker
            som man vill bedriva.
          </note>
          <note>
            Det som kännetecknar friskolor i omvärlden är en vilja att lära
            ut, en vilja att bedriva utbildning, en vilja att skapa det absolut
            bästa för eleverna, inte för en själv. Jag tror att det finns
            många i Sverige som vill driva skolor på precis det sättet, och
            de kommer inte att hindras. I den mån som det fanns någon regel
            som hade hindrat dem hade ju regeringen förutsett det och medgett
            undantagsmöjligheter för sådana aktörer för att de skulle kunna
            bedriva långsiktig verksamhet.
          </note>
          <note>
            Vad vi egentligen diskuterar här är inte om friskolor är bra
            eller inte. Vi diskuterar vilka drivkrafter som är bra eller inte.
            Regeringen lade fram ett förslag där man kunde fokusera på positiva
            drivkrafter för eleverna, nämligen verksamheten, kunskapen och
            utbildningen. Det är tråkigt att regeringens förslag inte gick
            igenom.
          </note>
          <note>
            Jag kan ge Hans Rothenberg helt rätt i att frågan inte är död.
            Den kommer att komma tillbaka. Där har du alldeles rätt. Men du
            har fel när du tror att du behöver oroa dig för att det skulle
            leda till någonting dåligt.
          </note>
          <note>
            Om man slipper att tänka på vinst varje gång som man får lite
            överskott i verksamheten kan det överskottet glädjande nog användas
            till en utflykt i stället för att leverera vinst. Man kan köpa
            in lite ny utrustning i stället för att leverera vinst. Man slipper
            att ta konflikten med sin arbetsgivare om lojaliteten när man
            har varit effektiv och lyckats skapa extra resurser. Ska lojaliteten
            vara bästa möjliga utbildning för barnen eller att leverera den
            vinst som ägaren gärna vill ha ut? Det är att fokusera verksamheten
            på rätt saker.
          </note>
          <note>
            Min fråga till ministern är: Vad gör ministern för bedömning
            av de internationella lärdomar som vi kan dra av hur andra länder
            har organiserat sitt skolväsen? Frågan är om vi inte kan importera
            lite idéer från andra länder om hur man bedriver verksamhet.
          </note>
          <note type="speaker">
            Anf. 27 Närings- och innovationsminister MIKAEL DAMBERG (S):
          </note>
          <note>
            Fru talman! Tack också för debatten om en väldigt viktig fråga!
          </note>
          <note>
            Jag tror att detta blir en av frågorna som kommer att prägla
            valrörelsen. Svenska folket – även bland de borgerliga partierna
            – är av uppfattningen att det inte är vilken typ av verksamhet
            som helst om man driver en skola eller ett äldreboende. Det finns
            andra mer långsiktiga krav på verksamheten om man är en privat
            utförare i välfärdssamhället där skattebetalarna egentligen betalar
            alla intäkter till verksamheten.
          </note>
          <note>
            Den internationella dimensionen är väldigt intressant, särskilt
            på skolområdet. Jag känner inte till något annat skolsystem i
            någon form av organiserad värld som har gått så långt som man
            har gjort i Sverige. Här har vi kombinerat en fullt ut offentligt
            finansierad skolpeng med obegränsade möjligheter att ta ut vinst
            och en i det närmaste fri etableringsrätt för nya aktörer. Jag
            känner inte till något annat land som har ett liknande system.
          </note>
          <note>
            Utmaningen blir nu att försöka föra en sansad och realistisk
            diskussion. Svensk skola har faktiskt stora problem i dag. Våra
            skattepengar, som vi avsätter till denna verksamhet, ska gå till
            elever, lärare och rektorer så att vi kan utveckla bra skolverksamhet
            för alla barn och ungdomar i vårt land. Det är vårt politiska
            uppdrag.
          </note>
          <note>
            Vi har gjort stora satsningar på välfärdsområdet under den här
            mandatperioden. Jag tror inte att alla är medvetna om det, men
            100 000 fler människor jobbar i dag i den offentliga sektorn jämfört
            med för fyra år sedan. Det är 100 000 fler människor som jobbar
            inom äldreomsorgen, skolan och förskolan. Det är människor som
            har tid och möjlighet att hjälpa elever eller äldre som har problem
            eller behöver extra stöd och hjälp. Det är fråga om resurser men
            också om styrning.
          </note>
          <note>
            En annan fråga handlar om huruvida alla privata företag inom
            välfärdsområdet är dåliga. Nej, absolut inte. Det finns många
            privata aktörer som har som idé att de vill återinvestera mycket
            av verksamheten. Det har tidigare kanske drivits i stiftelseform,
            och nu känner de att de har en idé om hur de pedagogiskt ska utveckla
            sin verksamhet enligt läroplan och skollag för att ge lärarna
            och eleverna bättre förutsättningar att komma vidare. Det finns
            också andra privata företag som inser att man inte kan kvittera
            ut hur stora vinster som helst eftersom det handlar om offentligt
            finansierad verksamhet och att de står till samhällets förfogande
            för att bedriva utbildning.
          </note>
          <note>
            Jag tycker att detta är en viktig fråga. Vi har gjort väldigt
            mycket under mandatperioden som inte bara handlar om det förslag
            som de borgerliga och Sverigedemokraterna nyligen röstade ned
            och som gick ut på att sätta ett tak på hur stora vinster man
            egentligen får ta ut inom vissa av dessa verksamheter. Vi stärker
            meddelarskyddet för personalen i privat driven verksamhet. Det
            är jätteviktigt. Även de som jobbar inom privat verksamhet ska
            kunna berätta om oegentligheter eller problem, vilket är en rätt
            som alla offentliganställda har i dag.
          </note>
          <note>
            Vi har vidare lagt förslag om en tydligare ägar- och ledningsprövning
            så att de som ska starta en verksamhet går igenom en ordentlig
            prövning som visar att de är lämpliga och kan verksamheten tillräckligt
            bra. Det ska finnas något slags arbete kring detta.
          </note>
          <note>
            Vi gör också mycket på resurssidan genom att försöka rikta resurser
            till de skolor och områden som har störst behov så att det inte
            blir samma peng till alla. Det leder i förlängningen annars till
            ökad orättvisa.
          </note>
          <note>
            Detta är en viktig fråga för Sverige. Men jag tror inte att de
            privata företag som ändå finns här och som finns inom välfärdsområdet
            är betjänta av att svensk välfärd håller dålig kvalitet. Varför
            skulle någon då vilja ta del av deras erfarenheter? Det viktigaste
            för oss i Sverige är att vända kvaliteten och se till att alla
            barn och ungdomar får gå i en riktigt bra skola och att de äldre
            har en riktigt bra vård och omsorg som de kan lita på.
          </note>
          <note type="speaker">
            Anf. 28 HANS ROTHENBERG (M):
          </note>
          <note>
            Fru talman! När vi talar om dessa frågor blir det väldigt känsligt.
            De rödgröna tar alltid fram skolan som exempel. Men jag har ställt
            en ganska brett riktad interpellation om välfärdsföretagandet.
            Det handlar om skola men också om barnomsorg, äldreomsorg och
            vård i livets mitt. Välfärden är mycket mer än bara skolan.
          </note>
          <note>
            Det är många som bedriver verksamhet inom detta område. De gör
            det just av anledningen att det är något de kan, det är något
            de har erfarenhet av och det är något de ser att de kan göra bättre
            än vad som görs i den ordinarie, offentliga verksamheten. Precis
            som alla entreprenörer ser de något som inte andra ser och vill
            något som andra inte har kommit på att man kan göra. Därför är
            det så viktigt att människor som arbetar inom denna stora sektor
            och som i dag har väldigt få alternativ att arbeta och verka inom
            – de flesta är offentligt styrda – får möjlighet att göra skillnad.
          </note>
          <note>
            Det handlar om att man på förskolan ska kunna kompetensutveckla
            sin personal. Man ska kunna höja lönerna för personalen och föra
            individuella lönesamtal. Det handlar också om att kunna skaffa
            ny utrustning till äldreomsorgen. Man ska kunna utveckla verksamheten
            genom kompetensutveckling. Det handlar om utbildning och om att
            avsätta resurser för det.
          </note>
          <note>
            Det här är inte ondskefulla människor som har girigheten för
            ögonen, utan det är människor som är entreprenörer, som vill någonting
            och som vill vara med och utveckla ett område. Det borde vara
            självklart att man ser sådant entreprenörskap som lika värdefullt
            som den som gör en innovation eller en uppfinning, startar en
            fabrik, gör en exportsuccé eller skapar en ny app som genererar
            arbetstillfällen och förhoppningsvis även skattepengar till Sverige.
          </note>
          <note>
            Att det nu finns 100 000 fler människor i offentlig sektor är
            inte detsamma som att det finns mer välfärd. Jag tycker att ministern
            har en felsyn när han alltid jämför offentlig anställning och
            offentliga resurser med mer välfärd. Den behöver inte utföras
            av offentliga aktörer. Välfärden kan utföras av många händer och
            av många varianter av händer.
          </note>
          <note>
            Det handlar inte om att göra hur stora vinster som helst. Är
            man smart som entreprenör och företagare vet man också att det
            viktigaste man kan investera i är den egna personalen, framför
            allt när det handlar om tjänsteföretag. Det är personalen som
            levererar nytta till kunder och vårdtagare, som ska ha den omsorg
            som sig bör.
          </note>
          <note>
            Det vore intressant om ministern i stället talar om hur regeringen
            vill göra för företagarna och entreprenörerna inom detta område.
            Jag respekterar att Mikael Damberg har uppfattningen att man inte
            ska tjäna för mycket pengar på detta. Jag delar den inte, men
            jag respekterar den. Men då måste man balansera detta och göra
            mer för att stimulera och göra det nyttigt och framgångsrikt för
            företagsamheten inom området.
          </note>
          <note type="speaker">
            Anf. 29 CARL SCHLYTER (MP):
          </note>
          <note>
            Fru talman! Jag tycker nog att det är viktigt att göra skillnad
            på detta och att sälja appar. Jag ska sluta i riksdagen och har
            själv konstruerat en app som hjälper folk att göra miljövänliga
            val och göra det på ett roligt sätt.
          </note>
          <note>
            Skillnaden är att det inte finns någon appköpningsplikt men det
            finns en skolplikt. Därför är det skillnad mellan att tjäna pengar
            på verksamheter där folk frivilligt i fri konkurrens väljer en
            tjänst och att göra det på en tjänst som alla antingen är tvingade
            till – såsom skolplikten – eller på vård som man kan ha ett tvingande
            behov av.
          </note>
          <note>
            En annan skillnad är att det är statligt finansierat, och då
            är det fullt rimligt att staten ställer krav på hur verksamheten
            bedrivs. Detta är den stora skillnaden. Så har även alla andra
            länder organiserat det hela. Just skolan är särskilt känslig,
            eftersom vi har skolplikt.
          </note>
          <note>
            Det finns bra och väl fungerande alternativ till den offentliga
            vården. Jag har särskilt Jörns vårdcentral i åtanke. Den ville
            landstingspolitikerna lägga ned, men sköterskorna och läkarna
            kom överens med de boende att de ville ha kvar en vårdcentral
            på orten och att de ville ta över den. En stiftelse skapades.
            Medborgarna och de anställda tog gemensamt över verksamheten med
            löfte om att göra de besparingar som landstinget ville att de
            skulle göra, men de sköter verksamheten själva. Detta är ett utmärkt
            exempel på fri företagsamhet. Hela tiden är syftet att leverera
            vinst åt medborgarna i form av bättre och närmare vård.
          </note>
          <note>
            Det är denna frihet vi ska ha på området, inte friheten att ta
            ut pengar. Regeringen lade fram förslag om att den som bedriver
            sådan verksamhet ska ha rätt kompetens för det. Det är fullt rimligt
            att man kompletterar detta med krav på att syftet ska gå till
            det avsedda när skattepengar betalas ut.
          </note>
          <note>
            Visst finns det en massa problem med hur man ska värdera olika
            tjäns ­ ter. Man kan få suboptimeringar då det är svårt att med
            new public ma ­ nagement exakt avgöra vad som ska betalas för
            vad. Regeringen kommer dock med ännu bättre förslag.
          </note>
          <note type="speaker">
            Anf. 30 Närings- och innovationsminister MIKAEL DAMBERG (S):
          </note>
          <note>
            Fru talman! Vi kommer inte ifrån att detta även är en resursfråga.
            Ska vi ha en bättre välfärd måste vi orka prioritera detta. Oavsett
            om det handlar om privata eller offentliga förskolor betalas all
            personal på skolor och förskolor med skattepengar. Om man vill
            höja lärarnas löner, ge dem bättre villkor, ha mindre klasser
            eller barngrupper eller ha bättre bemanning inom äldreomsorgen
            kostar det offentliga skattepengar.
          </note>
          <note>
            Därför har vi en debatt om detta, eftersom vi tillförde det offentliga
            mer pengar för att man skulle ha råd att bygga ut välfärden. Det
            gäller inte bara denna mandatperiod. Nästa mandatperiod står vi
            inför gigantiska demografiska utmaningar. Det blir fler barn och
            fler äldre. Ska vi hålla ihop Sverige måste vi orka med att prioritera
            detta.
          </note>
          <note>
            Det här är min huvudkritik. Man kan inte säga att vi ska utveckla
            de här organisationerna och företagen och samtidigt göra kraftiga
            besparingar på området. Det blir knepigt från Moderaternas sida.
            Sammantaget tror jag att Moderaterna, de andra borgerliga partierna
            och Sverigedemokraterna har skattesänkningsförslag i den här kammaren
            på 100 miljarder kronor. Det är obegripligt mycket pengar. Tro
            inte att man kan genomföra ett sådant skattesänkningsskifte utan
            att det får stor verksamhetspåverkan! Det kommer att få det.
          </note>
          <note>
            Kan då välfärden vara en plattform för utveckling, innovation
            och nya affärsidéer? Ja, historiskt sett har den varit det. Offentlig
            sektor har genom sina beställningar, genom energipolitiken och
            genom hälso- och sjukvårdspolitiken bidragit till många uppfinningar
            – pacemakern och vad det nu kan vara – som de facto har lett till
            bättre vård och bättre utveckling för våra medborgare.
          </note>
          <note>
            Kan offentlig sektor fortsätta att vara en drivkraft för innovation?
            Jag tror verkligen det. Det är därför Vinnova h ar startat ett
            program med 100 miljoner kronor per år för att stimulera aktörer
            i offentlig verksamhet att gå in i innovationssamarbete, oavsett
            om det handlar om bilddiagnostik, om att hitta cancer tidigare
            för att läkarna ska få bättre beslutsstöd eller om att jobba med
            distanshjälpmedel i hälso- och sjukvården, så att även ett sjukhus
            som inte har alla experter kan vara uppkopplat och få bästa stöd
            och hjälp för utvecklingen. Det är klart att sådana samarbeten
            kan växa över tid och att det kan finnas tekniska hjälpmedel som
            inte bara kan utveckla verksamheten i Sverige utan också kan utvecklas
            runt om i världen. Det är väl jättebra om vi har en stark life
            science-industri som klarar av det.
          </note>
          <note>
            Men när man uppträder i Sverige måste man göra det med långsiktighet.
            Det ska man vara medveten om, och jag tror att välfärdsföretagarna
            i Sverige, oavsett om det gäller skola, förskola, sjukvård eller
            äldreomsorg, börjar förstå detta. Man måste göra det med ansvar.
            Det är inte som vilken annan privat verksamhet som helst, för
            här ställer medborgarna krav på offentlighet, insyn och kvalitet.
            Det är nämligen skattebetalarna som betalar. Då är det också rimligt
            att det ställs vissa krav och villkor på verksamheten.
          </note>
          <note>
            Jag tror att det här blir en stor valfråga. Ska vi klara välfärdens
            utmaningar de kommande decennierna med den demografiska utmaningen
            i botten måste vi se till att mer av skattepengarna går till det
            de var tänkta att gå till – till barnen, till de äldre och till
            personalen som sliter och gör sitt jobb.
          </note>
          <note type="speaker">
            Anf. 31 HANS ROTHENBERG (M):
          </note>
          <note>
            Fru talman! Att sätta likhetstecken mellan kravlöshet och att
            få göra vinst är inte sjyst. Att få fungera på lika villkor, på
            rättvisa villkor och på rimliga villkor är vad företag inom välfärdsområdena
            vill. De vill kunna utveckla sin verksamhet utan att bli misstänkliggjorda.
          </note>
          <note>
            Jag har tagit upp med handelsminister Ann Linde möjligheterna
            för svenska välfärdsföretag att gå på export. Det finns många
            som väntar. Det kommer delegationer från Japan och övriga bortre
            Asien till Sverige för att se: Hur gör ni? Det här skulle vara
            intressant. Men vad är referensmarknaden? Hur kommer det sig att
            ni inte får sälja på hemmaplan? Det måste ju vara någonting som
            är galet. Det där är en fråga som spelar svenska företagare ur
            händerna och inte i händerna.
          </note>
          <note>
            Jag noterar att ministern fortsätter att tala om den offentliga
            sektorn. Det är viktigt att skatter används med omsorg, speciellt
            inom omsorg. Det finns begränsade resurser, och det är därför
            det är så viktigt att kunna använda de resurserna på effektivaste
            sätt. Där kan det finnas andra alternativ än den offentliga sektorn.
            Det kan finnas de som hittar andra lösningar. Då måste vi släppa
            fram mångfalden. Vi måste kunna ha en diversifierad välfärd i
            Sverige. Det är en långsiktighet som de här företagen eftersträvar.
            De vill kunna utöva sin verksamhet ansvarsfullt, och då måste
            man ge dem möjligheterna.
          </note>
          <note>
            Jag håller med ministern: Låt det här bli en stor valfråga! Låt
            initiativ få vara rättvisa på alla sätt och vis!
          </note>
          <note>
            Jag vill tacka Mikael Damberg för den här perioden. Vi har haft
            många debatter. Även om vi inte har dem i samma roller efter valet
            ser jag fram emot nya kommande holmgångar. Till Carl Schlyter
            säger jag bara: Tack för att du finns – eller numera: fanns!
          </note>
          <note type="speaker">
            Anf. 32 Närings- och innovationsminister MIKAEL DAMBERG (S):
          </note>
          <note>
            Fru talman! Jag tackar Hans Rothenberg för debatterna under den
            här mandatperioden. Jag ser fram emot att fortsätta debatterna
            efter valet, kanske i exakt samma konstellation. Vi får se!
          </note>
          <note>
            Det här är en viktig fråga. Detta gäller både välfärdens kvalitet
            och våra möjligheter att exportera mycket av det kunnande vi har
            inom life science till resten av världen. Regeringen har gjort
            stora insatser för att utveckla detta. Jag delar Hans Rothenbergs
            uppfattning – och även Carl Schlyters uppfattning – att det behövs
            mångfald och att det kan finnas olika sätt att ta sig an en fråga.
            Man kan visa att det går att göra på ett annorlunda sätt och –
            i Carl Schlyters fall – engagera personal och invånare lokalt
            för att utveckla en verksamhet långsiktigt och säkra den. Det
            kan vara ett sätt, men det kan också finnas privata företag som
            har ett nytt sätt att adressera ett problem på, ett sätt som många
            människor tycker är bra och som ger ett värde i livet om man blir
            sjuk eller gammal. Det kan vara så att det privata äldreboendet
            kan bidra med något. Men då får man nog vara medveten om, tycker
            jag, att man inte kan ta ut obegränsade vinster utan måste återinvestera
            delar av vinsten i både personalen och kvalitet för de brukande.
          </note>
          <note>
            Jag tror att de som lyssnar på det här funderar på om det verkligen
            är möjligt att det inte är så i dag. Är det verkligen så att man
            i dag kan ta ut obegränsat med vinst från offentlig verksamhet
            som är finansierad genom skatt? Det är det här som jag tror att
            borgerliga väljare också ser, så jag tror att det vore bra om
            vi kunde ha långsiktiga spelregler för det här och om vi kunde
            vara överens om att vi behöver mångfald och valfrihet men också
            behöver ett ansvarstagande för de parter som finns i offentligt
            finansierad verksamhet. Man måste ta kvalitetsfrågorna på väldigt
            stort allvar och uppträda långsiktigt. Jag tror att det vore det
            bästa för det svenska välfärdssystemet. Tack för debatten!
          </note>
          <note>
            Överläggningen var härmed avslutad.
          </note>
          <note>
            § 11 Svar på interpellation 2017/18:569 om Österledens förenlighet
            med klimatlagen
          </note>
          <note type="speaker">
            Anf. 33 Statsrådet TOMAS ENEROTH (S):
          </note>
          <note>
            Fru talman! Carl Schlyter har frågat statsministern om han avser
            att följa klimatlagen och därmed skrota Österleden. Arbetet inom
            regeringen är så fördelat att det är jag som ska svara på interpellationen.
          </note>
          <note>
            Regeringen fastställde den 31 maj 2018 en ny nationell trafikslags
            ­ övergripande plan och beslutade därvid att Östlig förbindelse
            ska utgå med ett så kallat ordnat avslut.
          </note>
          <note type="speaker">
            Anf. 34 CARL SCHLYTER (MP):
          </note>
          <note>
            Fru talman! Ibland blir en fråga inaktuell dagen efter att den
            skrivs. Jag hade väl en oro för att det skulle finnas en risk
            för att Östlig förbindelse på något sätt skulle smyga sig tillbaka
            in i planen. Men jag är väldigt glad för regeringens beslut och
            Trafikverkets förslag om att det här inte är aktuellt. Inom ramen
            för Sverigeförhandlingen är det inte heller aktuellt, då parterna
            inte är överens om hur man ska komma vidare med finansieringen
            av det här. Jag vill gratulera svenska skattebetalare till att
            vi gör en miljardbesparing i storklassen och en miljöbesparing
            i enorm klass.
          </note>
          <note>
            Kanske behöver jag dock en liten förklaring för att få kontroll
            över riskerna för att det här skulle kunna smyga upp som fågel
            Fenix ur askan. Ministern talar om ett ordnat avslut. Om någon
            framtida regering skulle vilja sätta igång det här projektet,
            har jag förstått rätt att det tidigaste tillfället är om fem år?
            Och vad finns det för risk för att Sverigeförhandlingen kommer
            att komma igång igen? I Trafikverkets ursprungliga förslag fanns
            Östlig förbindelse med bland namngivna initiativ om man skulle
            utöka ramen med 10 procent. Jag skulle gärna vilja ha ministerns
            svar på dessa frågor. Vad finns det för risker att detta reser
            sig som fågel Fenix igen?
          </note>
          <note type="speaker">
            Anf. 35 Statsrådet TOMAS ENEROTH (S):
          </note>
          <note>
            Fru talman! Jag tackar Carl Schlyter. Det är många som är glada
            över den nationella planen, som innefattar 700 miljarder i investeringar
            – 100 miljarder mer än under förra regeringen – i infrastruktur,
            i den största järnvägssatsningen i modern tid och i klimatomställning.
            Det är klart att många gläds åt att vi nu har utrymme att investera.
            Det tycker jag är väldigt bra.
          </note>
          <note>
            Men just Östlig förbindelse finns inte med i planen. Det finns
            ett uppdrag till Trafikverket att ordna ett så kallat ordnat avslut,
            vilket innebär att man avslutar processen men säkerställer att
            man kan snäva in korridoren för riksintressen, så att berörda
            kommuners bostadsbyggande och stadsutveckling inte hindras. Det
            är naturligtvis viktigt att det fortsatt finns utrymme för att
            bygga bostäder och se till att Stockholm fortsätter att frodas
            och utvecklas. Det är inte heller så att Sverigeförhandlingen
            finns kvar. Den processen är avslutad. Även den farhågan kan avskrivas
            i den meningen.
          </note>
          <note>
            Sedan kommer det alltid att finnas politiska krafter som vill
            hitta nya angelägna och viktiga infrastrukturprojekt framöver.
            Det är de som följer Stockholmsdebatten väl medvetna om. Den nationella
            plan som reger ­ ingen har beslutat om gäller för de kommande
            tolv åren, och där finns inte Östlig förbindelse med.
          </note>
          <note type="speaker">
            Anf. 36 CARL SCHLYTER (MP):
          </note>
          <note>
            Fru talman! Jag tackar ministern för svaret. Min fråga gällde
            ursprung ­ ligen oförenligheten mellan Östlig förbindelse och
            den nya klimatlagen. Den konflikten kommer att finnas för många
            framtida projekt eller even ­ tuella projekt. Det kan vara om
            man vill bygga ut Arlanda. Den byggna ­ tionen bygger på kraftiga
            trafikökningar. Det kan vara andra vägsträckor som i sin kalkyl
            bygger på kraftiga trafikökningar.
          </note>
          <note>
            Min kritik mot Östlig förbindelse var att den bara var samhällsekonomiskt
            lönsam om det var en 50-procentig trafikökning. De naturresurser
            som krävs för att tillverka alla dessa nya bilar även om de skulle
            gå på annat än fossila bränslen är en stor belastning för miljön.
            Särskilt de som går på fossila bränslen är också en stor belastning
            på miljön.
          </note>
          <note>
            Jag kan ställa en lite mer generell fråga. Hur säkerställer regeringen
            att alla projekt utvärderas och ser till att de är helt och fullt
            förenliga med klimatlagen?
          </note>
          <note type="speaker">
            Anf. 37 Statsrådet TOMAS ENEROTH (S):
          </note>
          <note>
            Fru talman! Tack, Carl Schlyter, för engagemanget! Detta är förvisso
            nästan värt en helt ny diskussion. Jag har själv blivit förvånad
            över hur stor kraft och vikt väldigt många lägger på det som är
            samhällsekonomiska beräkningar och nettonuvärdeskvoter.
          </note>
          <note>
            Det är viktigt att vi inser att de beräkningarna tenderar att
            skilja ganska mycket mellan åren. Om vi skulle reducera infrastrukturpolitik
            till netto ­ nuvärdeskvot och samhällsekonomiska beräkningar skulle
            vi kunna reducera det till ett Excelark och räkna ut vad som var
            den mest lönsamma investeringen. Då skulle väldigt många infrastruktursatsningar
            i Sverige aldrig ha blivit av.
          </note>
          <note>
            Tvärtom krävs det politiskt mod, visioner och idéer om hur vi
            bygger ett samhälle. Till det ska man koppla regeringens tydliga
            ambition om att vi ska bli världens första fossilfria välfärdsland.
            Vi ska vara en permanent världsutställning som implementerar ny
            teknik som gör att vi möter kli ­ matutmaningen med att göra det
            som är bra här och nu. Vi ska dessutom säkerställa att vi är ett
            föredöme för omvärlden genom att visa på hur svensk teknik kan
            lösa problem med transportsystem så att de är hållbara.
          </note>
          <note>
            Till det kommer det som Carl Schlyter själv är inne på. Det är
            en klimatlag som gör att vi prövar projekten i en helt annan ordning
            än vad vi gjort tidigare. Vi tar nu med den här regeringen tydliga
            steg i att säkerställa att infrastrukturplanering och samhällsbyggande
            framöver kommer att ta en helt annan hänsyn till att bygga hållbart.
          </note>
          <note>
            Förut kanske det var Miljöpartiet och Socialdemokraterna och
            kanske ytterligare något parti som slogs för detta. Men när jag
            möter företrädare i fordonsbranschen och byggindustrierna eller
            kommuners och regioners olika planerare vågar jag påstå att det
            börjar bli alltmer accepterat att det är så ett samhällsbygge
            ska se ut. Vi måste bygga hållbart. Det är smart att göra det.
          </note>
          <note>
            Jag kommer själv från Växjö i Småland där vi under väldigt lång
            tid varit stolta över att bygga i trä. Det är hållbart och smart.
            Det är vår egen produktion. Det är bättre än betong. Vi bygger
            hela städer i trä. På det sättet tar vi ansvar både för att det
            blir en snygg arkitektur och vackra livsmiljöer och dessutom för
            att bygga någonting som är hållbart. Det gäller inte minst ur
            klimatsynpunkt, men det är också hållbart socialt och ekonomiskt.
          </note>
          <note>
            Jag känner att det under den här mandatperioden har skett ett
            genombrott. Klimatlagen är en viktig del i detta. Men det är också
            politiskt mod och visioner att använda politiken till någonting
            större än att bara tala om var vägar och järnvägar ska gå. Vi
            bygger det moderna samhället.
          </note>
          <note type="speaker">
            Anf. 38 CARL SCHLYTER (MP):
          </note>
          <note>
            Fru talman! Jag gläds något alldeles oerhört över svaret och
            att min sista debatt i riksdagen ska handla just om visioner.
            Det är någonting som gläder mig.
          </note>
          <note>
            Hälften av jordens handel i dag är handel med likvärdiga produkter.
            Man kan fråga sig: Varför ska vi skicka brownies från USA till
            Sverige och pepparkakor från Sverige till USA när vi bara kan
            byta recept? Mycket av transporterna är onödiga. Att minimera
            behovet av transporter är också värt någonting.
          </note>
          <note>
            Utsläppen från snöplogningen i Linköping minskade med 17 procent
            när professorn i optimeringslära testade sina teorier på snöplogarnas
            styrning. Det blev snabbare, miljövänligare och effektivare enbart
            genom optimeringsteknik.
          </note>
          <note>
            Det finns visioner om träbyggande som jag delar. Det gäller bara
            att vi säkerställer att vi bevarar den biologiska mångfalden.
            Det är ett av de globala mål som är mest överskridna i dag. Ju
            större andel trä vi kan använda i stället för att elda upp i våra
            tankar desto bättre är det. Därför är det bra om vi kan minska
            behovet av transport genom effektiv planering och kloka regleringar.
          </note>
          <note>
            Vi är egentligen rörande överens , jag och infrastrukturministern.
            Med detta vill jag tacka för de fyra åren i riksdagen. Detta är
            mitt sista inlägg. Jag vill tacka ministern för svaret.
          </note>
          <note>
            Fru talman! Jag vill också tacka all otrolig, fantastisk personal
            som hjälpt mig alla de åren. Jag står här i lånta fjädrar. Jag
            hade inte ens med mig kavaj, som är krav vid plenum, och titta,
            även det kan ordnas av personalen här! Jag tackar alla på detta
            bygge så hemskt mycket för att ha gjort arbetet som riksdagsledamot
            möjligt!
          </note>
          <note type="speaker">
            Anf. 39 Statsrådet TOMAS ENEROTH (S):
          </note>
          <note>
            Fru talman! Eftersom sakfrågan är utagerad kan jag passa på att
            säga tack till Carl Schlyter för otroligt mod, engagemang och
            en envishet som går utöver det ordinära. Det har ibland uppskattats
            och ibland inte uppskattats. Men jag tror att väldigt många människor
            känner att du på ett fantastiskt bra sätt verkligen har stått
            upp för det du tror på.
          </note>
          <note>
            Vi har haft en bra kamratskap under tiden i riksdagen. Det har
            jag verkligen uppskattat. Jag är övertygad om att även om du lämnar
            detta hus kommer vi att ses på barrikaderna framöver. Jag önskar
            dig lycka till där!
          </note>
          <note>
            Överläggningen var härmed avslutad.
          </note>
          <note>
            § 12 Bordläggning
          </note>
          <note>
            Följande dokument anmäldes och bordlades:
          </note>
          <note>
            Motioner
          </note>
          <note>
            med anledning av prop. 2017/18:266 En ny regional planering
          </note>
          <note>
            2017/18:4202 av Ola Johansson m.fl. (C, KD, M)
          </note>
          <note>
            2017/18:4203 av Robert Hannah m.fl. (L)
          </note>
          <note>
            2017/18:4204 av Roger Hedlund och Mikael Eskilandersson (SD)
          </note>
          <note>
            § 13 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 20 juni
          </note>
          <note>
            2017/18:1529 Fusk i asylprocessen
          </note>
          <note>
            av Johan Forssell (M)
          </note>
          <note>
            till statsrådet Heléne Fritzon (S)
          </note>
          <note>
            2017/18:1530 Stärkt vittnesskydd
          </note>
          <note>
            av Tomas Tobé (M)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:1531 Återkallelse av uppehållstillstånd
          </note>
          <note>
            av Johan Forssell (M)
          </note>
          <note>
            till statsrådet Heléne Fritzon (S)
          </note>
          <note>
            2017/18:1532 Räddningstjänstens situation
          </note>
          <note>
            av Anders Hansson (M)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:1533 Ökad långvarig sjukfrånvaro
          </note>
          <note>
            av Margareta Cederfelt (M)
          </note>
          <note>
            till socialminister Annika Strandhäll (S)
          </note>
          <note>
            2017/18:1534 Skydd av mötesfrihet för judiska föreningar
          </note>
          <note>
            av Margareta Cederfelt (M)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:1535 Kommunernas verktyg mot brottslig verksamhet.
          </note>
          <note>
            av Tomas Tobé (M)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:1536 Underlag för beslut om polisutbildning i Västsverige
          </note>
          <note>
            av Penilla Gunther (KD)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:1537 Fängelsestraff för fler brott
          </note>
          <note>
            av Mikael Oscarsson (KD)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:1538 Netanyahus censursträvanden
          </note>
          <note>
            av Jamal El-Haj (S)
          </note>
          <note>
            till utrikesminister Margot Wallström (S)
          </note>
          <note>
            2017/18:1539 Förverkande av kriminellas tillgångar
          </note>
          <note>
            av Tomas Tobé (M)
          </note>
          <note>
            till statsrådet Heléne Fritzon (S)
          </note>
          <note>
            2017/18:1540 Rättsosäkra tillståndsförfaranden
          </note>
          <note>
            av Penilla Gunther (KD)
          </note>
          <note>
            till statsrådet Ibrahim Baylan (S)
          </note>
          <note>
            2017/18:1541 Utnämning av en ny riksåklagare
          </note>
          <note>
            av Roger Haddad (L)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:1542 IB-programmet och den tidigare nedgraderingen av
            dess betyg
          </note>
          <note>
            av Christian Holm Barenfeld (M)
          </note>
          <note>
            till statsrådet Helene Hellmark Knutsson (S)
          </note>
          <note>
            den 21 juni
          </note>
          <note>
            2017/18:1543 Intäktsregleringen av elnätsavgifterna
          </note>
          <note>
            av Saila Quicklund (M)
          </note>
          <note>
            till statsrådet Ibrahim Baylan (S)
          </note>
          <note>
            2017/18:1544 En detaljplan för Katrineberg i Karlstads kommun
          </note>
          <note>
            av Christian Holm Barenfeld (M)
          </note>
          <note>
            till miljöminister Karolina Skog (MP)
          </note>
          <note>
            2017/18:1545 En detaljplan för Katrineberg
          </note>
          <note>
            av Christian Holm Barenfeld (M)
          </note>
          <note>
            till närings- och innovationsminister Mikael Damberg (S)
          </note>
          <note>
            § 14 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 20 juni
          </note>
          <note>
            2017/18:1437 Förbättringar av de nationella proven på kort sikt
          </note>
          <note>
            av Boriana Åberg (M)
          </note>
          <note>
            till statsrådet Anna Ekström (S)
          </note>
          <note>
            2017/18:1438 Förenklad ansökan om bostadstillägg för pensionärer
          </note>
          <note>
            av Laila Naraghi (S)
          </note>
          <note>
            till socialminister Annika Strandhäll (S)
          </note>
          <note>
            2017/18:1441 Ett globalt förbud mot djurtester för kosmetika
          </note>
          <note>
            av Jens Holm (V)
          </note>
          <note>
            till socialminister Annika Strandhäll (S)
          </note>
          <note>
            2017/18:1440 Lunds tingsrätts kansliort i Landskrona
          </note>
          <note>
            av Anders Hansson (M)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:1445 Praktik på samtliga gymnasieprogram
          </note>
          <note>
            av Christian Holm Barenfeld (M)
          </note>
          <note>
            till statsrådet Anna Ekström (S)
          </note>
          <note>
            2017/18:1443 Arbetslöshetskassornas oberoende och självständighet
          </note>
          <note>
            av Erik Slottner (KD)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2017/18:1444 Kontroll av hawalaföretagare
          </note>
          <note>
            av Roger Haddad (L)
          </note>
          <note>
            till statsrådet Per Bolund (MP)
          </note>
          <note>
            2017/18:1452 Behovet av ett reformerat strandskydd
          </note>
          <note>
            av Maria Malmer Stenergard (M)
          </note>
          <note>
            till miljöminister Karolina Skog (MP)
          </note>
          <note>
            2017/18:1449 Polisiär underbemanning i mindre kommuner
          </note>
          <note>
            av Roger Haddad (L)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:1448 Kriminalvårdens uttalande om häktet i Västerås
          </note>
          <note>
            av Roger Haddad (L)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:1450 Nedstängning av moskéer
          </note>
          <note>
            av Jeff Ahl (-)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:1454 Företagsamheten i Eda
          </note>
          <note>
            av Christian Holm Barenfeld (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2017/18:1455 Företagsamheten i Arvika
          </note>
          <note>
            av Christian Holm Barenfeld (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2017/18:1456 Företagsamheten i Grums
          </note>
          <note>
            av Christian Holm Barenfeld (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2017/18:1457 Företagsamheten i Forshaga
          </note>
          <note>
            av Christian Holm Barenfeld (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2017/18:1458 Företagsamheten i Filipstad
          </note>
          <note>
            av Christian Holm Barenfeld (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2017/18:1459 Företagsamheten i Karlstad
          </note>
          <note>
            av Christian Holm Barenfeld (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2017/18:1460 Företagsamheten i Hammarö
          </note>
          <note>
            av Christian Holm Barenfeld (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2017/18:1461 Företagsamheten i Hagfors
          </note>
          <note>
            av Christian Holm Barenfeld (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2017/18:1462 Företagsamheten i Kristinehamn
          </note>
          <note>
            av Christian Holm Barenfeld (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2017/18:1463 Företagsamheten i Kil
          </note>
          <note>
            av Christian Holm Barenfeld (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2017/18:1464 Företagsamheten i Storfors
          </note>
          <note>
            av Christian Holm Barenfeld (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2017/18:1465 Företagsamheten i Munkfors
          </note>
          <note>
            av Christian Holm Barenfeld (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2017/18:1466 Företagsamheten i Årjäng
          </note>
          <note>
            av Christian Holm Barenfeld (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2017/18:1469 Företagsamheten i Säffle
          </note>
          <note>
            av Christian Holm Barenfeld (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2017/18:1467 Företagsamheten i Torsby
          </note>
          <note>
            av Christian Holm Barenfeld (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2017/18:1468 Företagsamheten i Sunne
          </note>
          <note>
            av Christian Holm Barenfeld (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2017/18:1470 Det kommunala utjämningsystemet
          </note>
          <note>
            av Markus Wiechel (SD)
          </note>
          <note>
            till statsrådet Ardalan Shekarabi (S)
          </note>
          <note>
            2017/18:1472 Livslångt lärande
          </note>
          <note>
            av Jamal El-Haj (S)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2017/18:1474 Forskning om särläkemedel
          </note>
          <note>
            av Barbro Westerholm (L)
          </note>
          <note>
            till statsrådet Helene Hellmark Knutsson (S)
          </note>
          <note>
            2017/18:1475 Beslut om behandlingsbegränsning
          </note>
          <note>
            av Jakob Forssmed (KD)
          </note>
          <note>
            till socialminister Annika Strandhäll (S)
          </note>
          <note>
            2017/18:1476 Äldreförsörjningsstödets innebörd
          </note>
          <note>
            av Markus Wiechel (SD)
          </note>
          <note>
            till statsrådet Lena Hallengren (S)
          </note>
          <note>
            2017/18:1481 Höjd cybersäkerhet för aktörer som bedriver samhällsviktig
            verksamhet
          </note>
          <note>
            av Pål Jonson (M)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:1479 Nolltolerans mot stölder
          </note>
          <note>
            av Pål Jonson (M)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:1477 Gemensamma polisstationer i gränsområdena
          </note>
          <note>
            av Pål Jonson (M)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:1483 Åtgärder för att förhindra bränder vid banvallar
          </note>
          <note>
            av Pål Jonson (M)
          </note>
          <note>
            till statsrådet Tomas Eneroth (S)
          </note>
          <note>
            2017/18:1480 Vargjakt
          </note>
          <note>
            av Lars Beckman (M)
          </note>
          <note>
            till miljöminister Karolina Skog (MP)
          </note>
          <note>
            2017/18:1487 Antalet vargar i Sverige
          </note>
          <note>
            av Christian Holm Barenfeld (M)
          </note>
          <note>
            till miljöminister Karolina Skog (MP)
          </note>
          <note>
            2017/18:1482 Nationell plan för hepatit C
          </note>
          <note>
            av Jenny Petersson (M)
          </note>
          <note>
            till socialminister Annika Strandhäll (S)
          </note>
          <note>
            2017/18:1490 Bedömning av reell kompetens
          </note>
          <note>
            av Betty Malmberg (M)
          </note>
          <note>
            till statsrådet Helene Hellmark Knutsson (S)
          </note>
          <note>
            2017/18:1491 Telias köp av TV4 och riskerna för konkurrensen
            och nätneutraliteten
          </note>
          <note>
            av Carl Schlyter (MP)
          </note>
          <note>
            till närings- och innovationsminister Mikael Damberg (S)
          </note>
          <note>
            2017/18:1492 En översyn av informationsplikten för personer som
            lever med hiv
          </note>
          <note>
            av Robert Hannah (L)
          </note>
          <note>
            till socialminister Annika Strandhäll (S)
          </note>
          <note>
            2017/18:1353 Samarbete med Norge kring förvaltningen av varg
          </note>
          <note>
            av Pål Jonson (M)
          </note>
          <note>
            till miljöminister Karolina Skog (MP)
          </note>
          <note>
            2017/18:1352 Beslut om mininivåerna för rovdjur på förvaltningsområdesnivå
          </note>
          <note>
            av Pål Jonson (M)
          </note>
          <note>
            till miljöminister Karolina Skog (MP)
          </note>
          <note>
            den 21 juni
          </note>
          <note>
            2017/18:1424 Äganderätten av skogen
          </note>
          <note>
            av Christian Holm Barenfeld (M)
          </note>
          <note>
            till statsrådet Sven-Erik Bucht (S)
          </note>
          <note>
            2017/18:1425 Skogsägares rätt
          </note>
          <note>
            av Christian Holm Barenfeld (M)
          </note>
          <note>
            till miljöminister Karolina Skog (MP)
          </note>
          <note>
            2017/18:1433 Fiskeredskap som används av fritidsfiskare
          </note>
          <note>
            av Lars-Arne Staxäng (M)
          </note>
          <note>
            till statsrådet Sven-Erik Bucht (S)
          </note>
          <note>
            § 15 Kammaren åtskildes kl. 12.57.
          </note>
          <note>
            Sammanträdet leddes av förste vice talmannen.
          </note>
          <note>
            Vid protokollet
          </note>
          <note>
            EMMA PAAKKINEN
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om subsidiaritetsprövningar
          </note>
          <note>
            § 3 Anmälan om faktapromemorior
          </note>
          <note>
            § 4 Ärenden för hänvisning till utskott
          </note>
          <note>
            § 5 Svar på interpellation 2017/18:558 om gynnande av biogas
          </note>
          <note>
            Anf. 1 Statsrådet IBRAHIM BAYLAN (S)
          </note>
          <note>
            Anf. 2 JENS HOLM (V)
          </note>
          <note>
            Anf. 3 Statsrådet IBRAHIM BAYLAN (S)
          </note>
          <note>
            Anf. 4 JENS HOLM (V)
          </note>
          <note>
            Anf. 5 Statsrådet IBRAHIM BAYLAN (S)
          </note>
          <note>
            Anf. 6 JENS HOLM (V)
          </note>
          <note>
            Anf. 7 Statsrådet IBRAHIM BAYLAN (S)
          </note>
          <note>
            § 6 Svar på interpellation 2017/18:591 om svarta hål i rymdstrategin
          </note>
          <note>
            Anf. 8 Statsrådet HELENE HELLMARK KNUTSSON (S)
          </note>
          <note>
            Anf. 9 MATHIAS SUNDIN (L)
          </note>
          <note>
            Anf. 10 Statsrådet HELENE HELLMARK KNUTSSON (S)
          </note>
          <note>
            Anf. 11 MATHIAS SUNDIN (L)
          </note>
          <note>
            Anf. 12 Statsrådet HELENE HELLMARK KNUTSSON (S)
          </note>
          <note>
            Anf. 13 MATHIAS SUNDIN (L)
          </note>
          <note>
            Anf. 14 Statsrådet HELENE HELLMARK KNUTSSON (S)
          </note>
          <note>
            § 7 Svar på interpellation 2017/18:580 om kunskaps- och kompetensförsörjning
          </note>
          <note>
            Anf. 15 Närings- och innovationsminister MIKAEL DAMBERG (S)
          </note>
          <note>
            Anf. 16 HANS ROTHENBERG (M)
          </note>
          <note>
            Anf. 17 Närings- och innovationsminister MIKAEL DAMBERG (S)
          </note>
          <note>
            Anf. 18 HANS ROTHENBERG (M)
          </note>
          <note>
            Anf. 19 Närings- och innovationsminister MIKAEL DAMBERG (S)
          </note>
          <note>
            Anf. 20 HANS ROTHENBERG (M)
          </note>
          <note>
            Anf. 21 Närings- och innovationsminister MIKAEL DAMBERG (S)
          </note>
          <note>
            § 8 Svar på interpellation 2017/18:582 om ökat regelkrångel
          </note>
          <note>
            Anf. 22 Närings- och innovationsminister MIKAEL DAMBERG (S)
          </note>
          <note>
            § 9 Svar på interpellation 2017/18:586 om villkor för företagande
          </note>
          <note>
            Anf. 23 Närings- och innovationsminister MIKAEL DAMBERG (S)
          </note>
          <note>
            § 10 Svar på interpellation 2017/18:589 om villkor för företagare
            i välfärdssektorn
          </note>
          <note>
            Anf. 24 Närings- och innovationsminister MIKAEL DAMBERG (S)
          </note>
          <note>
            Anf. 25 HANS ROTHENBERG (M)
          </note>
          <note>
            Anf. 26 CARL SCHLYTER (MP)
          </note>
          <note>
            Anf. 27 Närings- och innovationsminister MIKAEL DAMBERG (S)
          </note>
          <note>
            Anf. 28 HANS ROTHENBERG (M)
          </note>
          <note>
            Anf. 29 CARL SCHLYTER (MP)
          </note>
          <note>
            Anf. 30 Närings- och innovationsminister MIKAEL DAMBERG (S)
          </note>
          <note>
            Anf. 31 HANS ROTHENBERG (M)
          </note>
          <note>
            Anf. 32 Närings- och innovationsminister MIKAEL DAMBERG (S)
          </note>
          <note>
            § 11 Svar på interpellation 2017/18:569 om Österledens förenlighet
            med klimatlagen
          </note>
          <note>
            Anf. 33 Statsrådet TOMAS ENEROTH (S)
          </note>
          <note>
            Anf. 34 CARL SCHLYTER (MP)
          </note>
          <note>
            Anf. 35 Statsrådet TOMAS ENEROTH (S)
          </note>
          <note>
            Anf. 36 CARL SCHLYTER (MP)
          </note>
          <note>
            Anf. 37 Statsrådet TOMAS ENEROTH (S)
          </note>
          <note>
            Anf. 38 CARL SCHLYTER (MP)
          </note>
          <note>
            Anf. 39 Statsrådet TOMAS ENEROTH (S)
          </note>
          <note>
            § 12 Bordläggning
          </note>
          <note>
            § 13 Anmälan om frågor för skriftliga svar
          </note>
          <note>
            § 14 Anmälan om skriftliga svar på frågor
          </note>
          <note>
            § 15 Kammaren åtskildes kl. 12.57.
          </note>
          <note>
            Tryck: Elanders Sverige AB, Vällingby 2018
          </note>
        </div>
      </body>
    </text>
  </TEI>
</teiCorpus>
