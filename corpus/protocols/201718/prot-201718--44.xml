<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201718</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201718</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201718--44</head>
          <docDate when="2017-12-06">2017-12-06</docDate>
        </div>
      </front>
      <body>
        <div>
          <note>
            § 1 Anmälan om faktapromemoria
          </note>
          <note>
            Andre vice talmannen anmäl de att följande faktapromemoria om
            förslag från Europeiska kommissionen hade kommit in och överlämnats
            till utskott:
          </note>
          <note>
            2017/18:FPM25 Förordning om fiskemöjligheter i Västerhavet 2018
            KOM(2017) 645 till miljö- och jordbruksutskottet
          </note>
          <note>
            § 2 Anmälan om granskningsrapport
          </note>
          <note>
            Andre vice talmannen anmälde att följande granskningsrapport
            hade kommit in från Riksrevisionen och överlämnats till utbildningsutskottet:
          </note>
          <note>
            RiR 2017:30 Riktade statsbidrag till skolan – nationella prioriteringar
            men lokala behov
          </note>
          <note>
            § 3 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2017/18:49 och 59 till konstitutionsutskottet
          </note>
          <note>
            2017/18:51 till civilutskottet
          </note>
          <note>
            Skrivelse
          </note>
          <note>
            2017/18:57 till justitieutskottet
          </note>
          <note>
            § 4 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Utrikesutskottets utlåtande
          </note>
          <note>
            2017/18:UU4 Kommissionens arbetsprogram 2018
          </note>
          <note>
            Miljö- och jordbruksutskottets betänkande
          </note>
          <note>
            2017/18:MJU2 Utgiftsområde 23 Areella näringar, landsbygd och
            livsmedel
          </note>
          <note>
            Försvarsutskottets betänkande
          </note>
          <note>
            2017/18:FöU1 Utgiftsområde 6 Försvar och samhällets krisberedskap
          </note>
          <note>
            § 5 Rättsväsendet
          </note>
          <note>
            Justitieutskottets betänkande 2017/18:JuU1
          </note>
          <note>
            Utgiftsområde 4 Rättsväsendet (prop. 2017/18:1 delvis)
          </note>
          <note>
            föredrogs.
          </note>
          <note type="speaker">
            Anf. 1 TOMAS TOBÉ (M):
          </note>
          <u>
            <seg>
              Herr talman! Otryggheten breder ut sig över Sverige. Kriminella
              gängs makt ökar på bekostnad av hederliga medborgares trygghet
              i våra utsatta områden, sexualbrotten ökar oroväckande snabbt
              och internationella stöldligor ser nu på Sverige som ett smörgåsbord
              för sin verksamhet.
            </seg>
          </u>
          <u>
            <seg>
              Ovanpå detta har vi en polismyndighet i kris. Trots att de allra
              flesta är överens om att vi behöver fler poliser ökar avgångarna
              och antalet poliser blir färre.
            </seg>
          </u>
          <u>
            <seg>
              Herr talman! Jag menar att Sverige står inför ett vägval. Antingen
              fortsätter vi på den inslagna vägen där tryggheten urholkas och
              där den organiserade brottsligheten stärker sitt grepp i våra
              utsatta områden, eller så rustar vi upp den svenska rättsstaten
              med kraft.
            </seg>
          </u>
          <u>
            <seg>
              Moderaterna söker nu stöd för den största satsningen på lag och
              ordning på över 20 år. Det handlar om satsningar i höjda anslag
              till hela rättssystemet men också om utökade befogenheter till
              polisen för att kunna bekämpa brott. Det handlar om tidigare och
              mer effektiva förebyggande åtgärder. Det handlar om en kriminalvård
              som minskar återfall i brott. Det handlar också om skärpta straff.
            </seg>
          </u>
          <u>
            <seg>
              Brottsoffren är utgångspunkten i Moderaternas rättspolitik. Vi
              menar att straffen bättre måste återspegla allvaret i brottet.
              Det är dags att höja straffen också för de livsstilskriminella.
              Det handlar om de organiserade ligor som skrupel fritt begår brott
              mot våra äldre över hela landet. Det handlar om mannen eller männen
              som begår sexualbrott och gång på gång återfaller i brott. Det
              handlar om de kriminella gängen som tar kontroll över de utsatta
              områdena och sätter lag och ordning på undantag. För dessa behöver
              vi skärpa straffen. Vi menar att en satsning på lag och ordning
              handlar om att ha en helhet i en politik som är både värdebaserad
              och ef ­ fektiv.
            </seg>
          </u>
          <u>
            <seg>
              Men ja, det handlar också om resurser. I vårt budgetförslag vill
              Moderaterna satsa 10 miljarder på polisen de kommande tre åren
              och nästan 12 miljarder på hela rättssystemet. Det är satsningar
              som är helt nödvändiga för att vi ska uppnå en lokalt närvarande
              polis, för att tryggheten ska öka och för att vi ska kunna ta
              kontroll över de utsatta områdena.
            </seg>
          </u>
          <u>
            <seg>
              Vi moderater prioriterar hela rättsstaten. Till skillnad från
              regeringen satsar vi på domstolarna i stället för att spara. Vi
              skjuter till mer medel till Åklagarmyndigheten och Ekobrottsmyndigheten
              för att fler ska kunna lag ­ föras. Med anledning av ökat terrorhot
              vill vi också förstärka Säkerhets ­ polisen. Moderaternas vägval
              är tydligt – vi sätter kärnstaten före att finan ­ siera höjda
              bidrag.
            </seg>
          </u>
          <u>
            <seg>
              Kontraktet mellan medborgare och stat bygger på en trygghet som
              kommer alla till del. Det kräver en fungerade och lokalt närvarande
              polis i hela landet. Under Alliansens tid vid makten slog vi därför
              fast att Sverige skulle ha minst 20 000 poliser, och antalet poliser
              ökade.
            </seg>
          </u>
          <u>
            <seg>
              Men det första den här regeringen gjorde var att överge det grundläggande
              kravet om 20 000 poliser. Trots politiskt prat från justitie-
              och inrikesministern om fler poliser talar verkligheten ett annat
              språk. Det blir färre poliser med den här regeringen trots att
              vi har en befolkningsökning.
            </seg>
          </u>
          <u>
            <seg>
              Jag menar att polis- och trygghetskrisen troligtvis är det största
              misslyckandet för regeringen. Problemet är att lyckas inte Sverige
              nu att vända utvecklingen kan effekterna bli mycket långtgående
              och svåra att reparera. Det går väldigt snabbt att urholka tilliten
              i ett samhälle. Men det tar lång tid att återupprätta den.
            </seg>
          </u>
          <u>
            <seg>
              Herr talman! Det vi nu debatterar är kärnan i all politik, budgetens
              storlek och inriktning. Jag vill hävda att ska vi nå mål om 10
              000 fler polisanställda kräver det att vi lyckas behålla erfarna
              och duktiga poliser samtidigt som vi ska locka rekordmånga att
              vilja bli poliser. Då duger inte att säga nej till riktade satsningar
              för höjda polislöner. Vi moderater avsätter medel för att höja
              polisernas löner med i genomsnitt 3 000 kronor i månaden. Det
              kommer att behövas , och inte minst är det rätt med tanke på att
              dagens poliser sliter för att hålla oss trygga.
            </seg>
          </u>
          <u>
            <seg>
              Det handlar också om bättre utrustning till landets poliser.
              Det handlar om bättre befogenheter och bättre möjligheter att
              kunna lagföra många av de kriminella som vi behöver sätta bakom
              lås och bom. Därför vill vi göra en riktad satsning som gör att
              vi ska få möjlighet till kameraövervakning i samtliga särskilt
              utsatta områden i Sverige.
            </seg>
          </u>
          <u>
            <seg>
              Vi menar att den allra största integritetskränkningen är att
              bli utsatt för ett brott. Vi måste sätta bättre muskler bakom
              vår rättspolitik. Nu är inte tiden att sitta och vänta och utreda.
              Nu är tiden att agera.
            </seg>
          </u>
          <u>
            <seg>
              I ljuset av situationens allvar behöver Sverige prioritera rättsstaten
              framför höjda bidrag. Att Sverige har 61 utsatta områden, skjutningar
              i nivå med dem i södra Italien och återkommande handgranatsattacker
              mot polisen är, mina vänner, inte normalt. Det är en katastrofal
              utveckling. Jag undrar: Finns den krisinsikten hos regeringens
              partier? Förstår regeringen egentligen allvaret i det som just
              nu sker i Sverige?
            </seg>
          </u>
          <u>
            <seg>
              Vi politiker har att ansvar att varken svartmåla eller skönmåla
              verkligheten. Vi ska se den som den är. Vi ska förmedla en korrekt
              bild av Sverige. Och ja, den kan handla om ett Sverige i högkonjunktur.
              Den kan handla om att vissa grupper i samhället klarar sig väldigt
              bra. Den kan handla om att skjutningarna i Biskopsgården nu minskar
              till följd av en viktig polisinsats som satt ett antal kriminella
              bakom lås och bom. Det är en korrekt bild av Sverige.
            </seg>
          </u>
          <u>
            <seg>
              Men en korrekt bild av Sverige är också att antalet utsatta områden
              ökar, att skjutningarna ökar i vissa områden och att utsattheten
              för sexualbrott har fördubblats på två år. Bara förra året handlade
              det om 70 000 unga kvinnor mellan 16 och 24 år.
            </seg>
          </u>
          <u>
            <seg>
              Det handlar om ett Sverige där butiksägare tvingas stänga ned
              sin verksamhet på grund av hot och våld. Kort sagt och mer allvarligt:
              Det handlar om en rättsstat som är på reträtt.
            </seg>
          </u>
          <u>
            <seg>
              Herr talman! Vi moderater tror inte på att exploatera samhällsproblem,
              men vi sopar dem inte heller under mattan. Vi ser och erkänner
              problemen, och vi föreslår verkningsfulla åtgärder.
            </seg>
          </u>
          <u>
            <seg>
              Vi tror på ett effektivt brottsförebyggande arbete: insatser
              som minskar gängens makt men som också går djupare in i lokalsamhället.
              Vi måste nämligen rycka upp utanförskapet, ofriheten och brottsligheten
              med rötterna. Klan- och hedersstrukturer måste brytas. Skolan
              måste ställa krav och ge alla möjlighet att lyckas, oavsett vilken
              bakgrund man har.
            </seg>
          </u>
          <u>
            <seg>
              Bidragsberoendet måste minska. Att välja en hederlig försörjning
              ska alltid löna sig bättre än att välja bidrag. Det är en självklarhet.
              Men det måste också bli en självklarhet att det ska bli jobbigare
              att välja att fortsätta att leva ett kriminellt liv. Vi måste
              i Sverige bättre stå upp för alla de hederliga och laglydiga människor
              i våra utsatta områden som också förtjänar trygghet.
            </seg>
          </u>
          <u>
            <seg>
              Herr talman! Vi i Alliansen visar med våra förslag att vi insett
              situatio ­ nens allvar, att vi är beredda att göra vad som krävs
              och att vi kan sam ­ arbeta för att tillsammans nå målet om ett
              tryggare Sverige. Detta står i stark kontrast till en historiskt
              svag regering, som på rättsområdet lagt fram för få kraftfulla
              förslag för att möta en kriminalitet som breder ut sig.
            </seg>
          </u>
          <u>
            <seg>
              Alliansen i justitieutskottet kommer i samband med detta budgetbetän
              ­ kande att ha bidragit till att Sveriges riksdag fattat över
              100 beslut på rätts ­ området med uppmaningar till regeringen.
              Det handlar exempelvis om att öka den polisiära närvaron i våra
              utsatta områden, införa en särskild brotts ­ kod för hedersbrott
              och säkerställa att polisen är synlig och lokalt närva ­ rande
              i hela landet. Detta är viktiga steg som tillsammans bidrar till
              att göra Sverige bättre.
            </seg>
          </u>
          <u>
            <seg>
              Men det finns också frågor där vi ännu inte når majoritet för
              vår politik, och jag vill därför passa på att yrka bifall till
              Alliansens gemensamma reservationer under punkterna 19 och 23.
            </seg>
          </u>
          <u>
            <seg>
              Avslutningsvis står Sverige inför ett vägval. Den 9 september
              nästa år söker Moderaterna och Alliansen svenska folkets stöd
              för att byta ut den här regeringen, öka människors trygghet och
              ge Sverige en starkare rättsstat.
            </seg>
          </u>
          <note>
            (Applåder)
          </note>
          <note>
            Anf. 2 HELENE PETERSSON i Stockaryd (S):
          </note>
          <u>
            <seg>
              Herr talman! Debatten i dag handlar om justitieutskottets del
              i budgetpropositionen för 2018 – en budget som innehåller stora
              satsningar för att stärka den generella välfärd som både är ett
              signum för Sverige och mycket betydelsefull i strävan att få ett
              tryggt land och ett Sverige som håller ihop.
            </seg>
          </u>
          <u>
            <seg>
              Men budgeten innehåller också stora satsningar inom det område
              vi ansvarar för, framför allt på polisen. Ska vi ha ett tryggt
              Sverige behöver vi både en inkluderande välfärdspolitik och ett
              strategiskt och målmedvetet brottsförebyggande och brottsbekämpande
              arbete.
            </seg>
          </u>
          <u>
            <seg>
              Jag vill börja med att yrka bifall till justitieutskottets förslag
              och avslag på samtliga motioner och reservationer utom reservation
              31. Vi står självfallet bakom den reservationen men avstår för
              tids vinnande att yrka bifall till den.
            </seg>
          </u>
          <u>
            <seg>
              För oss socialdemokrater är det angeläget att förebygga brott.
              Det är centralt att fler brott förhindras, och det är angeläget
              att fler brott klaras upp. Detta gäller oavsett om det rör sig
              om vardagsbrott, grov organiserad brottslighet eller terrorism.
              I ett demokratiskt samhälle är alla slags brott oacceptabla.
            </seg>
          </u>
          <u>
            <seg>
              Att alla ska känna en trygghet oavsett var man bor är grundfundamentet
              i en välfärdsstat. Därför fordras det omedelbara och kraftfulla
              åtgärder för att få stopp på våldet, framför allt i utsatta områden.
              Men sedan gäller det också att tänka och agera långsiktigt, för
              brottsförebyggande och brottsbekämpning är ett långsiktigt arbete.
              Det gäller att hålla ut, och då är det viktigt att polisen finns
              närvarande men också att det satsas på civila och sociala åtgärder.
            </seg>
          </u>
          <u>
            <seg>
              Herr talman! Vi gör i denna budget den största satsning på polisen
              som gjorts på 2000-talet. Vi har ökat, och kommer ytterligare
              att öka, antalet platser på polisutbildningen. I år har 1 300
              studenter påbörjat sin utbildning. Det borde ha varit 1 600, eftersom
              det är antalet platser. Det är inte bra att platserna inte fylls,
              och därför har regeringen gett myndigheten i uppdrag att se över
              vilka åtgärder som behövs för att öka kapaciteten i antagningsprocessen,
              vilket jag kommer att återkomma till.
            </seg>
          </u>
          <u>
            <seg>
              För att bland annat stärka polisens arbetsmiljö ser vi över det
              straffrättsliga skyddet för blåljuspersonal. Som en insats för
              att minska brottsligheten, framför allt i socialt utsatta områden,
              har vi skärpt straffen för bland annat innehav av vapen och explosiva
              varor. Vi ser också att den samverkan som sker mellan myndigheter
              ger effekt.
            </seg>
          </u>
          <u>
            <seg>
              Vi jobbar vidare med att öka möjligheterna för polis och säkerhetspolis
              att ha verktyg som fungerar – kamerabevakning och hemlig dataavläsning
              – och med att modernisera rättsprocessen. Men vi måste också öka
              kunskaperna hos våra myndigheter, bland annat om den nya sexualbrottslagstiftningen
              och när det gäller nya vittnesstöd.
            </seg>
          </u>
          <u>
            <seg>
              Men, herr talman, i den bästa av världar begås inga brott. Detta
              måste vara målet för hela samhället. Därför är det brottsförebyggande
              arbetet så oerhört viktigt, och det måste pågå på bred front och
              omfatta inte bara rättsväsendets myndigheter utan också kommuner,
              näringsliv och civilsamhällesorganisationer. Det gäller att tidigt
              vidta åtgärder för unga som är på väg att hamna i kriminalitet
              och att se över den offentliga miljön och se till att det finns
              belysning på gator och torg.
            </seg>
          </u>
          <u>
            <seg>
              Vi vet också att den bästa brottsförebyggande åtgärden är en
              fungerande skola. Halva justitieutskottet var i USA under hösten.
              Jag var själv inte med, men alla ledamöter som var med på resan
              vittnar om att svaret de fick när de tog upp frågan om vad som
              var viktigast för att förebygga brott var just en grundläggande,
              bra skola och bra möjligheter till vidareutbildning. Att ge människor
              en bra grund att stå på, en framtidstro och en möjlighet till
              försörjning och ett stabilt socialt liv – det förebygger kriminalitet.
            </seg>
          </u>
          <u>
            <seg>
              Men tyvärr har vi fortfarande dem som begår brott, och en central
              del i det brottsförebyggande arbetet är också att förebygga återfall.
              Trenden över tid är att återfallen minskar. Kriminalvården har
              utvecklat sitt arbete på anstalterna, men det är också viktigt
              att det finns inslussningsgrupper – en möjlighet att få stöd och
              hjälp när man kommer ut – och en fungerande och bra avhopparverksamhet
              när man vill lämna ett liv i kriminalitet.
            </seg>
          </u>
          <u>
            <seg>
              I betänkandet finns elva tillkännagivanden, som egentligen kan
              tyckas helt onödiga. Regeringen och utskottet är helt överens
              om att det behövs tydliga och mätbara mål för polisens verksamhet,
              och i regleringsbrevet för 2017 har polisen bland annat fått i
              uppdrag att säkerställa att uppföljningen av verksamheten vidareutvecklas,
              konkretiseras och implementeras.
            </seg>
          </u>
          <u>
            <seg>
              Regeringspartierna och oppositionen är överens om att det ska
              finnas en lokalt förankrad, närvarande och synlig polis i hela
              landet och en ökad polisiär närvaro i socialt utsatta områden,
              vilket det också gör. År 2016 fanns fler poliser i de socialt
              utsatta områdena än vad det gjorde 2015. Därför har vi ökat antalet
              platser på polisutbildningen. Vi vet alla att det råder en brist
              på utbildade poliser. Vi ha gett myndigheten ett flertal uppdrag
              samt tillför under 2018 ytterligare 2 miljarder för att stärka
              verksamheten.
            </seg>
          </u>
          <u>
            <seg>
              Vad gäller brottskod för hedersmotiv har Socialstyrelsen fått
              uppdraget att genomföra särskilda kartläggningar av frågor som
              rör hedersrelaterat våld och förtryck, och i skrivelsen En nationell
              strategi för att förebygga och bekämpa mäns våld mot kvinnor presenteras
              en tioårig strategi.
            </seg>
          </u>
          <u>
            <seg>
              Att rättsväsendets myndigheter ska utöka och utveckla sin kompetens
              inom olika områden är en viktig och naturlig del i deras utvecklingsarbete.
              Om det råder ingen oenighet. Här har Brå ett viktigt uppdrag att
              ta fram underlag för att kunna stödja och utveckla arbetet både
              när det gäller nya arbetssätt och metodutveckling och när det
              gäller att se var det behövs ny kunskap.
            </seg>
          </u>
          <u>
            <seg>
              Vi vet också att exempelvis Polismyndigheten och Å klagarmyndigheten
              gemensamt utbildat personal när det gäller brott mot barn, våld
              i nära relationer och sexualbrott mot vuxna. Det är viktigt att
              myndigheterna samarbetar så att den ena myndigheten känner till
              och kan fortsätta det arbete som den andra har påbörjat.
            </seg>
          </u>
          <u>
            <seg>
              Brottsofferdirektivet ställer krav på en stärkt informationsskyldighet
              till målsägaren, och Brottsoffermyndigheten har också haft ett
              uppdrag att se över vilka åtgärder som behöver vidtas. Bland annat
              lyfter de fram utvecklingen av en ny webbplats, och polisen arbetar
              med att ta fram metod ­ stöd och riktlinjer men också med att
              kunna göra riskanalyser vid hot och våld.
            </seg>
          </u>
          <u>
            <seg>
              Att de som utsätts för brott får en återkoppling ska vara en
              naturlig del av det brottsbekämpande arbetet. Att de som förhör
              barn har en relevant utbildning är viktigt, och polisiära förhörsledare
              ska även i dag ha genomgått och godkänts vid en två stegsutbildning
              i P olishögskolans regi för att få hålla förhör. Detta bör också
              få genomslag i hela rättsväsendet, det är vi helt överens om,
              och här är modellen med barnahus en viktig framgångsfaktor.
            </seg>
          </u>
          <u>
            <seg>
              När det gäller att bekämpa narkotikabrott arbetar polisen med
              att sprida goda och lyckade exempel och att ha metodstöd med fokus
              framför allt på tidig upptäckt hos ungdomar.
            </seg>
          </u>
          <u>
            <seg>
              Herr talman! Alla dessa tillkännagivanden är svåra att säga nej
              till eller reservera sig mot. Det har gjorts oerhört mycket under
              de här åren. Det pågår mycket förbättringsarbete, men det finns
              också mycket mer kvar att göra. Därför har vi ett enigt utskott
              kring dessa tillkännagivanden.
            </seg>
          </u>
          <u>
            <seg>
              Vad vi däremot reserverar oss mot är tillkännagivandet om en
              översyn av Rekryteringsmyndigheten. Vi är lika angelägna som majoriteten
              i utskottet om att platserna på utbildningen fylls. Regeringen
              gav den 20 juli Polismyndigheten i uppdrag att stärka kompetensförsörjningen,
              och myndigheten överlämnade en rapport den 13 november just med
              fokus på ökad kapacitet i antagningsprocessen. I rapporten finns
              åtgärder både på kort och på lång sikt som både Polismyndigheten
              och Rekryteringsmyndighe ­ ten ska jobba vidare med.
            </seg>
          </u>
          <u>
            <seg>
              Vi anser att problemet måste åtgärdas men också att frågan är
              omhändertagen och att en myndighetsöversyn inte är den lösning
              som behövs för att få platserna på utbildningen fyllda.
            </seg>
          </u>
          <u>
            <seg>
              Vi noterar också att Rekryteringsmyndigheten ligger under försvarsutskottets
              beredningsområde, vilket gör det ytterst tveksamt att vi från
              justitieutskottet kan gå in med ett sådant yrkande även om myndigheten
              också hanterar rekryteringen till en myndighet som ligger under
              vårt beredningsområde.
            </seg>
          </u>
          <u>
            <seg>
              Med detta, herr talman, vill jag än en gång yrka bifall till
              förslaget i betänkandet.
            </seg>
          </u>
          <note>
            (Applåder)
          </note>
          <note type="speaker">
            Anf. 3 TOMAS TOBÉ (M) replik:
          </note>
          <u>
            <seg>
              Herr talman! Jag välkomnar att Helene Petersson talar sig varm
              om behovet av fler poliser, för det här är viktigt för Sverige.
              Men med anledning av detta undrar jag: Varför var det så viktigt
              för regeringspartierna att ta bort det grundläggande kravet om
              20 000 poliser? Och hur ser Helene Petersson på utvecklingen att
              vi med den här regeringen har fått färre poliser trots att befolkningen
              ökar?
            </seg>
          </u>
          <u>
            <seg>
              Jag noterar dessutom att Helene Petersson har tagit upp någonting
              som jag tror är en gemensam oro för oss, det vill säga att vi
              har tomma stolar på polisutbildningen. Det är ett allvarligt problem.
              Oavsett de mål som kan sättas upp om hur många fler poliser vi
              vill ha kommer vi inte att få tillräckligt många poliser om vi
              inte fyller upp utbildningsplatserna.
            </seg>
          </u>
          <u>
            <seg>
              Jag noterar att man hänvisar till att man nu har givit ett uppdrag
              till myndigheten om att fundera på varför det finns tomma stolar
              på polisutbildningen. Min fråga blir därför: Kan inte höjda polislöner
              vara viktigt för att säkerställa att vi får rekordmånga att söka
              sig till polisutbildningen? Och varför är det så viktigt för regeringspartierna
              att säga nej till riktade satsningar på höjda polislöner?
            </seg>
          </u>
          <note>
            Anf. 4 HELENE PETERSSON i Stockaryd (S) replik:
          </note>
          <u>
            <seg>
              Herr talman! Att vi plockade bort kravet på 20 000 poliser var
              för att vi ansåg att det är myndigheten som måste avgöra vilken
              kompetens man behöver. Däremot har vi under hela mandatperioden
              kontinuerligt tillskjutit pengar till Polismyndigheten för att
              ge myndigheten möjlighet att anställa. Det måste vara Polismyndigheten
              som avgör vilken kompetens man behöver.
            </seg>
          </u>
          <u>
            <seg>
              Ett annat problem i detta är att antalet platser på polisutbildningen
              under er tid i regeringen inte ökades. Det är en eftersläpning
              av det som vi ser nu. Eftersom vi har en två och ett halvt år
              lång utbildning tar det ett antal år innan vi har färdigutbildade
              poliser.
            </seg>
          </u>
          <u>
            <seg>
              Vi har polisbrist i landet, och det har vi åtgärdat genom att
              dubblera antalet platser. Varje halvår är det 600 i stället för
              300 studenter som tas in på polisutbildningen. Vi har nu ökat
              antalet till 800, och om vi ska uppnå målet med 10 000 fler polisanställda
              år 2024 kommer man att behöva ta in 1 000 studenter vid varje
              antagningstillfälle. Det möjliggör vi genom att öka antalet platser
              på befintliga skolor, vilket vi i sin tur möjliggör genom att
              öka antalet skolor till fem från tre.
            </seg>
          </u>
          <u>
            <seg>
              När det gäller lönerna är det en fråga för parterna. Det är myndigheten
              och fackförbunden som ska sluta ett avtal. Vi ger dem förutsättningar
              genom att skicka mer resurser.
            </seg>
          </u>
          <note type="speaker">
            Anf. 5 TOMAS TOBÉ (M) replik:
          </note>
          <u>
            <seg>
              Herr talman! Sanningen är att under Alliansens år kunde antalet
              poliser som utbildades variera från år till år. Det är klart att
              vi måste se till att det är tillräckligt många, men det grundläggande
              problemet är inte hur många polisutbildningar vi har. Jag tycker
              i grunden att det är en vettig insats från regeringen att utöka
              antalet lärosäten för detta, men problemet är ju att vi har tomma
              stolar. I analysen av det lär man komma fram till slutsatsen att
              det är klart att polislönerna behöver finnas med som en faktor.
            </seg>
          </u>
          <u>
            <seg>
              Det skorrar lite falskt från regeringen, för när vi talar om
              till exempel lärarna, som också är väldigt viktiga för vårt samhälle,
              menar regeringen att det är helt nödvändigt med riktade lönesatsningar
              för att kunna få fler att söka sig till lärarutbildningen, och
              då är staten egentligen inte ens huvudmannen. Men i detta fall,
              då vi har en rättsstat på reträtt, säger reger ­ ingen blankt
              nej och hänvisar till arbetsmarknadens parter.
            </seg>
          </u>
          <u>
            <seg>
              Vad vårt krav från Alliansens sida handlar om är att skjuta till
              medel så att arbetsmarknadens parter kan se till att höja polislönerna.
              Det är så vi också får upp antalet poliser på våra utbildningar.
            </seg>
          </u>
          <u>
            <seg>
              Återigen: Tror Helene Petersson, med handen på hjärtat, att vi
              klarar att nå målet om 10 000 fler polisanställda utan att höja
              polislönerna?
            </seg>
          </u>
          <note>
            Anf. 6 HELENE PETERSSON i Stockaryd (S) replik:
          </note>
          <u>
            <seg>
              Herr talman! Jag är övertygad om att polislönerna kommer att
              höjas. Men det är inte vi i riksdagen som ska fatta det beslutet.
              Och det är inte regeringen som ska fatta det beslutet. Det är
              arbetsmarknadens parter som ska göra det. Och vi ska ge dem förutsättningar
              att göra det.
            </seg>
          </u>
          <u>
            <seg>
              Jag tror inte att det är enbart lönerna som leder till att man
              avstår från att söka. Vid det senaste antagningstillfället var
              det 9 300 personer som sökte. Men det är något som har lett till
              att alla platser inte var fulla på slutdagen.
            </seg>
          </u>
          <u>
            <seg>
              Jag rekommenderar Tomas Tobé att läsa den här rapporten som jag
              visar för ledamöterna i kammaren. Polismyndigheten har i den plockat
              ut hur kapaciteten i antagningsprocessen ska ökas, vad problemet
              är och varför man anmäler sig som sökande men inte dyker upp på
              testerna. Behöver man ett samtal eller sms som påminner? Är det
              något annat som leder till att man inte tar den erbjudna platsen?
              Polisen och Rekryteringsmyndigheten har börjat titta på det. Det
              är en jätteviktig process. Vi har utbildningsplatser. Då finns
              det ingen anledning att inte fylla dem.
            </seg>
          </u>
          <u>
            <seg>
              Jag har fullt förtroende för att polisen har sett problemet och
              är lika angelägen som Tomas Tobé och jag att det ska fungera.
              Man kommer alltså att jobba vidare med det.
            </seg>
          </u>
          <note type="speaker">
            Anf. 7 ADAM MARTTINEN (SD):
          </note>
          <u>
            <seg>
              Herr talman! Vi debatterar nu det sista budgetbetänkandet innan
              det är dags att gå till val, och det märks. Helt plötsligt finns
              det enorma satsningar från vissa partier, framför allt på Polismyndigheten.
              Var fanns det engagemanget när poliserna ute i landet behövde
              det som mest?
            </seg>
          </u>
          <u>
            <seg>
              Ett enda parti har under hela mandatperioden gjort stora satsningar
              med syftet att kraftigt förstärka inte bara polisen utan hela
              rättskedjan. Det är Sverigedemokraterna. Samtliga andra partiers
              budgetsatsningar har legat i linje med de resultat vi kan se i
              samhället i dag.
            </seg>
          </u>
          <u>
            <seg>
              Om Moderaterna hade haft ensam makt i Sverige under den här mandatperioden
              hade vi haft exakt samma antal poliser som nu när vi har en rödgrön
              regering. Moderaterna och övriga i Alliansen ansåg nämligen inte
              att det fanns ett behov av att utbilda fler poliser i början av
              mandatperioden. Tvärtom kritiserade man Sverigedemokraternas satsning
              om 7 000 nya poliser och menade att poliserna minsann kunde jobba
              mer effektivt. Så lät det i början av mandatperioden. Nu är det
              annat ljud i skällan.
            </seg>
          </u>
          <u>
            <seg>
              Även om vi välkomnar andra partiers framryckningar uppstår givetvis
              ett trovärdighetsproblem när de största satsningarna man gör syftar
              till att ge effekt först efter nästa val.
            </seg>
          </u>
          <u>
            <seg>
              Herr talman! Sverigedemokraterna har inte bara varit först ut
              och drivande för Polismyndigheten och rättsväsendets grundläggande
              förutsättningar genom förslag på utökade anslag och nytt ledarskap.
              Vi har också vid varje tillfälle där vi kunnat få politiskt inflytande
              utnyttjat just det. Det har ibland kostat oss prestige och har
              ofta lett till medieskugga för oss, till förmån för Alliansen.
              Men vi har alltid valt att agera med största respekt för våra
              väljares förväntningar.
            </seg>
          </u>
          <u>
            <seg>
              Efter det här budgetbetänkandet har vi levererat över 100 tillkännagiv
              ­ anden till regeringen. Det har kunnat ske eftersom Alliansen
              har legat nära Sverigedemokraterna eller har närmat sig Sverigedemokraterna
              i vissa för ­ slag. Då har vi kunnat avgöra frågor i utskottet
              genom att visa vårt stöd.
            </seg>
          </u>
          <u>
            <seg>
              Vi skulle såklart ha kunnat göra betydligt mer och tidigare i
              mandatperioden. Varje tillkännagivande bygger nämligen på att
              Sverigedemokraterna har visat stöd för en gemensam alliansskrivning,
              aldrig tvärtom. Ett exempel är när Sverigedemokraterna ensamt
              motionerade om att ta bort straffrabatten för vuxna mellan 18
              och 21 år. Då valde Moderaterna att rösta emot, trots att de ville
              ta bort just den rabatten. Då fick vi vänta ett år så att Moderaterna
              och Alliansen fick skriva en egen motion, som vi sedan fick stödja
              för att det skulle kunna skapas ett tillkännagivande.
            </seg>
          </u>
          <u>
            <seg>
              Nu senast, den 13 november, annonserade Moderaterna på en presskonferens
              att de minsann vill se ett nytt uppdrag till Brottsförebyggande
              rådet om att kartlägga sexualbrott och ursprung. Eftersom man
              saknar ett eget förslag om den saken lyfte vi upp den frågan i
              utskottet, och den 30 november röstade Moderaterna emot förslaget
              om att ge Brottsförebyggande rådet i uppdrag att kartlägga sexualbrott
              och ursprung, enkom för att Sverigedemokraterna var avsändare
              till förslaget.
            </seg>
          </u>
          <u>
            <seg>
              Herr talman! Den sortens ängslighet, som har gått genom december
              ­ överenskommelsen och fortsatta strategier för att inte fälla
              regeringens budget, som mellan varven uppenbarar sig genom att
              man röstar emot sin egen övertygelse, beroende på vem som skrivit
              förslaget, leder mig till en fråga. Vi kan ärligt se våra väljare
              i ögonen och säga att vi har tagit deras röster på allvar och
              att vi vid varje givet tillfälle har gjort vad vi har kunnat för
              att motsvara deras förväntningar. Kan Alliansen ärligt säga att
              man har agerat likadant?
            </seg>
          </u>
          <u>
            <seg>
              Herr talman! Till skillnad från andra partiers sifferbingo inför
              valupptakten om vem som vill utbilda flest poliser ligger Sverigedemokraternas
              ambition fast. Vi vill fortfarande se 7 000 nya poliser med en
              utbildningstakt som leder till ett slutdatum 2024. Därefter föreslår
              vi, som vi har gjort hela mandatperioden, att antalet poliser
              ska korrelera med befolkningsutvecklingen med ett rikttal om 250
              poliser per 100 000 invånare.
            </seg>
          </u>
          <u>
            <seg>
              Totalt vill vi se ett utökat anslag för polisen med 1,4 miljarder
              jämfört med regeringen. Och för att nå målet att fler ska söka
              sig till polisyrket och att fler poliser ska söka sig tillbaka
              avsätter vi bland annat 650 miljoner i en riktad lönesatsning,
              för att möjliggöra det som har diskuterats tidigare, nämligen
              att höja polislönerna.
            </seg>
          </u>
          <u>
            <seg>
              Vi vill avsätta 200 miljoner för en upprustning av polisens utrustning.
              Vi avsätter också 20 miljoner för att återinstallera den beredskapspolis
              som Alliansen lade ned under sin regeringstid.
            </seg>
          </u>
          <u>
            <seg>
              Vittnesskyddet behöver också stärkas. Utöver skarpa förslag om
              att införa anonyma vittnen vill vi avsätta resurser för att stärka
              vittnesskyddet generellt, med 25 miljoner kronor för nästkommande
              år.
            </seg>
          </u>
          <u>
            <seg>
              Vi har också sett behovet av att utöka den nationella insatsstyrkans
              kapacitet och avsätter 50 miljoner kronor för det. Utöver det
              har vi ett högt ställt och ambitiöst mål om att utbilda fler poliser
              och har avsatt 300 miljoner för att anställa fler civilanställda.
            </seg>
          </u>
          <u>
            <seg>
              Herr talman! Även om fler partier nu satsar mer pengar än regeringen
              på Polismyndigheten utmärker sig ändå Sverigedemokraterna genom
              att vi satsar mer pengar än regeringen på i princip alla utgiftsområden
              inom vårt ansvarsområde.
            </seg>
          </u>
          <u>
            <seg>
              När Liberalerna satsar 10 miljoner mer och Moderaterna 9 miljoner
              – tror jag att det var – på Säkerhetspolisen satsar Sverigedemokraterna
              110 miljoner mer. Det är inte heller något ny satsning från Sverigedemokraterna.
              Säkerhetspolisens uppdrag har blivit alltmer ansträngt under hela
              mandatperioden, inte minst efter att regeringen har släppt in
              hundratals utbildade och tränade terrorister i vårt land. För
              oss är det givet att Säkerhetspolisens uppdrag ska uppvärderas.
            </seg>
          </u>
          <u>
            <seg>
              Vi satsar också mer resurser på Åklagarmyndigheten, Ekobrottsmyndigheten,
              Sveriges domstolar, Kriminalvården, Brottsförebyggande rådet och
              inte minst Brottsoffermyndigheten. Inom många av dessa utgiftsområden
              drar vissa allianspartier ned på anslagen jämfört med regeringen.
            </seg>
          </u>
          <u>
            <seg>
              Man kan inte lägga alla ägg i en korg. Stärker man polisen måste
              också resten av rättskedjan hänga med. Det kanske inte ger särskilt
              tuffa tidningsrubriker att satsa en halv miljard extra på Kriminalvården.
              Kanske är det därför Liberalerna vill dra ned på just de anslagen.
              Men det hela hänger ihop. Vi behöver stärka Kriminalvården, inte
              bara för att vår politik skulle leda till att fler kriminella
              skulle sitta i fängelse utan också för att möjliggöra ett fortsatt
              kvalitativt arbete med att minska risken för återfall i brott.
            </seg>
          </u>
          <u>
            <seg>
              Herr talman! Sverigedemokraterna är inte bara partiet som på
              riktigt skulle bryta ned de kriminella nätverk som vuxit sig starka
              under blåa och rödgröna regeringar. Vi står också upp för poliserna,
              genom satsningar på bättre lön och arbetsvillkor men också genom
              att markera mot dem som ger sig på polisen. Attacker mot blåljuspersonal
              ska klassas som synnerligen grov misshandel, det vill säga leda
              till ett minimistraff på fyra års fängelse.
            </seg>
          </u>
          <u>
            <seg>
              Vi är inte bara ett parti som står upp för Sveriges poliser.
              Vi är ett parti som står upp för att hela rättskedjan ska fungera.
            </seg>
          </u>
          <u>
            <seg>
              Avslutningsvis vill jag säga att vi står bakom samtliga av våra
              reservationer och vårt särskilda yttrande. Men jag väljer att
              yrka bifall till bara reservation 41 om s tatistik om gärningspersoners
              ursprung och natio ­ nali ­ tet . Då får Moderaterna en chans
              till att visa om de verkligen vill ha ett nytt uppdrag till Brottsförebyggande
              rådet om sexualbrott och ursprung. Min gissning är dock att de
              kommer att rösta emot också här.
            </seg>
          </u>
          <note>
            (Applåder)
          </note>
          <note>
            I detta anförande instämde Patrick Reslow (-).
          </note>
          <note type="speaker">
            Anf. 8 MATS PERTOFT (MP):
          </note>
          <u>
            <seg>
              Herr talman! Vi debatterar och ska besluta om den här budgeten
              i en tid då rättssystemet i Sverige står inför en utmaning. Vi
              som kanske dagligen rör oss i så kallade utsatta områden vet att
              det inte är lätt. Polisen har ett svårt arbete, och man utmanas
              av krafter.
            </seg>
          </u>
          <u>
            <seg>
              Det gäller bland annat vid skjutningar. Rättssystemet står inför
              utmaningar att möta dessa skjutningar, att hitta vittnen, att
              inge förtroende och att bygga vårt samhälle. Detta är utmaningar,
              men det är farligt att svartmåla. Där kan jag instämma i Tomas
              Tobés beskrivning när han sa att man inte ska svartmåla, men att
              man inte heller ska skönmåla. Nej, det är inte meningen att vi
              ska skönmåla. Det handlar om utmaningen.
            </seg>
          </u>
          <u>
            <seg>
              Det är därför som S- och MP-regeringens budget ser ut som den
              gör med stora satsningar på polisen. Det behövs fler poliser i
              det här landet, det är vi helt överens om. Regeringen och oppositionen
              är överens om en hel del. Min kollega Helene Petersson gick på
              ett bra sätt igenom alla tillkännagivanden där vi från regeringssidan
              står bakom tio av dessa. När oppositionen vill ha ett tillkännagivande
              om saker som regeringen redan gör är vi ju inte emot att uppmärksamma
              regeringen på att det redan görs.
            </seg>
          </u>
          <u>
            <seg>
              För tids vinnande avstår jag från att yrka bifall till vår reservation
              31, men jag står naturligtvis bakom den.
            </seg>
          </u>
          <u>
            <seg>
              Det behövs fler poliser, och det är vi överens om. Sedan kan
              vi diskutera hur många det behövs. Jag tror inte att det är meningsfullt
              att fastställa exakta siffror. Vi ska framför allt fylla platserna
              på polishögskolorna.
            </seg>
          </u>
          <u>
            <seg>
              Jag är orolig över att man i dag svartmålar en del. Vi svartmålar
              en del av polisens arbetsförhållanden. Kanske inte i första hand
              vi partier, men medier svartmålar arbetstrycket och förhållanden,
              och det kommer inte att bidra till att det blir fler poliser.
            </seg>
          </u>
          <u>
            <seg>
              Jag känner igen tendenserna från diskussionen om läraryrket,
              och den har inte lett till att det har blivit fler lärare. Det
              var först när vi började prata lite mer positivt om möjligheterna
              med läraryrket som vi fick en tillströmning. Därför vill jag varna
              för detta.
            </seg>
          </u>
          <u>
            <seg>
              Vi högaktar polisen. Om man skulle fråga en person på gatan tror
              jag att han eller hon skulle uttrycka en högaktning för polisens
              arbete. Det är det som är det viktiga, att lyfta fram polisens
              arbete, avsätta resurser så att det kan bli fler poliser och ett
              attraktivt yrke. Det är det som regeringen har gjort när den har
              gett i uppdrag åt Polismyndigheten att se över karriärmöjligheterna.
            </seg>
          </u>
          <u>
            <seg>
              Det är inte så att vi regeringspartier säger nej till högre löner,
              men vi vill inte detaljstyra och ta över parternas arbete. Vi
              ger resurser, och sedan får parterna sköta resten. Det är en viktig
              skillnad från att detaljstyra. Ja, vi vill skapa bättre arbetsförhållanden
              , men riksdagen ska inte gå in och peta i olika bitar.
            </seg>
          </u>
          <u>
            <seg>
              För att komma till rätta med brottsutvecklingen, skapa trygghet
              i utsatta områden och öka förtroendet för vårt rättssystem behövs
              det fler poliser, och det är det som den här budgeten handlar
              om.
            </seg>
          </u>
          <u>
            <seg>
              Sedan är det en positiv sak som jag tycker att vi ska uppmärksamma
              mycket mer, och det är utvecklingen inom Kriminalvården. Man har
              klarat av att minska återfallen. Det är ju fantastiskt att man
              har lyckats att minska återfallen med 10 procent. Det är den stora
              skillnaden för folk på gatan. Av de förbrytare som sätts i fängelse
              kommer 10 procent att inte återfalla i brott. De kommer inte att
              fortsätta med skjutningar, begå överfall eller göra inbrott. Det
              är där som vi ser framtiden.
            </seg>
          </u>
          <u>
            <seg>
              Jag skulle vilja introducera ett nytt begrepp i debatten: lönsamma
              straff ur ett samhällsperspektiv. Vilket är det mest lönsamma
              straffet ur ett samhällsperspektiv? Jo, det är det straffet som
              får förbrytare att aldrig mer be ­ gå brott. Det är inte nödvändigtvis
              det längsta straffet.
            </seg>
          </u>
          <u>
            <seg>
              Det blir lätt en debatt här i kammaren om att det ska vara hårdare
              straff. Ja, jag kan tycka att det ibland är berättigat med hårdare
              straff. Vi fattade beslut om hårdare straff för olaglig hantering
              av handgranater häromdagen i den här kammaren. Det var jättebra.
              För min del kan vi också fatta beslut om hårdare straff om det
              är lönsamt från ett samhällsperspektiv, om det förhindrar fler
              att begå brott. Men då ska detta vara verifierat genom forskning,
              så att vi vet hur man förhindrar återfall. Det vore en framtidspolitik
              när det gäller kriminalvården och rättssamhället att förhindra
              att det blir fler brottslingar.
            </seg>
          </u>
          <u>
            <seg>
              Justitieutskottet var på en USA-resa för en månad sedan. Vi besökte
              då Baltimore, en stad som har den värsta gängkriminaliteten i
              hela USA. Man frågade oss: Varför kommer ni hit? Ni har det ju
              så mycket bättre än vi.
            </seg>
          </u>
          <u>
            <seg>
              Vårt svar var att vi åkte dit för att vi inte vill att vi ska
              få det som de har det. Vi vill lära oss hur man förebygger. Jag
              ställde frågan: Vad är ert bästa tips för att förhindra den utvecklingen?
              Då svarade man: Satsa på utbildning!
            </seg>
          </u>
          <u>
            <seg>
              Det har redan nämnts en gång i kammaren, och jag vill upprepa
              det en gång till: Det finns inget så viktigt som utbildning, särskilt
              i våra utsatta områden.
            </seg>
          </u>
          <u>
            <seg>
              Jag vill skicka med ett råd till oppositionspartierna: Se över
              era budgetar när det gäller utbildningspolitiken! Det finns flera
              partier som vill minska de insatserna. Särskilt oroad är jag över
              det motstånd som finns i Alliansen just nu när det gäller läsa-skriva-räkna-garantin.
              Jag tror att den vore perfekt för att öka utbildningsinsatserna
              i utsatta områden och på ett tidigt stadium identifiera dem som
              behöver stöd.
            </seg>
          </u>
          <u>
            <seg>
              Vi behöver fler poliser, lönsamma och effektiva straff ur ett
              samhällsperspektiv och ett utbildningsystem som skapar andra ideal
              än gängkriminalitet.
            </seg>
          </u>
          <u>
            <seg>
              Jag yrkar bifall till utskottets förslag i betänkandet. Sedan
              står jag bakom reservation 31, men jag yrkar inte bifall till
              den.
            </seg>
          </u>
          <note type="speaker">
            Anf. 9 TOMAS TOBÉ (M) replik:
          </note>
          <u>
            <seg>
              Herr talman! Mats Pertoft lyfter fram att vi behöver tala gott
              om polis ­ yrket. Det ligger en hel del i det. Jag träffar många
              poliser, i princip varje vecka. De allra flesta poliser är engagerade
              och vill göra ett gott arbete för samhället, men det finns för
              få poliser för att de ska kunna möta den kri ­ minalitet som breder
              ut sig i samhället.
            </seg>
          </u>
          <u>
            <seg>
              Jag har därför ett par frågor till Mats Pertoft. Hur ser han
              på att det i och med den här regeringen blir färre poliser? Vilken
              analys har ni av vad ni har uppnått under era år i regeringsställning
              då vi i Sverige har fått färre poliser och det samtidigt har blivit
              fler poliser som upplever att de inte har tillräckligt många kollegor?
            </seg>
          </u>
          <u>
            <seg>
              Jag har hört att Socialdemokraterna tidigare har gått ut med
              löften om 10 000 fler polisanställda. Gott så. Jag delar den ambitionen.
              Min raka frå ­ ga till Mats Pertoft är: Står Miljöpartiet bakom
              målsättningen om 10 000 fler polisanställda?
            </seg>
          </u>
          <u>
            <seg>
              Avslutningsvis: Jag vet att Mats Pertoft i grunden själv är lärare.
              Hur kommer det sig att regeringen tycker att det är rätt politik
              att ha riktade lönesatsningar till lärare, där staten inte ens
              är huvudman, men att man säger man blankt nej när det gäller poliserna?
              Varför är det så svårt för regeringspartierna att förstå att utöver
              en ordentlig satsning i anslaget till Polismyndigheten behövs
              även en riktad satsning för höjda polislöner?
            </seg>
          </u>
          <note type="speaker">
            Anf. 10 MATS PERTOFT (MP) replik:
          </note>
          <u>
            <seg>
              Herr talman! Tomas Tobé frågar mig vad vi ska göra åt att färre
              personer söker till polisutbildningen. Naturligtvis ska vi göra
              utbildningen så attraktiv som möjligt. Exempelvis har vi fortfarande
              funderingar om huruvida det ska bli en högskoleutbildning. Det
              har gjorts utredningar om detta. Regeringen tittar på om det ska
              bli fler utbildningsplatser. Ett arbete pågår hela tiden i frågan.
            </seg>
          </u>
          <u>
            <seg>
              När det gäller hur många poliser vi behöver vill jag inte låsa
              mig vid 10 000. Det kan handla om 15 000 eller färre, eller ännu
              fler; vi ska ha fler poliser. Jag menar att Polismyndigheten bör
              bestämma det exakta antalet. Att regeringen och riksdagen ska
              se till att det finns resurser så att det räcker för att utöka
              antalet poliser och polisanställda är en helt annan fråga.
            </seg>
          </u>
          <u>
            <seg>
              Angående lärarnas löner har vi i Sverige ordningen att parterna
              förhandlar om löner. Men efter åratal av debatt bestämde sig regeringen
              för att göra ett undantag i och med lärarlönesatsningen. Man kan
              dock inte låta undantaget bli regel, vilket i detta fall skulle
              vara att regeringen sätter lönerna. Jag menar att myndigheterna
              och de fackliga organisationerna ska förhandla om löner. Vi ska
              däremot se till att budgetera så att det finns resurser, och det
              gör denna regering.
            </seg>
          </u>
          <note type="speaker">
            Anf. 11 TOMAS TOBÉ (M) replik:
          </note>
          <u>
            <seg>
              Herr talman! Tack, Mats Pertoft! Det är givetvis arbetsmarknadens
              parter som sätter löner på svensk arbetsmarknad. Jag har inte
              hittat någonting i regeringens politik som säger att det nu är
              regeringen själv som sätter lönerna för Sveriges lärare. Jag tror
              att regeringens uppfattning är att det är arbetsmarknadens parter
              som gör det.
            </seg>
          </u>
          <u>
            <seg>
              Däremot är regeringen och Alliansen överens om att vi vill höja
              lärarlönerna. Det är en viktig framtidsinvestering, även inom
              vårt politikområde, att se till att skolan är bra, i synnerhet
              i utsatta områden. Men med all respekt går regeringens politik
              inte ihop. Den enda förklaringen måste vara att det här inte är
              lika prioriterat för regeringen. Det är väl det ärliga svaret.
            </seg>
          </u>
          <u>
            <seg>
              Hur allvarligt ser regeringen på att poliserna blir färre? Faktum
              är att det första regeringen gjorde var att ta bort målet om 20
              000 poliser. Nu sjunker antalet. När poliserna i desperation nu
              säger att de behöver fler kollegor säger ett av regeringspartierna
              att det har ett vackert mål om fler poliser men är inte berett
              att göra något åt polislönerna.
            </seg>
          </u>
          <u>
            <seg>
              Detta går inte ihop. Därför undrar jag: Tror verkligen Mats Pertoft
              att akademisering av polisutbildningen, herr talman, är vad som
              kommer att få rekordmånga att söka sig till polisutbildningen?
              Eller kan det vara så att rejält höjda polislöner är vad som krävs
              för att vi både kan behålla erfarna poliser och kan locka rekordmånga
              att vilja bli polis?
            </seg>
          </u>
          <note type="speaker">
            Anf. 12 MATS PERTOFT (MP) replik:
          </note>
          <u>
            <seg>
              Herr talman! Regeringen har gett Polismyndigheten i uppdrag att
              brett se över hur man kan förbättra möjligheterna för polisen.
              Man ska titta på alltifrån karriärmöjligheter till olika andra
              sätt att göra yrket mer attraktivt. Detta utesluter inte löner,
              men det handlar inte bara om löner. Vad jag hör från poliser är
              att det handlar om många olika bitar. Man måste ro den stora organisationsförändring
              som polisen har gått igenom i hamn på ett bra sätt. Man måste
              lyssna på medarbetarna och se till att yrket som helhet blir mer
              attraktivt.
            </seg>
          </u>
          <u>
            <seg>
              Man kan inte enbart stirra sig blind på lönerna. Lyssna bara
              på lärarnas diskussion! Även om deras löner har höjts rejält har
              debatten inte stannat av. Det finns många andra bitar också. Polismyndigheten
              har nu fått ett uppdrag att se över det hela och återkomma till
              regeringen. Det är så man arbetar brett. Man kan också fråga sig
              hur det skulle bli med den ena satsningen efter den andra. Till
              slut blir det staten som sätter lönerna överallt. Det är inte
              meningen.
            </seg>
          </u>
          <u>
            <seg>
              Det handlar i stället om att ge resurser till Polismyndigheten,
              vilket vi gör i denna budget, så att den sedan kan gå vidare och
              titta på hur man förbättrar möjligheterna och arbetsförhållandena
              för polisen generellt sett. Så hittar vi vägarna, inte genom att
              från riksdagens sida centralstyra.
            </seg>
          </u>
          <note type="speaker">
            Anf. 13 JOHAN HEDIN (C):
          </note>
          <u>
            <seg>
              Herr talman! Ansvaret för att garantera människor säkerhet och
              trygghet är en av statens viktigaste uppgifter. För att lösa uppgiften
              krävs att antalet brott minskar, att polisen ingriper under pågående
              brott och att genomförda brott utreds och förövare döms. Tryggheten
              består också i att lagarna är tydliga och rättssäkerheten hög
              så att ingen döms för brott som man inte har begått.
            </seg>
          </u>
          <u>
            <seg>
              Polisen måste vara närvarande, tillgänglig och synlig för människor
              i hela landet. Den ska ha ett långsiktigt mandat att arbeta lokalt,
              och poliserna ska i största möjliga mån jobba med uppgifter kopplade
              till det lokala området där man har hög kännedom. Tryggheten ska
              värnas i hela landet, oavsett om du bor på landsbygden, i storstaden
              eller i något av de områden som vi kallar utanförskapsområden.
            </seg>
          </u>
          <u>
            <seg>
              För varje brott som begås tilltar otryggheten. Samtidigt visar
              undersökningar att förtroendet för polisen minskar. Denna kombination
              riskerar att påverka tilliten till rättssamhället. För att mota
              en sådan utveckling krävs kraftfulla satsningar på ökad lokal
              polisiär närvaro, ökade resurser för att utreda begångna brott
              och andra trygghetsskapande åtgärder.
            </seg>
          </u>
          <u>
            <seg>
              Att förtroendet för rättsväsendet är högt och att rättssamhället
              är stabilt och försvarar människors fri- och rättigheter i landet
              är grundläggande. Sverige är i grunden ett tryggt och säkert land,
              men den oro som sprider sig måste tas på största allvar. Vår trygghet
              kräver en lokalt närvarande polis och ett rättsväsen som står
              rustat att hantera kriminaliteten. Det behövs effektivare insatser
              mot grov brottslighet, vardagsbrott och våld mot kvinnor. Därtill
              krävs ytterligare åtgärder mot terrorism och radikalisering samt
              mot kontroll och brottslighet i hederns namn.
            </seg>
          </u>
          <u>
            <seg>
              Polisen har en central roll för att beivra, begränsa och lösa
              brottslighet. De engagerade medarbetarna i Sveriges poliskår är
              många, men de poliser som tycker att arbetssituationen känns svår
              och överväger att överge sitt yrke blir allt fler.
            </seg>
          </u>
          <u>
            <seg>
              Vi i Centerpartiet föreslår i vår budgetmotion en kraftig resursförstärkning
              till polisen för att garantera polisens lokala närvaro och öka
              antalet arbetade polistimmar, höja de hårt arbetande polisernas
              löner samt skapa förutsättningar för bättre arbetsvillkor och
              en bättre arbetsmiljö.
            </seg>
          </u>
          <u>
            <seg>
              Polisen och det övriga rättsväsendet måste vara lokalt förankrat.
              Inten ­ tio ­ nen bakom den nya nationella polismyndigheten var
              bland annat att fler poliser skulle jobba närmare medborgare,
              företagare och kommuner. Ut ­ vecklingen har dock i många delar
              av landet gått i motsatt riktning. Det är inte hållbart att kommunpoliser
              och andra lokalt arbetande poliser ständigt flyttas till andra
              arbetsuppgifter som gränskontroller, gängskjutningar eller annan
              grov kriminalitet.
            </seg>
          </u>
          <u>
            <seg>
              För att värna och förstärka medborgarnas förtroende för polisen
              krävs att polisen inte enbart arbetar med grov kriminalitet utan
              också kanaliserar resurser till arbetet med mer vardaglig brottslighet
              som skadegörelse, stölder och buskörningar. En lokalt förankrad
              polis utgör också ett viktigt verktyg i kampen mot terrorismen,
              eftersom lokal förankring är en förutsättning för att kunna arbeta
              förebyggande och upptäcka individer som riskerar att radikaliseras.
            </seg>
          </u>
          <u>
            <seg>
              Herr talman! Oavsett var i Sverige man bor ska man kunna känna
              trygghet i att polisen är närvarande. Polisen ska vara lokalt
              förankrad, och invånarna ska veta vilka de lokala poliserna är.
              Med kontinuitet och er ­ far ­ na poliser som stannar länge på
              samma tjänst är det lättare att arbeta lång ­ siktigt med kontaktskapande,
              brottsförebyggande och trygghets ­ skapande åtgärder. Därför vill
              Centerpartiet satsa 9,8 miljarder kronor över de kom ­ mande tre
              åren på polisen, inklusive förstärkning av polisens arbete mot
              terrorism.
            </seg>
          </u>
          <u>
            <seg>
              Centerpartiet föreslår att Polismyndigheten tillförs 1 680 miljoner
              kronor år 2018 i syfte att utbilda och anställa fler poliser samt
              för att anställa fler civilanställda. Denna satsning motsvarar
              ca 1 800 fler polisanställda 2018.
            </seg>
          </u>
          <u>
            <seg>
              Centerpartiet föreslår att Polismyndigheten tillförs 700 miljoner
              kronor per år för att möjliggöra en satsning just på polisernas
              löner. Satsningen motsvarar höjd lön med i genomsnitt 2 000 kronor
              i månaden för 22 000 poliser. Jag önskar att det var mer, men
              det är ungefär vad vi skulle klara av just nu.
            </seg>
          </u>
          <u>
            <seg>
              Andelen utredda och uppklarade brott minskar. Polisens statistik
              från juli i år visar att antalet outredda brottsutredningar har
              ökat med 1,3 procent i hela landet jämfört med förra året. I många
              regioner ser siffrorna ännu värre ut, till exempel i Region nord,
              där antalet har stigit med hela 13 procent.
            </seg>
          </u>
          <u>
            <seg>
              Sverige behöver fler poliser och en mer effektiv resultatrapportering
              för att vända utvecklingen. Därutöver krävs att polisen i högre
              grad tar hjälp av ny teknik. Exempelvis behövs en ökad användning
              av kroppsburna kameror, vilket inte bara skyddar poliser mot våldsamheter
              utan också ger underlag för bättre bevisning. Därtill krävs större
              möjligheter att använda kameraövervakning i brottsbelastade områden.
              Även detta skulle öka möjligheterna att väcka åtal för brott.
            </seg>
          </u>
          <u>
            <seg>
              Herr talman! I en fungerande rättsstat måste förtroendet för
              rättsväsendet vara starkt. Om människor upplever att de brott
              de anmäler inte utreds, att polisen inte är närvarande eller om
              ingen åtalas, trots att det förefaller vara förhållandevis enkelt
              att bevisa vem som har begått brottet, riskerar detta förtroende
              att minska. Det riskerar i sin tur att leda till att människor
              inte anmäler brott.
            </seg>
          </u>
          <u>
            <seg>
              För att upprätthålla förtroendet för rättsväsendet måste brottsoffer
              kun ­ na känna sig säkra på att deras brottsanmälan tas på allvar.
              När brottsanmälningar läggs ned inom ett par dagar, trots att
              det för brottsoffret framstår som fullt möjligt att lösa brottet,
              kan uppfattningen spridas att det är meningslöst att göra en brottsanmälan.
              I förlängningen finns det också en risk att brottslingar känner
              sig så säkra på att gå fria att de begår brott utan tanke på följderna.
            </seg>
          </u>
          <u>
            <seg>
              Rättsväsendets grundinställning måste vara att brott ska utredas
              och gärningsmän lagföras. För att möjliggöra att fler brott utreds
              krävs att hela rättskedjan stärks och håller ihop.
            </seg>
          </u>
          <u>
            <seg>
              När polisen tillförs mer resurser för att klara upp fler brott
              snabbare kommer kraven på den resterande rättskedjan att öka.
              Både Åklagarmyndigheten och Nationellt forensiskt centrum har
              redan signalerat att de är i behov av förstärkning, och det finns
              också tecken på att vittnesskyddet är underfinansierat.
            </seg>
          </u>
          <u>
            <seg>
              Centerpartiet föreslår därför resurser för att stärka just de
              delarna av rättskedjan. Det kommer att innebära att fler grova
              brottslingar kan dömas och att fler vardagsbrott kan klaras upp.
            </seg>
          </u>
          <u>
            <seg>
              Utvecklingen av andelen brott som klaras upp är mycket oroande.
              Andelen ärenden som redovisas av polis till åklagare har fallit,
              och detta gäller även andelen personuppklarade brott. Åklagarmyndigheten
              är den myndighet som leder förundersökningar, beslutar i åtalsfrågor
              och företräder det allmänna i domstol. Med fler uppklarade brott
              ökar behovet av åklagare. Av den anledningen föreslår Centerpartiet
              att Åklagarmyndigheten tillförs 58 miljoner år 2018 för att finansiera
              fler åklagare. Totalt uppgår denna satsning till 193 miljoner
              kronor under perioden 2018 – 2020.
            </seg>
          </u>
          <u>
            <seg>
              Vi behöver också satsa på forensiken. Nationellt forensiskt centrum,
              NFC, är en viktig länk för att hela rättskedjan ska fungera. NFC
              ges i vår budget förutsättningar att arbeta effektivt, något som
              i många fall är nödvändigt för att kunna genomföra brottsutredningar
              som håller för ett åtal. Därför är detta väldigt viktigt. Centerpartiet
              föreslår ett tillskott på 300 miljoner kronor till Nationellt
              forensiskt centrum de kommande tre åren för att de ska kunna öka
              sina resurser och ha fler anställda.
            </seg>
          </u>
          <u>
            <seg>
              Vi behöver också stärka vittnesskyddet. Alltför få människor
              vågar vittna, särskilt i de områden som vi kallar för utanförskapsområden.
              Vi behöver förstärka vittnesskyddet så att polisen kan bistå och
              skydda dem som behöver skydd. Vi tillför 50 miljoner kronor årligen
              för att vittnesskyddet ska stärkas så att tryggheten hos dem som
              behöver skydd kan öka.
            </seg>
          </u>
          <u>
            <seg>
              Centerpartiet vill ha ett starkare brottsofferperspektiv i rättsväsendet.
              Personer som har blivit utsatta för brott måste ha rätt och möjlighet
              att få information från rättsväsendet om det aktuella fallet och
              om vilka resurser som finns tillgängliga för att stötta brottsoffret.
              Det måste finnas professio ­ nell personal som kan erbjuda det
              stöd som behövs.
            </seg>
          </u>
          <u>
            <seg>
              Vi vill att personer som har utsatts för brott enkelt ska kunna
              ta reda på vart de kan vända sig för att gå vidare med en polisanmälan
              och att brottsofferjourernas möjlighet att erbjuda hjälp ökar.
              De som har utsatts för grova brott liksom efterlevande till personer
              som mördats bör erbjudas stöd när gärningspersonen får permissioner
              eller friges.
            </seg>
          </u>
          <u>
            <seg>
              Kommunernas arbete med brottsoffer fungerar olika på olika ställen.
              För invånarna kan det innebära att det är svårt att veta vart
              man ska vända sig när man har utsatts för ett brott. Bristen på
              helhetssyn gör också att vissa grupper av brottsdrabbade riskerar
              att falla mellan stolarna.
            </seg>
          </u>
          <u>
            <seg>
              Många brottsoffer vittnar om svårigheten att få ut ett tilldömt
              skadestånd, vilket gör att den kränkning som brottet innebär blir
              ännu större. Det måste bli lättare för brottsoffer att få ut sina
              skadestånd. När det gäller brottsoffer som tilldömts skadestånd
              för brott som har begåtts mot dem, och där gärningsmannen har
              dömts till fängelse, bör staten ta ett större ansvar för att det
              enskilda brottsoffret inte själv ska behöva kräva in skadeståndet.
            </seg>
          </u>
          <u>
            <seg>
              Flera har varit inne på det viktiga med skolan. Allting börjar
              i skolan. Av tillfrågade elever i årskurs 9 är det 13 procent
              som inte känner sig trygga i skolan. Ännu fler är rädda för andra
              elever. Så ska det inte vara. Brott som begås i skolan anmäls
              sällan, och brottsoffren får alltför sällan ett erkännande av
              att de är just brottsoffer.
            </seg>
          </u>
          <u>
            <seg>
              Centerpartiet vill skärpa möjligheten att omgående flytta elever
              som allvarligt stör studieron eller tryggheten för övriga elever.
              Skolan ska inte utgöra något slags frizon för brott.
            </seg>
          </u>
          <u>
            <seg>
              En skola är skyldig att anmäla till socialtjänsten om de misstänker
              att det finns fara för ett barns hälsa och utveckling, men anmälningarna
              rör sällan händelser mellan elever. Centerpartiet vill därför,
              i likhet med till exempel Storbritannien och Finland, att skolor
              ska vara skyldiga att polis ­ anmäla om de har skäl att misstänka
              att ett barn utsatts för sexualbrott eller brott mot liv och hälsa
              i eller kring skolmiljön samt att personal ska kunna kontakta
              föräldrar till unga även över 18 år så länge de är inskrivna i
              skolan.
            </seg>
          </u>
          <u>
            <seg>
              Herr talman! Jag står givetvis bakom samtliga Centerpartiets
              motioner och reservationer liksom de alliansgemensamma. För tids
              vinnande yrkar jag dock endast bifall till reservation 17 under
              punkt 19 och reservation 20 under punkt 23.
            </seg>
          </u>
          <note>
            (Applåder)
          </note>
          <note type="speaker">
            Anf. 14 LINDA SNECKER (V):
          </note>
          <u>
            <seg>
              Herr talman! Ibland är det värt att påminna sig om varför vi
              diskuterar den här budgeten – den som ligger på bordet och som
              kommer att resultera i sänkt skatt för pensionärer, gratis glasögon
              för barn samt högre klimatambitioner.
            </seg>
          </u>
          <u>
            <seg>
              Det är för att regeringen tillsammans med Vänsterpartiet har
              kommit överens om att vi ska få stopp på vinsterna i välfärden.
              Det har inte varit en enkel resa. Det ska erkännas. Regeringen
              och vi har gnabbats och tjafsat, varit överens och inte alls överens.
              Men vi börjar komma i hamn, och det är en stor seger för hela
              samhället och även för rättsväsendet.
            </seg>
          </u>
          <u>
            <seg>
              Vinster i välfärden påverkar rättsväsendet, antagligen mer än
              vad vi tror. Vi ser nämligen att vinster i välfärden göder en
              ny form av ekonomisk brottslighet, där företaget används som kofot
              och där man lägger skambud på offentliga upphandlingar och sedan
              inte utför arbetsuppgiften. Det är företag som nyttjar starta-eget-bidrag
              och LOU-upphandlingar, struntar i att betala skatt och avgifter
              och handlar saker på kredit tills företaget till slut försätts
              i konkurs. Alla dessa delar av de här företagens verksamhet har
              betalats av gemensamma skattemedel och underlättats genom att
              företag kan ta ut vinster i välfärden. Det här måste vi sätta
              stopp för.
            </seg>
          </u>
          <u>
            <seg>
              Många partier ropar just nu efter hårdare tag mot brottslingar
              och strängare straff, men få av dessa partier vill erkänna att
              det var alliansregeringen som skapade denna helt nya kategori
              av brott. Det var under Centerpartiet, under Annie Lööfs tid som
              näringsminister, som ett flertal administrativa lättnader genomfördes
              för att företag skulle få en enklare vardag. Det hette att krånglig
              byråkrati för företagare skulle försvinna. Vad det ledde till
              var att vissa företagare och kriminella nyttjade chansen och började
              använda sina företag som brottsverktyg.
            </seg>
          </u>
          <u>
            <seg>
              Alliansen slopade kravet på revision i små bolag och gjorde det
              enklare att skaffa F-skattsedel. De gjorde det också möjligt att
              senarelägga bokföring och halverade kravet på aktiekapital. Enligt
              Ekobrottsmyndigheten har dessa förenklingar fungerat som glidvalla
              under skidorna för kriminella.
            </seg>
          </u>
          <u>
            <seg>
              Denna borgerliga entreprenörspolitik innebar kort sagt att det
              blev enklare att starta företag. Men de ändringar som gjordes
              saknade helt de kontroll- och tillsynsmekanismer som behövs för
              att systemet inte skulle kunna missbrukas.
            </seg>
          </u>
          <u>
            <seg>
              I alliansregeringens borgerliga iver att få bort några papper
              för småföretagare skapades en helt ny kategori av brottslighet.
              Det kanske är det perfekta brottet. Ingen komplicerad penningtvätt
              behövs och ingen riskabel hantering av narkotika eller vapen.
              Det ger en säker inkomst som ständigt tickar in från en källa
              som aldrig kommer att sina, nämligen de offentliga medlen, våra
              skattemedel. Dessutom skapar det en osund konkurrens för den stora
              majoritet av företagare som dagligen kämpar och sliter för att
              få sitt företag och sin verksamhet att växa och bidra till Sveriges
              tillväxt.
            </seg>
          </u>
          <u>
            <seg>
              Den ekonomiska brottsligheten är dessutom sannolikt ett väsentligt
              större problem än vad brottsstatistiken visar. Mörkertalet bedöms
              vara stort eftersom de anmälda brotten främst är ett resultat
              av Skatteverkets kontroller och konkursförvaltarnas utredningar.
              Det handlar om ett storskaligt svindleri med bidragspengar med
              brottsoffer som är både ansiktslösa och anonyma. Det är på en
              gång ingen och envar. Ingen av oss är direkt bestulen; ändå är
              vi alla drabbade.
            </seg>
          </u>
          <u>
            <seg>
              Alliansen saknar därför totalt trovärdighet när de svingar batongen
              och kräver ordning och reda. Samtidigt gör regeringen och Vänsterpartiet
              den största satsningen på polisen på 20 år. Det är skillnad på
              höger och vänster.
            </seg>
          </u>
          <u>
            <seg>
              Låt oss nu få stopp på brottsligheten på allvar genom att bland
              annat stoppa vinsterna i välfärden! Därför yrkar jag bifall till
              föreliggande budgetförslag och till Vänsterpartiets reservation
              8.
            </seg>
          </u>
          <u>
            <seg>
              Herr talman! Det finns mycket i budgetarbetet som är intressant.
              Det är intressant att Alliansen inte kan skriva en gemensam budget
              och ha samma vision för rättsväsendet. Det är intressant att Alliansen
              gör rekordmånga tillkännagivanden i justitieutskottet – tillkännagivanden
              som ofta innebär att slå in öppna dörrar i frågor som regeringen
              redan arbetar med.
            </seg>
          </u>
          <u>
            <seg>
              Men det mest intressanta är ändå Moderaterna. Moderaterna började
              med att slå in en kil mellan den arbetande delen av befolkningen
              och den del som utgörs av sjukskrivna eller arbetslösa. Detta
              påbörjades för tio år sedan. Det kallades för arbetslinjen. Man
              sänkte nivån på skatten, och de som mest behövde samhällets stöd
              fick det inte. Nu är det en ny kil som ska slås in – den mellan
              personer födda i Sverige och dem som inte är födda i Sverige.
              Det pekas mer och mer på ”de andra” som ansvariga för brottsligheten
              och på att dessa andra ska registreras. De andra är invandrare
              och asylsökande.
            </seg>
          </u>
          <u>
            <seg>
              Samtidigt rasar kvinnors vrål om sexuella trakasserier som vi
              utsätts för av våra chefer, av bankdirektörer och av kulturprofiler
              – men i allra största grad av helt vanliga män. Kvinnor vittnar
              om att det är män från alla håll i Sverige, i alla yrken och med
              alla utbildningar och inkomster som sexuellt trakasserar kvinnor.
              Metoo är rörelsen som ingen kan värja sig mot. Det är en utsatthet
              som tyvärr inte kan hanteras genom vare sig fler poliser eller
              hårdare straff utan enbart genom att män, alla män, ändrar sig.
            </seg>
          </u>
          <u>
            <seg>
              Lösningen på detta tycker Moderaterna är att registrera dessa
              mäns etnicitet. Det är ett förslag som Sverigedemokraterna var
              först med att komma med. Först stod Sverigedemokraterna på kanten
              av planen och skrek ut sina åsikter. Men nu dansar Moderaterna
              och Sverigedemokraterna en tango genom justitieutskottets rum,
              och de andra partierna i Alliansen står bredvid och klappar takten
              . Inget av de andra borgerliga partierna reagerar. Ingen protesterar
              mot den positionsförflyttning som just nu sker och som under ett
              längre tag har skett, särskilt i frågor som rör brott och straff.
            </seg>
          </u>
          <u>
            <seg>
              Om jag har fel och om det är så att Liberalerna, Kristdemokraterna
              och Centerpartiet har ett aktivt antirasistiskt arbete i Alliansen,
              om ni motverkar varenda positionsförflyttning, om ni vägrar att
              ställa er bakom en politik som pekar ut etniciteter och om ni
              varje dag tar ett ansvar för ett solidariskt samhälle, visa det
              då tydligare! För just nu ser det bara ut som att ni kapitalt
              har misslyckats och att det är Moderaterna och Sverigedemokraterna
              som är Alliansen. Om det är så att ni arbetar mot rasism är jag
              den första att erkänna att jag i den här talarstolen har fel.
              Men ni måste motbevisa mig. Snälla – gör det!
            </seg>
          </u>
          <u>
            <seg>
              Herr talman! Sexism och främlingsfientlighet går hand i hand.
              Det är därför Sverigedemokraterna totalmörkar och inte deltar
              i metoo. De låtsas att de inte tillhör etablissemanget eller på
              något magiskt sätt inte tillhör samma struktur som resten av samhället.
              Det är när etablerade partier följer med i denna positionsförändring
              som det börjar bli riktigt farligt. Det är när partier blir helt
              döva för vad som händer i samhället och enbart fokuserar på nästa
              opinionsmätning som det är riktigt farligt. Det är farligt när
              det är viktigare att flirta med främlingsfientligheten än att
              lyssna på kvinnorna i metoo.
            </seg>
          </u>
          <u>
            <seg>
              Om man inte vill att sexualbrott ska skyllas på invandring enligt
              den förklaringsmodell som Sverigedemokraterna har skapat måste
              polisen prioritera sexualbrott högre. Det är därför kvinnors berättelser
              måste tas på allvar i stället för att straffen ska höjas. Det
              är därför kvinnor som dagligen får en dask på rumpan av sin chef,
              tjejer som blir tafsade på i skolkorridoren och skådespelare som
              får veta att det manliga geniet alltid har gjort så måste lyssnas
              på i stället för att man för statistik beroende på vilken etnicitet
              som mannen som utför brottet har.
            </seg>
          </u>
          <u>
            <seg>
              Den största andelen av dem som begår dessa brott har en sak gemensamt:
              De är män. För oss kvinnor spelar det ingen roll vilken hudfärg
              mannen har. Vi ser inte om du är en våldtäktsman eller inte. Vi
              ser bara att du är man.
            </seg>
          </u>
          <u>
            <seg>
              Det är i justitieutskottet som kilen mellan människor märks allra
              mest. Det är där som Alliansen och Sverigedemokraterna till allra
              största del genomdriver en gemensam politik. Det är därför som
              vi rödgröna i stället lägger fram en budget som fokuserar på brottsförebyggande
              arbete, på förändring av inkomstskillnader och med fokus på mäns
              våld mot kvinnor.
            </seg>
          </u>
          <note type="speaker">
            Anf. 15 TOMAS TOBÉ (M) replik:
          </note>
          <u>
            <seg>
              Herr talman! Det var ord och inga visor från Linda Snecker.
            </seg>
          </u>
          <u>
            <seg>
              Ja, det stämmer att vi tog fram en arbetslinje. Det tycker jag
              i grunden är bra. Jag är stolt över att en sjuksköterska nu har
              mer pengar i plånboken. Jag tycker att det är rimligt och rätt,
              i stället för att prioritera höjda bidrag. Men där kan vi tycka
              olika.
            </seg>
          </u>
          <u>
            <seg>
              Jag håller med Linda Snecker om att hela diskussionen om metoo
              är ett vrål. Jag tycker att det var väldigt bra uttryckt, och
              jag tror att det är något som alla behöver reflektera över, även
              Vänsterpartiet, om jag ska notera vad som sker i ert parti.
            </seg>
          </u>
          <u>
            <seg>
              Men förutom det breda arbetet för att få män att förändra sig
              handlar det också om att vi som lagstiftare har ett ansvar. Då
              tycker jag att det kan vara intressant att fråga Linda Snecker
              hur det kommer sig att Vänsterpartiet motsätter sig att till exempel
              höja straffen för alla våldtäktsbrott. Du, Linda Snecker, stoltserar
              själv med att du har varit med och höjt straffen för många brott
              på detta område, men just när det gäller våldtäktsbrott verkar
              Vänsterpartiet inte tycka att det är motiverat längre. Skulle
              ni ändra er där, skulle vi moderater välkomna det. Jag tycker
              att det är hög tid att visa hur vi från lagstiftarens sida ser
              på sexualbrott.
            </seg>
          </u>
          <u>
            <seg>
              Avslutningsvis: D en breda kartläggning som vi moderater har
              föreslagit handlar om något annat än vad Linda Snecker beskriver.
              Det handlar om att den typ av kartläggning som Brottsförebyggande
              rådet tidigare har gjort ska kunna göras igen, utan den typ av
              politiska begränsningar som kommer upp i debatten. Jag tror att
              det är bättre att bedriva en rättspolitik som bygger på fakta
              och kunskap i stället för personliga uppfattningar och gissningar.
            </seg>
          </u>
          <note>
            (Applåder)
          </note>
          <note type="speaker">
            Anf. 16 LINDA SNECKER (V) replik:
          </note>
          <u>
            <seg>
              Herr talman! Nu är ju inte straffen lösningen på allt. Det skulle
              vara oerhört skönt för oss politiker om det var så att om vi höjer
              straffen minskar brottsligheten. Men tyvärr ser vi att höjda straff
              inte påverkar brottsligheten.
            </seg>
          </u>
          <u>
            <seg>
              Det finns dock ett undantag. Vänsterpartiet gillar inte höjda
              straff, men när det gäller sexualbrott kan vi tänka oss det, av
              en anledning, nämligen att polisen ska prioritera dessa brott
              högre. Vi ser nu att sexualbrott inte har prioriterats.
            </seg>
          </u>
          <u>
            <seg>
              Tomas Tobé, du talade i ditt anförande om att det har skett en
              explosion av sexualbrott de två senaste åre n. Det stämmer ju
              inte. Det är vi kvinnor som har börjat anmäla det som vi ständigt
              har varit utsatta för. Vi har under årtusendet i det patriarkala
              samhället varit offren för mäns våld mot kvinnor. Vi har tjänat
              mindre. Vi har haft sämre utbildning och sämre förutsättningar.
              Vi dör tidigare än vad män gör. Detta börjar nu ändras.
            </seg>
          </u>
          <u>
            <seg>
              Jag tror att du och jag är helt överens om att detta är något
              bra. Det patriarkala samhället måste förändras i grunden, och
              det börjar framför allt med alla män – att män tar sitt gemensamma
              ansvar för att inte sexuellt trakassera eller utnyttja kvinnor
              eller daska en tjej på rumpan. Ibland är det inte svårare än så.
            </seg>
          </u>
          <u>
            <seg>
              Men det är intressant att Moderaterna inte riktigt erkänner detta.
              Vi vet att 97 procent av alla sexualbrott som anmäldes 2016 begicks
              av män – det var män som var förövarna. Vad mer behöver ni veta
              för att minska sexual ­ brotten? Måste vi veta vilken etnicitet
              dessa män hade för att kunna kom ­ ma med en åtgärdsplan? Varför
              ser era åtgärder olika ut beroende på om förövarna är från Sverige
              eller inte?
            </seg>
          </u>
          <note type="speaker">
            Anf. 17 TOMAS TOBÉ (M) replik:
          </note>
          <u>
            <seg>
              Herr talman! Låt mig börja med att välkomna att Vänsterpartiet
              nu kommer att stå bakom Moderaternas förslag om att höja straffen
              för alla våldtäktsbrott.
            </seg>
          </u>
          <u>
            <seg>
              Det är också intressant att Linda Snecker tydligen exakt vet
              vad som har skett. Brottsförebyggande rådet har självt presenterat
              en delrapport som visar på en fördubbling när det gäller utsattheten
              för sexualbrott. En del kan säkert handla om att vi har fått en
              högre a nmälningsbenägenhet, men när Brå får frågan hur det kommer
              sig att vi fått en så dramatisk ökning på bara två år svarar Brå
              : Vi vet inte – vi kan inte förklara det. Detta skulle man behöva
              forska mer på.
            </seg>
          </u>
          <u>
            <seg>
              Jag tycker att detta är vår skyldighet gentemot brottsoffren,
              de som utsätts för ett sexualbrott. Det är klart att det är bättre
              att göra en bred kartläggning, där vi kan titta på under vilka
              omständigheter brotten sker – sker de mer inomhus eller mer i
              offentliga miljöer? Givetvis är sådant som kön och ålder intressant.
              Ja, även utländsk bakgrund är relevant. Det kan till och med vara
              så att en del av de unga asylsökande som har sökt sig till Sverige
              kommer med helt andra erfarenheter och värderingar. Med förebyggande
              åtgärder kan vi kanske hjälpa till så att de inte ska hamna fel
              i vårt samhälle.
            </seg>
          </u>
          <u>
            <seg>
              Tiden då Sverige skyfflar undan denna typ av svåra frågor måste
              vara slut. Min fråga till Vänsterpartiet och Linda Snecker blir
              därför: Varför är det så viktigt för Vänsterpartiet att stoppa
              att vi ska få mer kunskap och fakta, så att vi kan bygga politik
              på detta i stället för på Linda Sneckers personliga uppfattningar?
            </seg>
          </u>
          <note type="speaker">
            Anf. 18 LINDA SNECKER (V) replik:
          </note>
          <u>
            <seg>
              Herr talman! Tomas Tobé, ditt svar visar tydligt var Moderaterna
              står i dag. Det handlar om att inte ta systematiskt samhällsansvar
              för det som har skett. Vi som är feminister har hur länge som
              helst sagt att det är män som har ett problem. Det finns en maskulin
              destruktiv norm i samhället, som överordnar män och underordnar
              kvinnor. Detta är inte rocket science. Det var i 70-talets feministiska
              rörelse som den här analysen startade.
            </seg>
          </u>
          <u>
            <seg>
              Moderaterna vill inte lyssna på kvinnors erfarenhet. Moderaterna
              vill inte göra något åt detta förrän de kommer på vad som kanske
              kan vara problemet, och det är alltså den ökade asylinvandringen.
              Där har ni löst problemet! Ni säger: Låt oss peka på några andra.
              Låt oss registrera dem. Låt oss analysera dem, trots att vi vet
              att 97 procent av alla sexualbrott som anmäldes 2016 begicks av
              män.
            </seg>
          </u>
          <u>
            <seg>
              Det spelar ingen roll varifrån männen kommer, var de bor eller
              vilken utbildning och inkomst de har, för män utsätter kvinnor
              för våld och sexualbrott. De gör det som chefer och kollegor.
              Det händer i våra partier. Det händer i riksdagens kammare. Det
              sker överallt.
            </seg>
          </u>
          <u>
            <seg>
              Om vi ska tänka på brottsoffren är det dags att börja lyssna
              på alla oss kvinnor som vrålar ur vårt inre över den utsatthet
              som vi dagligen möts av. Vi blir inte trodda. Vi anmäler, och
              ingen lyssnar. Fallen läggs ned. Detta måste ändras.
            </seg>
          </u>
          <u>
            <seg>
              Jag tror att vi nu står i den förändringen. Då måste Moderaterna
              komma med på banan och inse att det är stora förändringar som
              måste ske.
            </seg>
          </u>
          <note type="speaker">
            Anf. 19 ROGER HADDAD (L):
          </note>
          <u>
            <seg>
              Herr talman! Jag står bakom samtliga våra reservationer, men
              här i kammaren väljer jag att yrka bifall endast till reservationerna
              16, 17 och 20.
            </seg>
          </u>
          <u>
            <seg>
              Liberalerna tror att det går att vända utvecklingen när det gäller
              situa ­ tionen inom rättsväsendet, i synnerhet inom svensk polis.
              Det behövs akuta åtgärder för att återupprätta rättsväsendet och
              stärka vår förmåga mot en alltmer hänsynslös kriminalitet men
              också angripa den kanske mest oro ­ ande utvecklingen, nämligen
              den upplevda otryggheten i det svenska sam ­ hället. Polisens
              villkor måste bli bättre om vi ska kunna återta kontrollen från
              de kriminella.
            </seg>
          </u>
          <u>
            <seg>
              Statskontoret kom nyligen med en utvärdering som visade att inte
              heller polisens utredningsverksamhet fungerar tillfredsställande.
              Polisen utreder allt färre våldsbrott. Myndigheten befinner sig
              i en situation där man till och med tvingas prioritera mellan
              väldigt grova brott. Det är alltså under den här regeringen, som
              kallar sig för feministisk, som anmälda våldtäktsärenden och sexualbrott
              inte mäktas med av en underbemannad och underfinansierad polismyndighet.
            </seg>
          </u>
          <u>
            <seg>
              Det är inte acceptabelt eller hållbart att medborgare inte snabbt
              ska kunna få kontakt med polisen och att de inte bara upplever
              utan också varje dag i medier hör att polisen inte kan agera om
              man till exempel anmäler ett villainbrott. Det förstärker känslan
              av otrygghet och ofrihet när människor upplever att rättssamhället
              inte ens klarar av sitt grundläggande uppdrag.
            </seg>
          </u>
          <u>
            <seg>
              Vi har under några år i denna talarstol krävt regeringen på besked.
              Det handlar om behovet av åtgärder för att vända situationen.
              Liberalerna har i tre år i denna kammare mötts av politisk tondövhet
              från Socialdemokraterna. Varken regeringen eller dess rikspolischef
              har velat erkänna underfinansieringen och underbemanningen inom
              svensk polis. Det är nu och här vi ser konsekvensen av regeringens
              politik.
            </seg>
          </u>
          <u>
            <seg>
              Jag har lyssnat en hel del på det som har sagts i debatten. Varför
              behöver vi fler poliser? Det är inte så många som har kommenterat
              det. Jo, det behöver vi för att de kriminella håller på att ta
              över våra samhällen och våra stadsdelar. Varför behöver vi fler
              poliser? Jo, det behöver vi för att människor inte längre vågar
              gå ut kvällstid – det gäller i synnerhet kvinnor. Varför behöver
              vi en lönesatsning? Jo, det behöver vi för att vi tappar mellan
              800 och 1 000 poliser varje år – i hälften av fallen beror det
              inte på pensioneringar. Varför behöver vi locka tillbaka och behålla
              poliser? Jo, det behöver vi för att antalet poliser som slutar,
              herr talman, är större än antalet som utbildas och nyanställs.
            </seg>
          </u>
          <u>
            <seg>
              Det är detta som vi har pekat på de senaste två åren. Regeringen
              säger: Nej, men det är vanligt att man väljer en annan karriär,
              och det är inga konstigheter att man vill byta jobb. Men man inser
              inte det allvarliga – dramatiken – när det gäller antalet. Det
              är därför det är viktigt att göra en riktad lönesatsning. Det
              är därför det är viktigt att stoppa avhoppen och att inte minst
              locka tillbaka poliser som har slutat.
            </seg>
          </u>
          <u>
            <seg>
              Polisutbildningen har också diskuterats. Det är väldigt mycket
              fokus på hur många som ska utbildas i framtiden. Men vi har 400
              tomma platser i år. Vi måste ta reda på hur det kommer sig att
              400 platser på polisutbildningen står tomma.
            </seg>
          </u>
          <u>
            <seg>
              År 2016 fick justitieminister Morgan Johansson en fråga om Polismyndighetens
              sänkta krav i begåvningstester – det var som en reaktion på att
              man ville få in fler för att fylla de tomma platserna. Regeringen
              sa då att man inte hade någon anledning att ifrågasätta Polismyndighetens
              beslut. Nu har det gått ytterligare ett år. På regeringens uppdrag
              har man i juni inlämnat en promemoria till regeringen. Där föreslår
              man ytterligare sänk ­ ta krav för antagning till polisutbildningen.
              Denna gång handlar det om de fysiska kraven.
            </seg>
          </u>
          <u>
            <seg>
              Min fråga till regeringen är: Vilka poliser vill ni ha i framtiden?
              Tror ni verkligen att ytterligare sänkta krav höjer yrkets status
              och höjer kvaliteten inom svensk polis? Är det byråkrater vi ska
              ha, eller är det yrkesskickliga män och kvinnor som kan arbeta
              med mordutredningar och andra utredningar och som kan arbeta brottsförebyggande
              och i yttre tjänst i en allt tuffare miljö? Kommer regeringen
              precis som förra året att bifalla detta förslag från Polismyndigheten?
              Ni kan inte bara hänvisa till Polismyndigheten. Det är ni som
              har beställt promemorian från Polismyndigheten, som ett svar på
              att det är alldeles för många tomma platser på polisutbildningen.
            </seg>
          </u>
          <u>
            <seg>
              Liberalerna gör i den här budgeten den största politiska satsningen
              på både rättsväsendet och polisen av alla politiska partier i
              Sveriges riksdag – så är det oberoende av om det gäller 2018,
              2019 eller 2020. Det viktigaste beskedet för oss liberaler är
              att man ska stoppa polisavhoppen och locka tillbaka de poliser
              som har lämnat myndigheten.
            </seg>
          </u>
          <u>
            <seg>
              Det stämmer inte, som Socialdemokraterna retoriskt påstår, att
              man gör den största satsningen på polisen i modern tid – eller
              om det var under 2000-talet. Vi har bett riksdagens utredningstjänst
              att titta på detta. Det stämmer inte. Man kan titta på bnp och
              ekonomin i Sverige. Anslaget till svensk polis sjunker.
            </seg>
          </u>
          <u>
            <seg>
              Det finns en annan viktig siffra som avslöjar det socialdemokratiska
              och miljöpartistiska korthuset, herr talman. För exakt ett år
              sedan klubbade vi årets polisbudget. Låt mig läs a en mening:
              Regeringen föreslår en ökning av anslaget med 100 miljoner kronor
              2017. Det var 100 miljoner kronor. Ni hade inte en krona till
              fler poliser. Ni hade inte en krona extra till högre polislöner.
              Ni hade inte en krona extra till det lokala brottsförebyggande
              arbetet. Man kan läsa den meningen. Man behöver inte läsa hela
              innevarande års budget.
            </seg>
          </u>
          <u>
            <seg>
              Sedan har ni på grund av en aktiv opposition tvingats backa och
              höja anslaget, men det spelar ingen roll. Vi har färre poliser
              i Sverige. Vi har färre poliser i yttre tjänst. Vi har färre poliser
              per capita. Vi har blivit en halv miljon fler jämfört med hur
              det har sett ut tidigare. Trots det har vi färre poliser i Sverige.
              Sedan har vi polisavhoppen. I dag noteras att det är ungefär 800
              som har slutat – hälften har som sagt slutat på grund av pensio
              ­ nering. Ni vidtar inte en enda åtgärd för att locka tillbaka
              de hundratals poliser som har slutat. Varför är detta så viktigt?
              Jo, det är viktigt av denna anledning: När jag ringer till polisen
              om jag har blivit utsatt för ett villain ­ brott eller något annat
              brott måste jag kunna känna trygghet i att någon svarar och helst
              också att någon kommer och utreder mina ärenden.
            </seg>
          </u>
          <u>
            <seg>
              Vi kan inte ha polischefer som dagligen sitter i radio och tv
              och säger: Vi kan inte utreda sexualbrott eller anmälda våldtäkter.
            </seg>
          </u>
          <u>
            <seg>
              Vi kan inte ha polisområdeschefer, alltså de gamla länspolismästarna,
              som säger: Vi kan inte ha poliser ute i kommunerna, utan de måste
              lokaliseras och centraliseras till residensstäderna eller platser
              där vi just nu har många skjutningar.
            </seg>
          </u>
          <u>
            <seg>
              Vi klarar inte ens av grova brott i till exempel orter som Västerås.
              Man måste ta in polisiära resurser från övriga Västmanland. Men
              detta är inte unikt för Västmanland, herr talman. Detta börjar
              bli en nationell trend, och den är mycket allvarlig.
            </seg>
          </u>
          <u>
            <seg>
              Avslutningsvis vill jag säga något om det brottsförebyggande
              arbetet, som Socialdemokraterna brinner mycket för. Det är ytterligare
              en effekt av er politik. Samtliga polischefer som jag har besökt
              det senaste halvåret säger: Vi hinner inte med det brottsförebyggande
              arbetet, kärnan i omorganisationen. Vi hinner inte åka ut och
              träffa ungdomarna. Vi hinner inte åka ut till skolorna. Vi hinner
              inte vara ute och patrullera i stadsdelarna.
            </seg>
          </u>
          <u>
            <seg>
              Detta behöver inte vara i de utsatta områdena. Det gäller i hela
              landet. Detta, herr talman, är ett resultat av en aktiv politik
              från S, V och MP, där polisen har varit längst ned på prioriteringslistan.
            </seg>
          </u>
          <note>
            (Applåder)
          </note>
          <note type="speaker">
            Anf. 20 LINDA SNECKER (V) replik:
          </note>
          <u>
            <seg>
              Herr talman! Det finns nog inget annat parti som så aggressivt,
              eller jag ska kanske säga passionerat, driver frågan om polisen.
              Roger Haddad pratar otroligt mycket om poliser och om utsatta
              områden. I beskrivningen av det Sverige som vi just nu lever i
              verkar Liberalernas liberala frihet vara som bortblåst. Ambitionerna
              om människors frihet och rätt att leva sina liv är inte riktigt
              i fokus.
            </seg>
          </u>
          <u>
            <seg>
              Vad Roger Haddad inte alls nämner är hur samarbetet i justitieutskottet
              ser ut. Alliansen gör rekordmånga tillkännagivanden. Det är ni
              i Alliansen väldigt stolta över. Ni slår er för bröstet: Vi påverkar
              riksdagen otroligt mycket och pressar regeringen. Ni är väldigt
              nöjda över det. Men ni säger inte hur dessa tillkännagivanden
              kommer till – att det är ett aktivt samarbete mellan Alliansen
              och Sverigedemokraterna och att det framför allt är Moderaterna
              som har flyttat sina positioner närmare Sverigedemokraterna.
            </seg>
          </u>
          <u>
            <seg>
              Jag vet hur det är att vara i ett mindre parti och att försöka
              samarbeta med andra , större partier. Det är inte lätt. Man får
              inte igenom allt man vill.
            </seg>
          </u>
          <u>
            <seg>
              Men vad har Liberalerna gjort för att Alliansen inte ska flytta
              sig närmare den främlingsfientliga positionen? Hur ser Liberalernas
              antirasistiska strategi i justitieutskottet ut? Vad gör ni för
              att påverka Moderaterna att inte närma sig Sverigedemokraterna?
              Vi antirasister har ett oerhört stort ansvar. Jag vill veta vad
              Liberalerna gör.
            </seg>
          </u>
          <note type="speaker">
            Anf. 21 ROGER HADDAD (L) replik:
          </note>
          <u>
            <seg>
              Herr talman! Liberalerna är passionerade när det gäller polisfrågan.
              Det handlar om vår frihet. Det sa jag också i mitt huvudanförande.
              Vi behöver göra satsningar om det är så att människor inte vågar
              gå och handla efter klockan fyra när det blivit mörkt, inte vågar
              gå ut och ta ut pengar eller inte vågar skicka sina barn till
              dansklubben på grund av otrygghet. Det gäller särskilt i de områden
              som polisen pekar ut, där kriminaliteten är så pass påtaglig att
              samhället inte har lyckats stå emot. Som vi har varit inne på
              tidigare krävs det skolsatsningar och fältassistenter. Det krävs
              satsningar på trygghet. Vi har i budgeten också 2 000 kommunala
              ordningsvakter. Vi satsar en halv miljard på att förstärka kommunernas
              brottsförebyggande arbete. Men återigen: Detta beror på poliskrisen
              och situationen inom Polismyndigheten. Därför är vi angelägna
              om att stoppa vapen och behålla poliser.
            </seg>
          </u>
          <u>
            <seg>
              När det gäller situationen i justitieutskottet har i alla fall
              inte jag medverkat till att ändra motioner eller lägga fram förslag
              i tron att det ska passa ett visst parti. Flera av de förslagen
              har vi drivit i många år. Det kan man se i årets betänkande, med
              hänvisningar till de senaste tre fyra årens tillkännagivanden.
              Några av dem är upprepningar på grund av att vi inte tycker att
              ni och regeringen gör tillräckligt. Det handlar till exempel om
              attacker mot blåljuspersonal och utredning av skärpta straff för
              vapenbrott. Det finns flera förslag, inte minst beträffande det
              hedersrelaterade våldet. Ni säger ju nej till några av våra förslag,
              men där har vi tillkännagivanden. Om Sverigedemokraterna i det
              här fallet ansluter sig till alliansmotioner i de frågor som vi
              har drivit i många år har jag inget problem med det. Men det är
              någonting som de i så fall har fattat beslut om själva. Det är
              inte något som jag aktivt har bett dem om.
            </seg>
          </u>
          <note type="speaker">
            Anf. 22 LINDA SNECKER (V) replik:
          </note>
          <u>
            <seg>
              Herr talman! Roger Haddad svarar inte riktigt på mina frågor.
              Hur ser Liberalernas antirasistiska strategi ut, Roger Haddad?
              Hur arbetar ni som parti för att motverka främlingsfientlighet?
              Hur applicerar du den strategin i justitieutskottet? Det du gör
              nu är att rycka på axlarna och säga att er politik verkade ligga
              väldigt nära SD:s och att de råkade stödja den. Men det är inte
              riktigt det som sker. Det som sker är en positionsförändring av
              hela det politiska fältet, där etablerade partier närmar sig den
              främlingsfientliga kontexten för att det passar dem bra för att
              komma åt makten. Det är farligt när etablerade partier är mer
              intresserade av makt än av politikens innehåll. Då börjar vi närma
              oss en världsordning som är långt ifrån den liberala världsåskådning
              som du verkligen brinner för.
            </seg>
          </u>
          <u>
            <seg>
              Jag vill veta, Roger Haddad: Hur arbetar Liberalerna antirasistiskt
              i justitieutskottet? Jag vill inte att du bara ska rycka på axlarna
              och säga: Oj då, Sverigedemokraterna stöttade vår politik – det
              kan vi inte göra någonting åt.
            </seg>
          </u>
          <note type="speaker">
            Anf. 23 ROGER HADDAD (L) replik:
          </note>
          <u>
            <seg>
              Herr talman! Ett svar på Linda Sneckers fråga kanske är att Sverigedemokraternas
              partiledare Jimmie Åkesson förra året höll ett sommartal där han
              bland annat valde att hoppa på två borgerliga politiker, nämligen
              Annie Lööf och Roger Haddad. Det kan väl åtminstone indikera att
              vi är det parti som tydligast har tagit avstånd från de främlingsfientliga
              delarna i det partiet. Vi har sagt att vi inte under några förhållanden
              ska ge dem indirekt eller direkt inflytande över svensk politik.
            </seg>
          </u>
          <u>
            <seg>
              Om vi sedan vid vårt landsmöte säger oss vilja skärpa straffen
              för vissa sexualbrott, slopa straffrabatten för unga lagöverträdare
              eller ändra den villkorliga frigivningen, vilket vi nu har fattat
              beslut om, är det utformat inom Liberalerna utan hänsyn till andra
              partier.
            </seg>
          </u>
          <note>
            Anf. 24 HELENE PETERSSON i Stockaryd (S) replik:
          </note>
          <u>
            <seg>
              Herr talman! Roger Haddad håller ganska högt tonläge när det
              gäller antalet poliser och att vi behöver fler. Under er tid vid
              regeringsmakten uppfattade i alla fall jag att utbildning var
              er absoluta kärnfråga. Mig veterligen måste väl också Roger Haddad
              vara medveten om att det tar ett antal år att få fram utbildade
              poliser. Ni höll fast vid antalet 20 000, vilket innebar att man
              för att få ekonomin att gå ihop kanske var tvungen att inte anställa
              så många som civilanställda.
            </seg>
          </u>
          <u>
            <seg>
              Vad gjorde Liberalerna under tiden i regeringsställning med tanke
              på framtidsutsikten och framtidsinsikten att man faktiskt behövde
              fler poliser framöver? Vad gjorde ni för att skapa fler utbildningsplatser?
              Tryckte ni på Polismyndigheten, justitieministern och er egen
              utbildningsminister för att skapa fler utbildningsplatser, så
              att vi i framtiden skulle ha fler utbildade poliser?
            </seg>
          </u>
          <note type="speaker">
            Anf. 25 ROGER HADDAD (L) replik:
          </note>
          <u>
            <seg>
              Herr talman! När vi tillträdde 2006 lå g polisens budget på ungefär
              15 miljarder. När vi lämnade regeringsmakten låg den på ungefär
              20 – 21 miljarder. Det skedde en kraftig expansion av polisverksamheten.
              Åren 2009 – 2010 under vår första mandatperiod var det också en
              kraftig utbyggnadstakt inom polisutbildningen. Oavsett om man
              mäter för 2010 eller 2014 hade vi fler poliser per capita än vad
              ni har nu, Helene Petersson. Under er regering och ditt partis
              chefskap över Justitiedepartementet har det blivit färre poliser
              i yttre tjänst. Det är färre poliser, och polisen har kommit längre
              ifrån medborgarna.
            </seg>
          </u>
          <u>
            <seg>
              Du stod här uppe i talarstolen och sa att vi är överens om allting.
              Det är vi inte alls. För ett år sedan när vi stod här och hade
              motsvarande debatt ville vi lägga nästan 900 miljoner på polisen.
              Ni ville lägga 100 miljoner, men det gällde mest avveckling av
              gamla Rikspolisstyrelsen och lite insatser mot illegal cabotageverksamhet.
              Ni har noll trovärdighet i den här frågan, Helene Petersson.
            </seg>
          </u>
          <note>
            Anf. 26 HELENE PETERSSON i Stockaryd (S) replik:
          </note>
          <u>
            <seg>
              Herr talman! Nu låter det som om Liberalerna inte var med på
              överenskommelsen om att omorganisera polisen. Mig veterligen var
              alla partier överens om att det skulle ske.
            </seg>
          </u>
          <u>
            <seg>
              Vi har hela tiden sett att det behövs fler utbildningsplatser.
              Vi har också tillfört resurser.
            </seg>
          </u>
          <u>
            <seg>
              En ny situation är att vi har en arbetsmarknad med oerhört låg
              arbetslöshet. Jag undrar om Roger Haddad är medveten om det. Detta
              innebär att de som arbetar inom Polismyndigheten är väldigt attraktiv
              arbetskraft. Vi har ett väldigt stort jobb att göra med att behålla
              dem, precis som Roger Haddad också har sagt. Då handlar det inte
              bara om löner utan även om arbetsmiljön och olika situationer
              i arbetet.
            </seg>
          </u>
          <u>
            <seg>
              Det gäller också att ha en kunnig poliskår. Därför undrar jag
              varför ni är så starka motståndare till en högskoleutbildning.
              Ska vi få dem som begår brott att också bli fällda för brott gäller
              det att det fungerar på utredningssidan, så att åklagare och domstolar
              har möjlighet att löpa hela linan ut. Jag skulle gärna vilja höra
              en förklaring till varför ni är så starka motståndare till en
              högskoleutbildning.
            </seg>
          </u>
          <note type="speaker">
            Anf. 27 ROGER HADDAD (L) replik:
          </note>
          <u>
            <seg>
              Herr talman! Helene Petersson i Stockaryd växlar och svarar inte
              på frågan om att det är färre poliser under nuvarande regering,
              men det är det som debatten handlar om. Det är större avhopp under
              er regering, Helene Petersson. Det är 1 000 poliser färre än när
              vi satt i regeringsställning, och det har ingenting med polisutbildningen
              att göra. Det är tusentals som söker. Det är mellan 6 000 och
              10 000 sökande. Antalet platser har varit 800, och nu ska det
              utökas. Men det är 400 tomma platser.
            </seg>
          </u>
          <u>
            <seg>
              Detta har ingenting med högskolebehörighet att göra. Ni tänker
              nu slå sönder en av Sveriges mest attraktiva utbildningar. Först
              sänkte ni begåvningstesten förra året. Nu är ni på väg att sänka
              de fysiska kraven för att antas till polisutbildningen. Ni tog
              bort kravet på B-körkort vid ansökan. Ni har vidtagit flera sådana
              åtgärder, vilket i och för sig inte förvånar mig. Jag har jobbat
              med utbildningsfrågor i 15 år. Det har alltid varit socialdemokratisk
              utbildningspolitik att sänka kraven och maxa antalet platser i
              hopp om att man ska lösa det här problemet. Men det löser inte
              problemet. Det kommer bara att få motsatt effekt.
            </seg>
          </u>
          <note type="speaker">
            Anf. 28 ANDREAS CARLSON (KD):
          </note>
          <u>
            <seg>
              Herr talman! Vi har hittills i debatten hört en allians som lägger
              fram många förslag, som är redo att ta över, som också har fört
              regeringen framför sig under mandatperioden med hjälp a v över
              100 tillkännagivanden. I det betänkande som vi debatterar finns
              ytterligare elva.
            </seg>
          </u>
          <u>
            <seg>
              Men det finns några förslag vi inte får igenom, och vi vill trycka
              extra på dessa förslag i kammaren i dag. Därför yrkar jag bifall
              till reserva ­ tion 17 och reservation 20, men vi kristdemokrater
              står givetvis bakom samtliga våra reservationer.
            </seg>
          </u>
          <u>
            <seg>
              Det är bra att regeringen lyssnar på goda förslag och gör det
              riksdagen beslutar, men det vore bättre med en alliansregering
              som kan ta över och ta tag i de stora problem som finns. Jag delar
              den bild som har kommit upp tidigare i debatten i kammaren, nämligen
              att vi inte ska svartmåla och inte heller skönmåla – men vi måste
              se verkligheten som den är.
            </seg>
          </u>
          <u>
            <seg>
              Personrån, sexualbrott, misshandel, bedrägerier, trakasserier
              och hot ökar , enligt Brottsförebyggande rådets trygghetsundersökning.
              Vi ser våldsamma attacker på poliser och polisstationer runt om
              i landet. Förra veckan var det ett mordförsök på poliser i Uppsala
              när en handgranat enligt TT:s källor uppenbart kastades mot poliserna.
              Sju av tio poliser anser att utsattheten ökat bara de senaste
              två åren.
            </seg>
          </u>
          <u>
            <seg>
              För någon vecka sedan blev en familj rånad i sitt eget hem av
              flera pistolbeväpnade gärningsmän. En mamma och ett barn blev
              enligt medieuppgifter fastbundna, och rånarna kunde stjäla två
              bilar. Nyheten flög förbi i flödet som en notis, men jag tror
              att det för bara några år sedan hade blivit stora rubriker. Vi
              ser hur gängkriminalitet och den organiserade brottsligheten breder
              ut sig, och vi får aldrig acceptera detta.
            </seg>
          </u>
          <u>
            <seg>
              Det är bråttom. Om vi ska vända utvecklingen i utanförskapsområden,
              och om vi ska vända utvecklingen med att otryggheten breder ut
              sig i städer, behöver vi snabbt fler poliser på plats.
            </seg>
          </u>
          <u>
            <seg>
              Vi kristdemokrater har föreslagit 10 000 fler poliser, och vi
              har också föreslagit att kommuner ska ges möjligheter att medfinansiera
              polistjänster. Dessa ska få en något kortare utbildning med mer
              praktik och knytas till lokalpolisområdena. 1,6 miljarder kronor
              lägger kommunerna på bevakningstjänster. I Västra Götaland och
              i Örebro län har kostnaderna ökat med närmare 50 procent sedan
              2014. Det är dramatiska siffror, och det grundar sig i att regeringen
              inte har satsat tillräckligt på polisen i rätt tid.
            </seg>
          </u>
          <u>
            <seg>
              För tre år sedan sa dåvarande inrikesministern enligt Svenska
              Dagbladet att 19 000 eller 20 000 poliser inte spelar någon roll.
              Det är klart att regeringens nonchalanta inställning då spelar
              roll i dag. Ett ökat antal poliser var inte en prioriterad fråga.
              I stället kritiserades vi som ville ha fler poliser för att spela
              sifferbingo.
            </seg>
          </u>
          <u>
            <seg>
              Antalet poliser sjunker under denna regering. Nu får i stället
              kommunerna gå in och täcka upp genom att anställa väktare och
              ordningsvakter, som i mångt och mycket får ersätta poliser. Det
              är bra att kommunerna agerar, men väktare ska inte göra polisers
              arbete. Det handlar om att få ut poliser på gator och torg så
              att de är närvarande i sina lokala områden på lång sikt.
            </seg>
          </u>
          <u>
            <seg>
              I min egen hemkommun Mullsjö har områdespoliserna tvingats flytta,
              trots att det är otryggt och trots att skolpersonal berättar att
              de behöver poliser de kan samarbeta med – men det är resursbrist.
              Vi vet att områdes ­ poliser på flera håll flyttas från mindre
              kommuner till större. Vi vet att när polisen har genomfört en
              lyckad insats, till exempel nyligen i Biskops ­ gården, måste
              de snart lämna området eftersom det brinner mer någon an ­ nanstans.
              Då skapas ett vakuum där ny kriminalitet kan uppstå. Så får det
              inte vara, herr talman.
            </seg>
          </u>
          <u>
            <seg>
              Det behövs fler poliser, men det räcker inte som lösning på problemen
              inom svensk polis. Den stora utmaningen är att få de m som i dag
              arbetar som poliser att stanna kvar i yrket. Många poliser känner
              stor frustration och otillräcklighet i en allt tuffare arbetsmiljö.
            </seg>
          </u>
          <u>
            <seg>
              Vi hörde Ma ts Pertofts inlägg tidigare i debatten. Han sa att
              det är medierna som svartmålar arbetstrycket inom polisen. Jag
              har inte varit med på så många polispass att jag kan säga hur
              det ser ut varje vecka, men de gånger jag har varit med – och
              jag åker återkommande med på hela pass – har jag vid flera tillfällen
              sett hur poliser får lämna matlådan i mikron och sticka ut på
              ett larm. De hinner inte äta. Jag satt en gång på en hamburgerrestaurang,
              och jag började äta mina pommes – jag brukar ta dem först – men
              poliserna sa åt mig att ta burgaren först eftersom man inte vet
              om man hinner käka upp den. Mycket riktigt; när jag hade tagit
              ett par tuggor var vi tvungna att dra därifrån.
            </seg>
          </u>
          <u>
            <seg>
              Det är inte medierna som berättar om arbetstrycket inom polisen
              för mig , utan det är poliserna själva. Jag ser det i deras egen
              vardag när jag är med ute på pass. Det är ett otroligt arbetstryck,
              det är en tuff arbetsmiljö och det är en ohållbar arbetssituation.
              Därför måste arbetssituationen för poliserna förbättras och attraktiviteten
              för yrket höjas så att inte fler poliser väljer att sluta.
            </seg>
          </u>
          <u>
            <seg>
              Här finns inga genvägar. Kristdemokraterna föreslår därför en
              särskild lönesatsning. De medel som avsätts i vår budget skulle
              räcka till en löneökning på 4 000 – 5 000 kronor per månad för
              poliser i yttre tjänst. Det skulle också finnas en möjlighet till
              höjd ob-ersättning.
            </seg>
          </u>
          <u>
            <seg>
              De strukturella problemen inom Polismyndigheten behöver åtgärdas.
              Här har Kristdemokraterna tidigare föreslagit att rikspolischefen
              ska ersättas med en chef med polisiär erfarenhet. Det behövs samtidigt
              en bred satsning på ledarskap inom Polismyndigheten. Därför föreslår
              vi att ett nytt organ inom polisen inrättas, ett polisens forskningsinstitut.
              Polisnära forskning är avgörande för att mäta effekterna av olika
              polisiära taktiker och tillvägagångssätt och att utveckla arbetsmetoder.
              Här har vi flera förslag.
            </seg>
          </u>
          <u>
            <seg>
              Vi vill att polisen ska få tillgång till fler alternativa vapen,
              så att skarp ­ laddad pistol inte är det närmaste steget från
              pepparsprej. Vi vill att polisen ska få utföra kameraövervakning
              utan att söka tillstånd. I stället ska det finnas anmälningsplikt
              så att det snabbt går att få ut kameror. Kroppsburna kameror har
              nämnts i debatten. Det är något som vi också ser som ett vik ­
              tigt redskap i polisens arbete. Men det finns mer saker att göra.
              Därför behöver den polisnära forskningen stärkas.
            </seg>
          </u>
          <u>
            <seg>
              Herr talman! Brottsligheten måste mötas med både kortsiktiga
              och långsiktiga åtgärder. Snabba insatser krävs exempelvis genom
              lokal polisverksamhet, som jag har talat om. Det behövs samarbete
              mellan polis, skola och socialtjänst. När det gäller unga människor
              behöver samarbetet stärkas med civilsamhället och föräldrarna.
            </seg>
          </u>
          <u>
            <seg>
              Det långsiktiga arbetet handlar om förebyggande insatser. De
              är av största vikt och något vi kristdemokrater återkommande trycker
              på.
            </seg>
          </u>
          <u>
            <seg>
              Det är därför Kristdemokraterna lägger fram offensiva förslag
              för att satsa på skolor i utanförskapsområden. Vi satsar 1 ½ miljard
              per år i vår budget på ett annat utgiftsområde för att vända utvecklingen
              i skolor i utanförskapsområden. Det är pengar till fler lärare
              och fler speciallärare. Vi vill också göra det möjligt att lägga
              ned dåliga skolor, men innan dess vill vi ha nationella expertteam
              som kan gå ut och tillfälligt ta över kontrollen för att hjälpa
              till och avlasta en redan tungt belastad personal för att vända
              utvecklingen.
            </seg>
          </u>
          <u>
            <seg>
              Vi vill också att polisens samarbete med skolor ska förbättras
              och att det ska finnas områdespoliser lokalt knutna just till
              den skola de ska arbeta nära och även på skolan i samarbete med
              skolpersonal och socialtjänst.
            </seg>
          </u>
          <u>
            <seg>
              Vi måste också stötta de vuxna så att de är närvarande och delaktiga
              i de ungas liv. Här kommer Kristdemokraternas familjepolitik in.
              En familjepolitik som stöttar föräldrar, stöttar dem som har ansvaret
              för barnuppfostran, är en viktig del i det brottsförebyggande
              arbetet.
            </seg>
          </u>
          <u>
            <seg>
              Poliser har vi debatterat mycket i kammaren. Det är en otroligt
              viktig satsning för att vända utvecklingen. Det måste finnas ett
              bredare perspektiv med ett helhetsgrepp. Då är satsningar på skola,
              socialtjänst, civilsamhälle och föräldrar bärande delar i arbetet.
            </seg>
          </u>
          <note>
            (Applåder)
          </note>
          <note type="speaker">
            Anf. 29 MATS PERTOFT (MP) replik:
          </note>
          <u>
            <seg>
              Herr talman! Andreas Carlson hänvisade till att jag tog upp risken
              för svartmålning av polisen i medier och i politiken. Det var
              i ett sammanhang där jag tog upp hur det har gått i lärarfrågan.
            </seg>
          </u>
          <u>
            <seg>
              Det är inte helt obekant att vi här i Sverige länge har dragits
              med problem att rekrytera personer till lärarutbildningen. Det
              har varit så under lång tid. Från min sida var det helt seriöst.
              Det handlade inte så mycket om partipolitik, utan jag är allvarligt
              oroad över en situation där vi inte får tillräckligt många sökande
              till polisutbildningen.
            </seg>
          </u>
          <u>
            <seg>
              Därför reagerar jag mot att Andreas Carlson raljerar lite grann
              och menar att det är svåra arbetsförhållanden. Jag håller med
              Andreas Carlson om att det är svåra arbetsförhållanden. Jag håller
              med om att vi behöver fler poliser. Det finns nog inget parti
              här i salen som inte vill det. Vi kan dividera om hur många miljarder
              vi ska lägga på detta, men det är viktigt att det faktiskt går
              fram till svenska folket att vi är oroade över situationen och
              att vi gemensamt vill öka antalet poliser.
            </seg>
          </u>
          <u>
            <seg>
              Men det är också viktigt att vi ser att det finns risk för svartmålning
              som kan hejda folk från att söka till polisutbildningen och att
              vi där måste vara nyanserade och inte alltför raljerande. Jag
              upplever att Andreas Carlson i sitt anförande här raljerade över
              min oro över detta. Jag tror att det vore bra om vi kunde dela
              denna oro.
            </seg>
          </u>
          <note type="speaker">
            Anf. 30 ANDREAS CARLSON (KD) replik:
          </note>
          <u>
            <seg>
              Fru talman! Jag tackar för Mats Pertofts klarläggande. Det är
              klart att jag är orolig, men jag är snarare orolig för den verklighet
              som poliser – många gånger i yttre tjänst – beskriver. Jag tror
              att om vi som politiker inte tar på allvar den oro som de känner
              för att hinna med sitt arbete riskerar vi att i deras ögon göra
              en skönmålning av verkligheten. Det är det här som är balansgången
              som vi har diskuterat tidigare i den här debatten – vad är svartmålning,
              och vad är skönmålning?
            </seg>
          </u>
          <u>
            <seg>
              Givetvis ska vi inte spä på detta och måla den verklighet som
              redan i dag är bekymmersam i ännu mörkare färger. Jag delar Mats
              Pertofts oro att en politisk debatt kan leda till det. Men om
              vi inte tar den här situationen på allvar, om vi inte tar situationen
              att så många poliser slutar på allvar, finns det risk att de får
              en ännu värre arbetssituation – och då tror jag att det snarare
              är den debatt som många poliser som jobbar i yttre tjänst är involverade
              i som riskerar att skrämma bort folk från yrket än att vi som
              politiker inte tar deras oro på allvar.
            </seg>
          </u>
          <u>
            <seg>
              Det är därför vi måste höja lönerna, framför allt för poliser
              i yttre tjänst. Vi måste förbättra arbetsvillkoren, och vi måste
              snabbt se till att de får fler kollegor för att vända utvecklingen
              – framför allt den som handlar om hur de har det i sin arbetssituation,
              inte om hur den arbetssituationen beskrivs. Vi måste gå till roten
              med problemet och förstärka så att lönerna höjs, arbetsvillkoren
              förbättras och de får fler kollegor. Det är min ingång i den debatten.
            </seg>
          </u>
          <note type="speaker">
            Anf. 31 MATS PERTOFT (MP) replik:
          </note>
          <u>
            <seg>
              Fru talman! Vi kan vara överens om att arbetsvillkoren måste
              bli bättre. Det är därför regeringen har lagt ett uppdrag om att
              se över detta.
            </seg>
          </u>
          <u>
            <seg>
              Andreas Carlson vill gärna direktstyra pengar till högre löner
              och lova det redan nu. Jag avstår och låter hellre parterna sköta
              det, men jag vill se till att Polismyndigheten har resurser.
            </seg>
          </u>
          <u>
            <seg>
              Det viktiga, det jag reagerade mot, var insinuationen att jag
              inte tar polisernas arbetssituation som den är nu på allvar. Jag
              vet hur det ser ut. Jag har också varit ute hos polisen och hört
              dessa kommentarer och beskrivningar. Jag respekterar dem som i
              dag tjänstgör som poliser väldigt högt. De arbetar ofta under
              svåra förhållanden. Det ska vi ha största respekt för. Men vi
              ska också se till att lyfta fram hur viktigt det är med polisen.
              Vi ska ge poliser respekt, lyfta fram arbetet och hoppas att så
              många som möjligt söker till den utbildningen.
            </seg>
          </u>
          <u>
            <seg>
              Jag tror inte att polisen gagnas av att vi anklagar varandra
              för att inte mena allvar i det vi säger. Om de kände att vi i
              politiken i Sverige gemensamt vill att vi får flera poliser, respekterar
              polisyrket och vill förbättra deras arbetsförhållanden , om än
              på olika sät t, vore det någonting som skulle gynna utvecklingen
              – d etta i stället för att vi försöker övertrumfa varandra på
              olika punkter och slå ned på varandra med mer eller mindre framgrävda
              eller sökta motsättningar.
            </seg>
          </u>
          <u>
            <seg>
              Jag har inga avsikter att mörka arbetsförhållandena. Däremot
              har jag för avsikt att försöka uppmana så många som möjligt att
              söka till utbildningen.
            </seg>
          </u>
          <note type="speaker">
            Anf. 32 ANDREAS CARLSON (KD) replik:
          </note>
          <u>
            <seg>
              Fru talman! Jag respekterar dig, Mats Pertoft. Det jag menade
              med en del av det citatet var att om man beskriver det som att
              medierna svartmålar beskrivningen tror jag att man missar att
              många poliser i det läget skulle känna att här är det några som
              skönmålar beskrivningen. Det är den balansgången som vi återkommer
              till.
            </seg>
          </u>
          <u>
            <seg>
              När det gäller att det är viktigt att visa respekt för de poliser
              som arbetar, som kämpar hårt och på det sättet faktiskt försvarar
              vår trygghet med sina enorma insatser tycker vi att det är viktigt
              att visa dem respekt också genom att ha en riktad lönesatsning.
              När jag träffar poliser och Polisförbundet och frågar vad som
              är den viktigaste satsningen för att förbättra arbetsvillkoren
              är det ingen som inte sätter höjda löner överst.
            </seg>
          </u>
          <u>
            <seg>
              Det är därför det är så viktigt för Kristdemokraterna att ha
              en riktad lönesatsning. Varför det? Det är ju arbetsmarknadens
              parter som ska lösa detta. Ja, men vilka är arbetsmarknadens parter?
              Staten är en part. Vi är en part. Vi ska inte gå in på detaljnivå
              och säga exakt hur ob-ersättningarna ska förbättras, men vi har
              ett ansvar att se till att det finns riktade resurser för att
              möjliggöra en kraftfull satsning på höjda löner när det är staten
              som är en av parterna. Det är därför Kristdemokraterna driver
              att vi ska ha en riktad lönesatsning som träffar framför allt
              poliser i yttre tjänst. Vi har talat om en höjning i storleksordningen
              4 000–5 000 kronor i månaden.
            </seg>
          </u>
          <note type="speaker">
            Anf. 33 Justitie- och inrikesminister MORGAN JOHANSSON (S):
          </note>
          <u>
            <seg>
              Fru talman! Först ett tack till utskottet för en välvillig behandling
              av regeringens förslag i den här delen. Det är kanske inte så
              konstigt med tanke på att vi nu går fram med, som många har pekat
              på, historiskt stora satsningar på rättsväsendet i allmänhet och
              särskilt på polisen.
            </seg>
          </u>
          <u>
            <seg>
              Jag har nu suttit i riksdagen i snart 20 år. Aldrig tidigare
              har någon regering, oavsett partifärg, föreslagit större satsningar
              på polisen från ett år till ett annat – 2 miljarder kronor mer
              från 2017 till 2018. De kommande åren kommer vi dessutom att fortsätta
              trappa upp anslaget ytterligare. Sammanlagt för 2018–2020 handlar
              det om 7,1 miljarder kronor.
            </seg>
          </u>
          <u>
            <seg>
              Det här, fru talman, kan vi göra eftersom vi under de här tre
              åren har vänt det stora underskott som vi ärvde av den gamla regeringen
              till ett överskott i statsfinanserna. När vi nu har fått ordning
              på ekonomin är brottsbekämpning ett av de områden som vi prioriterar
              allra högst. Vi lägger inte våra pengar på stora skattesänkningar.
              Vi lägger dem i stället på offentlig verksamhet såsom rättsväsendet.
              De pengarna har vi nu att fördela.
            </seg>
          </u>
          <u>
            <seg>
              Och dessa resurser behövs. Det är två stora teman som just nu
              dominerar den kriminalpolitiska debatten. Det ena är organiserad
              kriminalitet. Det andra är mäns våld mot kvinnor, där sexualbrotten
              är en del. Jag ska säga några ord om båda dessa teman.
            </seg>
          </u>
          <u>
            <seg>
              Först gäller det den organiserade kriminaliteten. Det finns i
              dag ingen viktigare kriminalpolitisk uppgift än att knäcka den
              organiserade brottsligheten. Den har fått växa sig stark i över
              20 års tid. Vi har sett en tillväxt när det gäller så gott som
              alla brott som kan knytas till den organiserade kriminaliteten
              – narkotikabrott, utpressning, misshandel, olaga hot, övergrepp
              i rättssak, våld och hot mot tjänsteman, skjutningar på öppen
              gata.
            </seg>
          </u>
          <u>
            <seg>
              Det här finns i hela Sverige, men utvecklingen är särskilt allvarlig
              i de utsatta områdena. Det finns områden där de kriminella tror
              att det är de som bestämmer och där de angriper polis, ambulans
              och brandkår när dessa kommer för att hjälpa.
            </seg>
          </u>
          <u>
            <seg>
              Detta är helt oacceptabelt, och jag är förbaskat trött på det.
              Svensk lag gäller överallt, och jag kommer aldrig att acceptera
              att det springer omkring individer i de här områdena som tror
              att de äger de kvarteren.
            </seg>
          </u>
          <u>
            <seg>
              Om detta får fortsätta blir det systemhotande. Då kommer människor
              i allt högre utsträckning att dra sig för att anmäla brott, vittna
              om vad de sett och medverka i rättsprocessen. Då är vi snart inte
              längre en rättsstat, utan då har vi släppt fram en ordning där
              den starke kan ta för sig på den svages bekostnad.
            </seg>
          </u>
          <u>
            <seg>
              Min uppfattning, fru talman, är att svensk polis och svenskt
              rättsväsen ska ha den bemanning, den utrustning, de verktyg och
              de lagar som behövs för att en gång för alla rycka upp den organiserade
              kriminaliteten med rötterna. Vi måste sätta hårt mot hårt mot
              dessa kriminella gäng.
            </seg>
          </u>
          <u>
            <seg>
              Kampen mot den organiserade kriminaliteten måste vara kompromisslös,
              för om vi inte kväser detta i tid kommer det snart att gå oss
              ur händerna. Därför rullar vi ut ett åtgärdsprogram som har innehållit
              en hel del straffskärpningar under perioden. Vi har skärpt straffen
              för de grova våldsbrotten: grovt olaga hot, grov misshandel, grov
              utpressning, grovt rån och de grövsta narkotikabrotten. Vi har
              gjort det lättare att gå på pengarna och beslagta tillgångar som
              kriminella har tillgodogjort sig genom brott. Vi har gjort det
              möjligt att fälla en gängledare för de brott hans gängmedlemmar
              har begått.
            </seg>
          </u>
          <u>
            <seg>
              Nästa år kommer dessutom skärpta straff för grovt vapenbrott,
              som riksdagen nyss har behandlat lagstiftning om, och då får vi
              också häktningspresumtion och hemliga tvångsmedel för dem som
              misstänks för grovt vapenbrott. Går du hemifrån med ett skarpladdat
              vapen riskerar du att inte få komma hem igen på två år, för då
              häktas du i väntan på rättegång. Vi måste få bort vapnen från
              gatorna.
            </seg>
          </u>
          <u>
            <seg>
              Och vi satsar på kameraövervakning. Just nu sitter det fler kameror
              uppe än någonsin tidigare i Sverige. Här i Stockholm har vi det
              i Husby, Rinkeby och Tensta, och i Ronna i Södertälje sattes det
              upp i höstas. Vi har det runt Sevedsplan i Malmö, och jag såg
              att det nu är på väg i Gottsunda i Uppsala och på flera andra
              ställen.
            </seg>
          </u>
          <u>
            <seg>
              Vi kommer under våren att gå till riksdagen med ett lagförslag
              som ökar möjligheterna till kameraövervakning på brottsutsatta
              platser ytterligare. Samtidigt måste vi vidareutveckla de hemliga
              tvångsmedlen. Vi måste hålla jämna steg med den tekniska utvecklingen
              och med brottsutvecklingen, och därför måste vi till exempel ha
              möjlighet till hemlig dataavläsning.
            </seg>
          </u>
          <u>
            <seg>
              Vi utvecklar alltså polisens verktyg, men det hjälper ju inte
              om man inte har tillräcklig bemanning. Därför genomför vi nu en
              stor expansion av polisorganisationen. Vi har fördubblat intagningen
              till polisutbildningen, från 600–700 per år, som det var under
              den förra borgerliga regeringen, till över 1 300 i år.
            </seg>
          </u>
          <u>
            <seg>
              Vi kommer att fortsätta med detta och dessutom starta två nya
              polisutbildningar, en i Malmö och en i Västsverige, så att vi
              om några år, till 2024, har ökat antalet polisanställda med 10
              000. För att nå dit tror jag att vi kommer att behöva öka antalet
              polisstudenter ytterligare kommande år, kanske uppemot 2 000 per
              år, som Helene Petersson nämnde i sitt tidigare inlägg – 1 000
              per intag.
            </seg>
          </u>
          <u>
            <seg>
              Glädjande nog kan jag konstatera att det finns väldigt många
              ungdomar som vill bli poliser – nästan 10 000 sökte nu i den senaste
              omgången, vilket var en ökning i förhållande till tidigare. Allt
              fler ungdomar vill bli poliser. För att svara på den fråga om
              krav som kom upp här tidigare vill jag säga: Ingen kommer att
              godkännas som polis utan att klara fyskraven eller utan att ha
              körkort. Så sprid inte den bilden vidare! Ingen kommer att godkännas
              utan att klara kraven.
            </seg>
          </u>
          <u>
            <seg>
              För att klara den expansion som vi nu gör i polisverksamheten
              måste, som många har varit inne på, attraktiviteten i polisyrket
              höjas ytterligare. Vi måste se till att behålla dem som är poliser.
              Jag har många gånger sagt att den tiden är förbi när man utbildade
              en polis och sedan kunde räkna med att han eller hon skulle förbli
              det hela livet. Så är det inte längre. Den privata sektorn rycker
              i poliserna, kanske särskilt nu när arbetsmarknaden är så ljus
              och arbetslösheten är så låg som den är och det finns brister
              på många andra ställen.
            </seg>
          </u>
          <u>
            <seg>
              Det blir då ännu viktigare att vi som statlig arbetsgivare förstår
              att vi som alla andra arbetsgivare konkurrerar på arbetsmarknaden
              om den bästa kompetensen. Därför måste vi ha arbetsvillkor som
              gör att poliserna stannar. För de vill stanna och brinner för
              uppgiften – de har ju valt detta – men de måste få rätt förutsättningar
              och bättre villkor.
            </seg>
          </u>
          <u>
            <seg>
              Lönefrågan är förstås en del i detta, och just nu sitter Polismyndigheten
              och Polisförbundet i förhandlingar om de kommande årens löner.
              Jag är säker på att de som parter kommer att ta ansvar för detta
              på ett bra sätt. Lönerna måste upp, men det är parterna som ansvarar
              för lönebildningen, inte riksdagen eller regeringen.
            </seg>
          </u>
          <u>
            <seg>
              Fru talman! Om vi ska rycka upp den organiserade brottsligheten
              med rötterna måste vi bura in de mest brottsaktiva individerna
              – ja. Men vi måste också bryta nyrekryteringen till de kriminella
              gängen.
            </seg>
          </u>
          <u>
            <seg>
              Den yrkesgrupp jag har pratat mest med genom åren har varit poliser
              som jobbar på fältet. De säger nästan alltid tre saker: Ja, vi
              måste bli fler. Ja, vi måste få bättre verktyg. Men de säger också:
              Tänk på att det inte bara handlar om oss! Om detta ska fungera
              måste också det omgivande samhället fungera.
            </seg>
          </u>
          <u>
            <seg>
              Om man ska vända en negativ utveckling måste också skolan fungera,
              och det måste finnas en socialtjänst som har goda resurser och
              som kan agera. Det måste finnas en fritidsverksamhet som får barnen
              att utvecklas, även om det kanske inte alltid ser så bra ut hemma,
              i familjen. Det måste finnas eldsjälar i Organisationssverige
              – inom idrotten och kulturen – som kan bidra till att leda ungdomar
              som är på väg åt fel håll i en annan riktning. Det är därför vi
              alltid säger: Vi måste bekämpa brotten, men vi måste också bekämpa
              brottens orsaker. Detta blir naturligtvis mycket lättare om Sveriges
              ungdomar kan känna framtidstro, och då blir möjligheten att få
              jobb helt avgörande.
            </seg>
          </u>
          <u>
            <seg>
              Jag minns när vi för några år sedan avvecklade de dyra subventioner
              för ungdomar på arbetsmarknaden som den förra regeringen införde
              och i stället inriktade stödet till de ungdomar som verkligen
              behöver hjälp att komma in på arbetsmarknaden. Jag minns hur oppositionen
              protesterade i himmelens sky och sa att nu skulle ungdomsarbetslösheten
              skena i väg. Och så blev det precis tvärtom.
            </seg>
          </u>
          <u>
            <seg>
              Häromdagen kunde Arbetsförmedlingen konstatera att vi nu har
              den lägsta ungdomsarbetslösheten på många, många år. Vi får gå
              över tio år tillbaka för att hitta lägre siffror. Och vi klarar
              90-dagarsgarantin, det vill säga att alla unga som är arbetslösa
              erbjuds jobb, utbildning eller praktik inom 90 dagar. Det trodde
              många var omöjligt, men det klarar vi nu. Det är en fantastisk
              framgång som jag tycker att vi alla borde glädja oss åt.
            </seg>
          </u>
          <u>
            <seg>
              Detta är enormt viktigt för att kunna förebygga brott. När ungdomar
              kan känna framtidstro och se att de har ljusa framtidsutsikter
              och att det finns en möjlighet för dem att få jobb minskar också
              risken för att en del av dem hamnar i missbruk eller kriminalitet.
            </seg>
          </u>
          <u>
            <seg>
              Så än en gång: Att knäcka den organiserade kriminaliteten handlar
              ytterst om att värna rättsstaten. Och vi kan göra detta om vi
              bestämmer oss för det och om vi både förebygger och bekämpar kriminalitet.
              Staten är i grunden alltid starkare än gängen.
            </seg>
          </u>
          <u>
            <seg>
              Så långt den organiserade brottsligheten, men det finns också
              ett annat stort kriminalpolitiskt tema, som blivit än starkare
              den senaste tiden. Det är mäns våld mot kvinnor, där sexualbrotten
              är en del. Vi har den pågående metoo-kampanjen, där vi sett avslöjanden
              på område efter område. Det började med filmbranschen, sedan den
              bredare kultursektorn, politiken, räddningstjänsten, restaurangbranschen
              – det finns knappt någon bransch nu som inte har motsvarande upprop.
            </seg>
          </u>
          <u>
            <seg>
              För några veckor sedan såg vi ett upprop inom juridiken under
              rubriken ”Med vilken rätt?” Då var det 4 445 kvinnor i juristbranschen
              som protesterade mot sexism, trakasserier och allmänt svinaktigt
              beteende från män i branschen – 4 445! Och det var ändå bara första
              dagen – uppropet växte sedan efter några dagar.
            </seg>
          </u>
          <u>
            <seg>
              Detta skakar om. Och det är bra. Framför allt visar det på ett
              existerande och växande samhällsproblem. Detta bekräftades för
              några veckor sedan av Brottsförebyggande rådet, som kunde visa
              att andelen kvinnor som uppger att de utsatts för sexuella övergrepp
              av olika slag har ökat kraftigt på senare år. Och det är en så
              kraftig ökning, fru talman, att den inte kan förklaras på något
              annat sätt än att det är en faktisk ökning.
            </seg>
          </u>
          <u>
            <seg>
              Det som händer nu är att locket lyfts av, och vi får se det som
              vi kanske alla visste fanns, mer eller mindre, men som vi inte
              pratade om. Nu kan vi prata om det, tack vare att alla dessa kvinnor
              har brutit isen. Och när man måste prata om en sak kan man inte
              längre blunda. Då måste man agera. Naturligtvis måste vi veta
              mer om vad som sker.
            </seg>
          </u>
          <u>
            <seg>
              I denna debatt ser jag att en del är närmast besatta av etnicitet,
              det vill säga att man till varje pris ska peka ut än den ena och
              än den andra folkgruppen som mer skyldig än andra.
            </seg>
          </u>
          <u>
            <seg>
              I likhet med vad Linda Snecker sa tidigare menar jag att metoo-uppropen
              mer än något annat visar att detta är ett problem som finns i
              hela samhället, i alla sektorer och i alla samhällsklasser. Det
              finns i förorten – ja – men det finns kanske också på advokatbyrån
              på fina gatan. Det finns kanske rent av i Svenska Akademien också.
            </seg>
          </u>
          <u>
            <seg>
              Naturligtvis måste vi veta mer om utvecklingen. Därför kommer
              vi att ge Brottsförebyggande rådet i uppdrag att fördjupa analysen
              när det gäller sexualbrotten för att kunna svara på frågorna om
              orsakerna. Men det är en förutsättningslös analys som man ska
              göra, och vi ska som politiker inte leda Brottsförebyggande rådet
              i den ena eller andra riktningen. Man måste göra en förutsättningslös
              analys.
            </seg>
          </u>
          <u>
            <seg>
              Det räcker förstås inte att bara analysera. Vi måste samtidigt
              agera. Just denna månad, i december 2017, går vi i mål med en
              rad lagstiftningsprojekt som syftar just till att bekämpa mäns
              våld mot kvinnor.
            </seg>
          </u>
          <u>
            <seg>
              Förra veckan föreslog vi att det ska bli lättare att belägga
              den som har kontaktförbud, men som inte följer kontaktförbudet,
              med fotboja. I morgon kommer ytterligare lagförslag som syftar
              till att bekämpa människohandel och trafficking. Nästa vecka har
              vi ytterligare ett paket. Och strax före jul kommer vi att gå
              till Lagrådet med den stora reformeringen av sexualbrottslagstiftningen
              med en samtyckesreglering, med skärpta straff i en del avseenden
              och med bättre stöd till brottsoffer.
            </seg>
          </u>
          <u>
            <seg>
              Det är inte en slump att vi kommer att kunna leverera så mycket
              just nu. Detta är lagstiftningsprojekt som vi i allt väsentligt
              startade när vi tillträdde för tre år sedan och som nu är färdiga.
              Vi startade dem en gång eftersom vi visste att mäns våld mot kvinnor
              och bristande respekt för den sexuella integriteten är ett av
              våra stora samhällsproblem. Vi hoppas att få brett stöd för de
              lagförslag som vi nu överlämnar till riksdagen.
            </seg>
          </u>
          <u>
            <seg>
              Fru talman! Avslutningsvis: Lagar i all ära. Men om vi ska lyckas
              med detta på riktigt måste vi också vara beredda att ta en djupare
              diskussion om det mer allmänna förhållningssättet mellan kvinnor
              och män. En sak förenar så gott som alla förövare när det gäller
              dessa brott, och det är så gott som alla förövare är män. Det
              är uppenbart att om mäns våld mot kvinnor ska upphöra är det männen
              som måste förändras.
            </seg>
          </u>
          <u>
            <seg>
              Men det är värre än så, vilket också alla vet. Män begår inte
              bara så gott som alla brott mot kvinnor. Män begår också så gott
              som alla brott mot andra män. Kort och gott begår män så gott
              som alla brott, åtminstone om vi talar om den grövre brottsligheten.
              Det räcker att man tittar på hur det ser ut på anstalterna och
              vilka som sitter där.
            </seg>
          </u>
          <u>
            <seg>
              Innan män protesterar på temat att alla män inte begår brott
              – jag vet också att det är så – måste vi nog trots allt ändå ta
              till oss att det ser ut på det sättet. Vi kan inte komma ifrån
              att det är någonting som inte är helt friskt , helt enkelt. Vi
              måste kanske också se till att rannsaka oss själva – vilka förväntningar
              vi har på varandra och också på oss själva och hur vi lär oss
              att vara.
            </seg>
          </u>
          <u>
            <seg>
              Detta är en mycket större och djupare diskussion. Men i bästa
              fall kan denna flodvåg av berättelser som nu väller fram leda
              till inte bara att vi plötsligt har fått ett språk för att tala
              om sådant som vi inte har talat om tidigare, utan kanske också
              till att vi börjar identifiera lösningar.
            </seg>
          </u>
          <u>
            <seg>
              Fru talman! Den organiserade brottsligheten och mäns våld mot
              kvinnor är de två stora teman som dominerar kriminalpolitiken
              just nu. Den budget som vi nu behandlar och de lagförslag som
              nu kommer ger en bra grund för att kunna bekämpa båda.
            </seg>
          </u>
          <note>
            (Applåder)
          </note>
          <note type="speaker">
            Anf. 34 JOHAN HEDIN (C) replik:
          </note>
          <u>
            <seg>
              Fru talman! Det finns mycket att oroa sig för när det gäller
              brottsutvecklingen i Sverige. Den långsiktiga trenden har varit
              solklart positiv. Under de senaste 20 åren har det mesta blivit
              bättre. Det är några saker som har brutit den trenden. Det är
              gängvåldets utveckling, det är bedrägerierna , som har ökat lavinartat
              , och det är sexualbrotten , som har ökat och fortsätter att öka.
            </seg>
          </u>
          <u>
            <seg>
              Men jag tror att det också finns en risk för att det byggs upp
              en skuld och att denna statistik inte visar hela bilden och att
              vi snart kommer att se en ganska kraftig vändning nedåt. Det beror
              på att när polisen har så knapphändiga möjligheter att arbeta
              tvingas man prioritera ganska hårt. Först i ledet kommer ingripandeverksamheten.
              När vi ringer 112 måste polisen rycka ut för att rädda liv. I
              nästa steg ska polisen utreda de brott som har blivit begångna.
              När man har klarat av det också kan man ägna sig åt brottsförebyggande
              verksamhet.
            </seg>
          </u>
          <u>
            <seg>
              Vi har i dag en situation där polisen inte ens klarar av att
              åka på alla larm som rings in. Vi ser hur utredningar läggs på
              hög. Då är det brottspreventionen som får stryka på foten. Det
              finns en risk i detta. Jag blir lite fundersam över varför man
              har varit så saktfärdig med att försöka komma till rätta med detta.
            </seg>
          </u>
          <u>
            <seg>
              Min partiledare, Annie Lööf, markerade detta redan i sitt jultal
              2015. Det kommer ett nytt jultal på tisdag, så kolla in det. I
              jultalet aviserades stora resurstillskott till polisen, eftersom
              vi såg att detta var någonting som höll på att gå åt pipan helt
              enkelt.
            </seg>
          </u>
          <u>
            <seg>
              Nu satsar regeringen. Visserligen satsar man inte lika mycket
              som Centerpartiet och Alliansen, men man satsar. Det är bra. Men
              min fråga är: Varför tog det så lång tid?
            </seg>
          </u>
          <note type="speaker">
            Anf. 35 Justitie- och inrikesminister MORGAN JOHANSSON (S) replik:
          </note>
          <u>
            <seg>
              Fru talman! Det korta svaret är att vi först var tvungna att
              ta hand om budgetunderskottet. Vi ärvde ett budgetunderskott på
              60 miljarder från den förra regeringen. Därför kunde vi faktiskt
              inte genomföra så stora satsningar på i stort sett några områden.
              Vi var tvungna att föra en mycket stram finanspolitik både 2015
              och stora delar av 2016 för att klara av detta.
            </seg>
          </u>
          <u>
            <seg>
              Fru talman! Man kan inte, hur behjärtansvärda ändamål det än
              är fråga om, fortsätta att låna sig fram på det sätt som den gamla
              regeringen dessvärre gjorde. Man måste se till att vårda sina
              statsfinanser.
            </seg>
          </u>
          <u>
            <seg>
              När man har pengar i kassan, då använder man dem. Det är det
              som vi nu gör. Detta är den största satsningen från ett år till
              ett annat, 2017–2018, med 2 miljarder till. Något liknande har
              v i inte sett under de senaste 20 åren.
            </seg>
          </u>
          <u>
            <seg>
              Ett eftersläpande problem, som har diskuterats tidigare i debatten,
              är att ni utbildade så få. År 2014 tog ni in 689 polisstudenter.
              Det är inte svårt att se pensionsavgångarna framöver. Det är bara
              att titta på demografin i poliskåren. Då vet vi att mellan 400
              och 500 poliser går i pension per år. Tar man då in bara 689 polisstudenter
              när 400–500 poliser går i pension är marginalen alldeles för liten.
              En del av de poliser som är verksamma kanske vill göra någonting
              annat, särskilt när arbetsmarknaden är mycket stark och många
              rycker i dem från olika håll.
            </seg>
          </u>
          <u>
            <seg>
              Förklaringen i korta drag till att vi gör denna satsning nu är
              att det nu finns gott om pengar i kassan. Det gjorde det dessvärre
              inte när vi tillträdde 2014. När det gäller eftersläpningen på
              polisutbildningen tar det två och ett halvt år att utbilda en
              polis.
            </seg>
          </u>
          <u>
            <seg>
              Nu får vi se till att fortsätta den expansion som vi är i färd
              med, och där hoppas jag på Centerns stöd.
            </seg>
          </u>
          <note type="speaker">
            Anf. 36 JOHAN HEDIN (C) replik:
          </note>
          <u>
            <seg>
              Fru talman! Det är lite egendomligt att detta svar skiljer sig
              lite grann från det svar som denna regerings förra inrikesminister
              gav på denna fråga. Jag ställde redan i februari 2016 frågan varför
              man inte satsade och om man inte behövde satsa. Jag fick ett entydigt
              nej som svar. Det sas då inte ett ord om att det inte fanns resurser
              på grund av budgetunderskott, utan då fanns inte behovet. Var
              det så att regeringen inte såg detta behov 2016, eller såg man
              det och ville göra något fast man inte hade råd? Det är två olika
              svar, och jag skulle gärna vilja att statsrådet klargör vad det
              är som gäller.
            </seg>
          </u>
          <u>
            <seg>
              Otryggheten sprider sig över landet. Jag vet att min kollega
              Helena Lindahl har diskuterat detta utifrån sitt lokala och regionala
              perspektiv. Vi har områden som sträcker sig över ytor motsvarande
              hela Danmark där det bara finns en tillgänglig polisbil. I den
              situationen får man sitta många timmar i bilen och fara fram och
              tillbaka. En polis jag pratade med hade åkt 70 mil under ett arbetspass
              – 70 mil! Det är ju hela Skåne. Vi måste se detta för att se allvaret
              i situationen, tror jag.
            </seg>
          </u>
          <u>
            <seg>
              Något annat jag skulle vilja passa på att ta upp när jag ändå
              har statsrådet på tråden är vittnesskyddet. Centerpartiet tillför
              50 miljoner årligen för att stärka vittnesskyddet. Det är otroligt
              allvarligt att folk inte vågar vittna, och det är enormt viktigt
              för hela förtroendet för rättsapparaten att folk faktiskt kan
              förmås att ställa upp och vittna. Vad avser regeringen att göra
              för att stärka vittnesskyddet?
            </seg>
          </u>
          <note type="speaker">
            Anf. 37 Justitie- och inrikesminister MORGAN JOHANSSON (S) replik:
          </note>
          <u>
            <seg>
              Fru talman! Till att börja med tror jag inte att Skåne är 70
              mil, utan jag tror att det är ungefär 50 × 20 mil i kvadrat –
              eller rektangel. Det är alltså betydligt värre än så när det gäller
              geografiska ytor.
            </seg>
          </u>
          <u>
            <seg>
              Polisen ska finnas i hela landet. Det är vår absoluta ambition.
              Därför måste vi se till att vi när expansionen av utbildningen
              nu genomförs – vi har som sagt fördubblat utbildningstakten från
              och med i år – också fördelar de resurser som kommer ut på ett
              bra sätt. Problemet är dock att vi inte kan ta poliser från hyllan,
              så att säga, utan är bundna av den tidigare ganska låga polisutbildningstakten.
              Utbildar man bara 689 poliser blir det inte fler. Nu tog jag emot
              295 poliser som gick ut i höstas, och de är väl spridda över landet.
            </seg>
          </u>
          <u>
            <seg>
              Det finns inga genvägar här. Det handlar om att utbilda fler,
              och det handlar också om att återrekrytera folk som har lämnat
              yrket. Här genom ­ förde polisen en kampanj i somras och fick
              in över 150 intresseanmäl ­ ningar. Det finns många poliser som
              har lämnat yrket men sedan saknar det och vill tillbaka. De saknar
              det de en gång brann för när de valde polis ­ yrket ­ – den där
              känslan eller kallet, så att säga – och de vill väldigt gärna
              tillbaka. Nu genomför som sagt polisen, tillsammans med Polisförbundet,
              den typen av kampanjer för att få tillbaka dem i verksamheten.
            </seg>
          </u>
          <u>
            <seg>
              Vi måste också se till att människor stannar i organisationen.
              Därför har vi gett ett särskilt uppdrag till Polismyndigheten
              att förbättra arbetsvillkoren och karriärmöjligheterna. Där är
              även lönefrågan en del, och just nu sitter man och förhandlar
              om detta.
            </seg>
          </u>
          <u>
            <seg>
              Vittnesskyddet återkommer jag gärna till; jag ser framför mig
              att vi framöver behöver göra förstärkningar också i den delen.
            </seg>
          </u>
          <note type="speaker">
            Anf. 38 TOMAS TOBÉ (M) replik:
          </note>
          <u>
            <seg>
              Fru talman! Justitie- och inrikesminister Morgan Johansson är
              väldigt nöjd. Finns det några som helst problem är det Alliansens
              fel att det är så.
            </seg>
          </u>
          <u>
            <seg>
              Verkligheten är dock att otryggheten ökar i Sverige. Var tredje
              kvinna känner sig rädd att vara utomhus på kvällen i sitt eget
              bostadsområde. Antalet utsatta områden ökar. Sexualbrotten ökar.
              Trots tal om fler poliser är verkligheten att vi har fått färre
              poliser. Min första fråga till dig, justitie ‑ och inrikesministern,
              är: Är du stolt över ditt resultat de första tre åren?
            </seg>
          </u>
          <u>
            <seg>
              Min andra fråga handlar om ett väldigt angeläget område, inte
              minst utifrån det som har kommit fram i metoo-diskussionen men
              också utifrån vad som faktiskt sker när det gäller sexualbrott.
              Man måste ju klara av att hålla två saker i huvudet samtidigt.
              Det handlar om en bred attitydförändring hos män, men man måste
              också kunna se att det kan finnas specifika problem vi har att
              hantera.
            </seg>
          </u>
          <u>
            <seg>
              Jag noterade att det nu talades om en kartläggning av sexualbrotten.
              Det välkomnar jag. Kan justitie-och inrikesministern alltså bekräfta
              att det handlar om en bred kartläggning som Brå ska kunna göra
              på precis det sätt man tidigare har gjort, till exempel 2005?
            </seg>
          </u>
          <note type="speaker">
            Anf. 39 Justitie- och inrikesminister MORGAN JOHANSSON (S) replik:
          </note>
          <u>
            <seg>
              Fru talman! Tomas Tobé frågar mig om jag är stolt. Jag är oerhört
              stolt över svensk polis. Jag ser ett fantastiskt bra polisarbete
              som görs på många, många ställen i landet.
            </seg>
          </u>
          <u>
            <seg>
              Ta bara Malmö, där vi har haft bekymmer med skjutningar under
              året. Där kraftsamlar man och ser till att verkligen gå på de
              mest kriminella och brottsaktiva individerna, och nu sitter över
              80 personer häktade. Det är en del av strategin – vi måste se
              till att de som är mest brottsaktiva tas in från gatorna. Samtidigt
              måste vi genom sociala insatser bryta nyrekryteringen till de
              kriminella gängen. Båda delarna behövs.
            </seg>
          </u>
          <u>
            <seg>
              Jag ser hur man går från adress till adress på Norra Grängesbergsgatan,
              alltså en gata som har varit ett tillhåll för allsköns typer av
              kriminalitet. Det har varit svartklubbar, det har varit prostitution
              och det har varit narkotikahandel. Det har varit illegalt boende
              där folk som vistas illegalt i landet helt enkelt bor, under bedrövliga
              former. Där går man med Skatteverket, kommunen, miljö- och hälsoskyddsmyndigheterna,
              Kronofogden och andra myndigheter och städar upp på adress efter
              adress för att bekämpa den typen av brottslighet.
            </seg>
          </u>
          <u>
            <seg>
              Jag ser hur man i Vivalla i Örebro nu satsar väldig kraft på
              förebyggande verksamhet. Det har blivit mycket bättre bara under
              de senaste åren. Jag ser Göteborg, där skjutningarna har halverats
              på ett år. Jag är stolt över svensk polis och det den gör, men
              jag är också väldigt medveten om att man behöver bättre resurser
              och bättre verktyg. Det är precis det vi nu förser polisen med.
            </seg>
          </u>
          <u>
            <seg>
              När det gäller sexualbrotten hörde Tomas Tobé rätt: I regleringsbrevet
              till Brottsförebyggande rådet ger vi ett uppdrag att analysera
              bakgrunden till detta. Om man kommer att göra precis som man gjorde
              2005 tänker jag inte lägga mig i – det måste faktiskt vara myndigheten
              själv som får avgöra det – men man ska bland annat titta på vad
              orsakerna kan vara till att vi ser denna utveckling.
            </seg>
          </u>
          <note type="speaker">
            Anf. 40 TOMAS TOBÉ (M) replik:
          </note>
          <u>
            <seg>
              Fru talman! Jag tackar justitieministern för att han nyanserar
              sin syn på kartläggningen utifrån de första kommentarerna när
              Moderaterna presenterade detta. Det är gott så, och det kan ge
              myndigheten lite möjligheter att nu arbeta vidare med frågan.
            </seg>
          </u>
          <u>
            <seg>
              Min ena fråga gällde dock huruvida justitieministern var stolt
              över sin gärning. Nu talar justitieministern väldigt väl om svensk
              polis, och det kan jag också göra. Det är fantastiskt att se hur
              svensk polis sliter varje dag, och en del resultat har vi nu också
              kunnat se i både Biskopsgården och Malmö när det gäller skjutningar.
            </seg>
          </u>
          <u>
            <seg>
              Ord hjälper dock inte här, utan det är politik som behövs. Polisen
              behöver med andra ord få fler kollegor. Då är det inte så intressant
              att en socialdemokratisk partikongress säger sig vilja ha 10 000
              fler poliser. Ditt resultat, ministern, är ju att det har blivit
              färre poliser med den här reger ­ ingen. Det var det som var min
              fråga: Är du stolt över att det efter tre år med denna regering
              ändå är färre poliser på våra gator och torg?
            </seg>
          </u>
          <u>
            <seg>
              Om vi ska uppnå målet om fler poliser tror jag inte att man kommer
              att komma undan lönefrågan. Man kommer inte att komma undan att
              tillsätta mer medel i en riktad lönesatsning för att få upp polislönerna.
              Därför blir en ytterligare fråga, fru talman: Varför ska det vara
              så svårt för den här regeringen att inse att läget är så pass
              allvarligt att vi behöver göra riktade satsningar till polisen?
              Varför är det bara när det gäller lärare man kan dra slutsatsen
              att det är angeläget att göra den typen av satsningar?
            </seg>
          </u>
          <note type="speaker">
            Anf. 41 Justitie- och inrikesminister MORGAN JOHANSSON (S) replik:
          </note>
          <u>
            <seg>
              Fru talman! Frågan är vilken satsning det i så fall är som ska
              genomföras. Jag har lyssnat på debatten, och Centern föreslår
              2 000 i månaden, tror jag. Moderaterna föreslår 3 000 i månaden,
              och Liberalerna föreslår vad – 4 000 i månaden? Sist hörde jag
              KD, som sa att det ska vara 5 000 i månaden. Jag tycker att det
              i sig visar hur ogörligt det är att ta lönefrågor in i riksdagen
              och regeringen.
            </seg>
          </u>
          <u>
            <seg>
              Vi har en arbetsmarknadsmodell i Sverige som har levererat reallöne
              ­ ökningar i landet under 20 års tid. Det är för att den bygger
              på partsmodellen, det vill säga att parterna själva tar ansvar
              för lönebildningen. Sedan finansierar vi det från den offentliga
              kassan när avtal väl har slutits, men vi går inte in och bestämmer
              hur mycket sjuksköterskorna ska ha, hur mycket brandbefälen ska
              ha, hur mycket poliserna ska ha och hur mycket andra som jobbar
              i det offentliga ska ha. Det blir nästan omöjligt till slut.
            </seg>
          </u>
          <u>
            <seg>
              Ni kan säga att ni ska lägga på en tusenlapp eller två, Tomas
              Tobé, men man måste ändå gå ned på detaljnivå och titta på vilka
              grupper det i så fall skulle handla om. Vissa personer, med vissa
              tjänster, ska kanske ha ett större påslag medan andra ska ha ett
              mindre påslag. Ska riksdagen sitta och bestämma det också?
            </seg>
          </u>
          <u>
            <seg>
              Det fungerar inte. Låt oss slå vakt om den svenska arbetsmarknadsmodellen
              – den levererar reallöneökningar år efter år. Vi måste dock se
              till att resurssätta myndigheterna på ett sådant sätt att de klarar
              av det.
            </seg>
          </u>
          <u>
            <seg>
              Polisförbundet vill inte heller ha det på detta sätt. De vill
              också att det ska vara parterna som ska ta ansvar, inte att vi
              ska sitta här och bestämma om detta.
            </seg>
          </u>
          <u>
            <seg>
              Nu sitter Polismyndigheten och Polisförbundet och förhandlar
              om lönerna. Jag är helt säker på att de kommer att ta ansvar för
              lönebildningen, precis som de alltid har gjort, och att utfallet
              kommer att bli bra. Jag är ganska säker på att de ganska snart
              kommer att gå i land med detta. Vad ska Tomas Tobé göra med sina
              yrkanden här i kammaren när det visar sig att parterna redan har
              tagit ansvar?
            </seg>
          </u>
          <note type="speaker">
            Anf. 42 LINDA SNECKER (V) replik:
          </note>
          <u>
            <seg>
              Fru talman! Jag tror att du, Morgan Johansson, just gjorde någonting
              oerhört viktigt här i riksdagens kammare genom att som justitieminister
              verkligen visa på var ansvaret ligger när det gäller mäns våld
              mot kvinnor. Jag tror att du gjorde någonting väldigt viktigt
              genom att som man och regeringsföreträdare ta vrålet från metoo
              på allvar.
            </seg>
          </u>
          <u>
            <seg>
              Det gläder mig. Jag tror att vi just nu står vid någonting som
              kommer att leda till en förändring, vilket jag vet att både du
              och jag vill se. Tack för det uttalandet – det värmer mig som
              feminist jättemycket!
            </seg>
          </u>
          <u>
            <seg>
              Det var dock inte det jag tänkte säga i detta replikskifte. Jag
              tänkte snarare tala om hur vi ska få bukt dels med vinsterna i
              välfärden, dels med den ekonomiska brottsligheten. Enligt Brottsförebyggande
              rådet har den ekonomiska brottslighet som riktas mot välfärden
              nämligen en koppling till den organiserade brottsligheten, särskilt
              i Sveriges tre storstäder.
            </seg>
          </u>
          <u>
            <seg>
              Det är inte ovanligt att gäng tar över helt legala och välfungerande
              företag, som har en god ekonomisk historik, och sedan utnyttjar
              dem hela vägen. Gängen kan till exempel köpa varor på kredit eller
              använda sig av svart arbetskraft eller olika former av bidrag.
              När räkningarna sedan ska betalas är hela företaget tömt och personerna
              i bolagsstyrelsen borta. Detta gynnar den organiserade brottsligheten,
              som delvis lever på en svart ekonomi.
            </seg>
          </u>
          <u>
            <seg>
              Min fråga är: Vad ska vi göra åt detta?
            </seg>
          </u>
          <note type="speaker">
            Anf. 43 Justitie- och inrikesminister MORGAN JOHANSSON (S) replik:
          </note>
          <u>
            <seg>
              Fru talman! Tack för de varma orden , Linda Snecker ! För mig
              är det självklart att om man ska ändra på detta är det män som
              måste ändra på sig – så enkelt är det. Vi måste också själva fundera
              över hur vi förhåller oss ibland. Vi måste vara beredda att säga
              ifrån när det sägs saker och ting som är oacceptabla, även när
              det sker i slutna rum.
            </seg>
          </u>
          <u>
            <seg>
              Samtidigt är det ingen slump att det vi levererar i december
              – hela vårt reformpaket – kommer nu. Vissa av dessa processer
              startade vi redan i opposition, inte minst när det gäller samtyckesregleringen,
              som vi ju drev fram en ny utredning om. Flera utredningar startade
              vi redan den första veckan efter att vi tillträtt 2014.
            </seg>
          </u>
          <u>
            <seg>
              Nu går vi i mål med detta. Slumpen är möjligen att det kommer
              precis samtidigt som metoo, vilket gör att det blir ännu tydligare
              att vi måste göra någonting åt detta.
            </seg>
          </u>
          <u>
            <seg>
              Vad gäller ekonomisk brottslighet och privatisering håller jag
              med om att det under den förra mandatperioden fanns en slentrianmässig
              syn på att privatisera delar av den offentliga verksamheten, vilket
              också tog sig märkliga uttryck. Jag tror att man hade en alldeles
              för stor tillit till att privata företag skulle hantera offentliga
              medel på ett bra sätt.
            </seg>
          </u>
          <u>
            <seg>
              Därför tillsatte vi en särskild utredare, Lars-Erik Lövdén, vars
              uppgift var att gå igenom och trycktesta alla de offentliga systemen
              för att se var riskerna finns för att det börjar läcka och för
              att organiserad kriminalitet tar sig in i de offentliga systemen.
            </seg>
          </u>
          <u>
            <seg>
              Han lämnade sitt betänkande i våras, och vi kommer under våren
              att kunna leverera en hel del lagförslag på det området för att
              täppa till de luckor som finns.
            </seg>
          </u>
          <note type="speaker">
            Anf. 44 LINDA SNECKER (V) replik:
          </note>
          <u>
            <seg>
              Fru talman! Jag har kikat på denna utredning om kvalificerad
              välfärdsbrottslighet och fusk med ersättningar. Många förslag
              ser bra ut, men det som missas i utredningen och som jag hoppas
              kan åtgärdas i propositionen är de byråkratiska lättnader gentemot
              företagare som alliansregeringen genomförde. Detta skedde i en
              iver att göra det enklare för företag, vilket är behjärtansvärt,
              men det saknades kontrollmekanismer för att undvika att systemen
              utnyttjas hela vägen.
            </seg>
          </u>
          <u>
            <seg>
              Riksrevisionen kommer nu i dagarna, tror jag, att komma med en
              rapport om avskaffandet av revisionsplikten och vilka effekter
              detta har fått för brottsligheten. Vad som oroar mig är att civilutskottet
              nästa vecka kom mer att avslå en motion från Vänsterpartiet och
              hänvisa till ett tillkännagivande där Alliansen vill att fler
              bolag ska slippa revisionsplikten, vilket kommer att leda till
              att man öppnar för att det kommer att bli ännu lättare att ägna
              sig åt ekonomisk brottslighet.
            </seg>
          </u>
          <u>
            <seg>
              Här har vi en stor komplikation. Alliansen lämnar tillkännagivanden
              som kan leda till en ökad ekonomisk brottslighet och ser inte
              hela vidden av att vinster i välfärden kan utnyttjas på fel sätt.
              Vi måste ha en revisionsplikt och lite krånglig byråkrati för
              att fula företag inte ska utnyttja det välfärdssystem vi har.
            </seg>
          </u>
          <u>
            <seg>
              Jag är orolig över att Alliansen inte ser vidden av hur den ekonomiska
              brottsligheten gynnar den organiserade brottsligheten. Detta måste
              vi ta tag i.
            </seg>
          </u>
          <note type="speaker">
            Anf. 45 Justitie- och inrikesminister MORGAN JOHANSSON (S) replik:
          </note>
          <u>
            <seg>
              Fru talman! Vi ser ju detta. Vi har redan från början sagt att
              vi måste göra en kriminalpolitisk bedömning av alla nya förslag
              som vi lägger fram, till exempel när det gäller näringspolitiken.
              Det finns nämligen en risk att man använder sig av exempelvis
              aktiebolag som brottsverktyg.
            </seg>
          </u>
          <u>
            <seg>
              Det finns också risker om kontrollen över anställningsstödet,
              som Arbetsförmedlingen under den förra perioden betalade ut utan
              tak, inte är tillräcklig. Man kunde till exempel anställa en vaktmästare
              med lön på 60 000–70 000 i månaden men sedan inte ens ge honom
              hälften utan stop ­ pa pengarna i egen ficka. Det fanns inga tillsynsmyndigheter.
            </seg>
          </u>
          <u>
            <seg>
              Systemet med RUT och ROT är också många gånger vidöppet för fusk
              och fiffel. Lövdén har lagt fram ett förslag om att det ska krävas
              att man betalar för RUT-tjänster och ROT-tjänster med spårbara
              betalningsmedel, alltså inte med kontanter utan med fakturor eller
              kort, så att det i efterhand ska gå att kontrollera det hela och
              se hur mycket pengar det har handlat om.
            </seg>
          </u>
          <u>
            <seg>
              Det finns massor med sådana här byråkratiska detaljer som helt
              enkelt måste skruvas på. Det finns, som sagt, en lång rad förslag
              i Lövdéns utredning som vi nu jobbar vidare med.
            </seg>
          </u>
          <u>
            <seg>
              Vi är inte de enda som har sett detta. För ett par år sedan skrev
              Anna Dahlberg, som är ledarskribent på Expressen, en stor ledare
              där hon pekade på – och, tror jag, till och med formulerade det
              som – att Alliansen hade öppnat kassorna för de kriminella genom
              att man inte hade varit tillräckligt medveten om och vaksam på
              just detta. Och Expressen är ju trots allt en liberal tidning!
            </seg>
          </u>
          <note type="speaker">
            Anf. 46 ANDREAS CARLSON (KD) replik:
          </note>
          <u>
            <seg>
              Fru talman! Jag skulle vilja haka i en fråga som Johan Hedin
              ställde, som jag tycker att han inte riktigt fick svar på.
            </seg>
          </u>
          <u>
            <seg>
              Johan Hedin tog upp en fråga som han ställde till Morgan Johanssons
              företrädare, före detta inrikesministern Anders Ygeman. I februari
              2016 ställde han frågan om vi inte behöver satsa på fler poliser
              och fick ett entydigt svar – nej!
            </seg>
          </u>
          <u>
            <seg>
              2014 ska Anders Ygeman enligt uppgift ha sagt till flera höga
              polischefer att det inte spelar någon roll om antalet poliser
              är 19 000 eller 20 000. Detta har Morgan Johansson inte velat
              svara på, och Anders Ygeman sa i en radiodebatt häromdagen att
              det var trams. Jag undrar om det är så att detta helt enkelt är
              felaktigt.
            </seg>
          </u>
          <u>
            <seg>
              Det är lätt i en debatt att skylla på Alliansen, att Alliansen
              gjorde för lite. Men regeringen själv signalerade så sent som
              för ett och ett halvt år sedan och för tre år sedan så tydligt
              att det inte behövs fler poliser, och under galgen, efter hårt
              tryck från oppositionen, kom man, i alla fall från Socialdemokraterna,
              med förslaget om 10 000 fler polisanställda. Det blir ju inte
              riktigt seriöst med tanke på de här citaten bakåt i tiden.
            </seg>
          </u>
          <u>
            <seg>
              Min fråga är dels vad regeringen har för ansvar – man kan inte
              bara skylla på Alliansen – dels vad pengarna kommer att räcka
              till. Kommer de pengar som regeringen har avsatt i sin budget
              att räcka till 10 000 fler poliser och en kraftfull lönesatsning
              på poliser. Det är ett felaktigt påstående från Morgan Johansson,
              för Polisförbundet har faktiskt föreslagit och krävt en polislönesatsning,
              en riktad satsning, men det är givetvis parterna som ska fördela
              medlen. Vi i Alliansen vill inte sätta de exakta lönesummorna,
              men vi vill ha en riktad polissatsning för att det ska räcka till
              ökade löner.
            </seg>
          </u>
          <u>
            <seg>
              Kommer regeringens pengar att räcka till 10 000 fler poliser
              och kraftfullt höjda löner?
            </seg>
          </u>
          <note type="speaker">
            Anf. 47 Justitie- och inrikesminister MORGAN JOHANSSON (S) replik:
          </note>
          <u>
            <seg>
              Fru talman! Vi har sagt att vi ska ha 10 000 fler polisanställda
              fram till 2024. Det går vi nu in och resurssätter för. Och som
              sagt de 2 miljarder som vi anslår nästa år är mer än Polismyndigheten
              själv äskade. De äskade 1,6 miljarder , och de får 2 miljarder.
              Sedan trappar vi upp det till 2,3 miljarder och året därpå till
              2,8 miljarder. Vår bestämda ambition är precis den.
            </seg>
          </u>
          <u>
            <seg>
              Vår ambition är faktiskt högre än Moderaternas. Moderaterna vill
              ha 10 000 fler anställda till 2025, och vi säger att vi vill ha
              10 000 fler anställda till 2024. Man säger också att man vill
              ha 5 000 civilanställda och 5 000 poliser. Fördelningen i dag
              är ungefär en tredjedel civilanställda och två tredjedelar poliser.
              Då kanske vi talar om 6 000–7 000 poliser och 3 000–4 000 civilanställda
              till 2024. Det är Polismyndigheten som ska bedöma fördelningen
              däremellan, men där någonstans kanske vi kommer att landa.
            </seg>
          </u>
          <u>
            <seg>
              Vi säger att vi är beredda att öka utbildningsplatserna ytterligare.
              Det blir fler utbildningsorter och uppemot 2 000 nya polisstudenter
              per år som ska tas in.
            </seg>
          </u>
          <u>
            <seg>
              Ja, vi är beredda att resurssätta så att vi når upp till vårt
              mål, och vi menar att de pengar vi nu har gått ut med för nästa
              år och för åren framöver räcker så här långt.
            </seg>
          </u>
          <u>
            <seg>
              Som sagt: Lönefrågan ligger hos parterna. Jag är säker på att
              man kommer att hitta en bra lösning, och det rör sig om veckor
              tills man är färdig med det.
            </seg>
          </u>
          <u>
            <seg>
              När det gäller vad Anders Ygeman har sagt har han klart sagt
              att det där är fullständigt fel, och jag har ingen anledning att
              tvivla på det. Det är förmodligen något rykte som gärna sprids,
              men han säger att det är fullständigt fel.
            </seg>
          </u>
          <note type="speaker">
            Anf. 48 ANDREAS CARLSON (KD) replik:
          </note>
          <u>
            <seg>
              Fru talman! Ja, det stämmer att regeringen lägger mer på Polismyndigheten
              än vad Polismyndigheten har äskat. Men Polismyndigheten har ju
              inte äskat pengar för 10 000 polisanställda, så min fråga är:
              Hur mycket pengar kommer att finnas kvar när man tar höjd för
              att ha 10 000 fler polisanställda.
            </seg>
          </u>
          <u>
            <seg>
              Vi kristdemokrater vill ha 10 000 fler poliser. Men vi vill också
              ha en riktad lönesatsning, så att det inte helt plötsligt blir
              en liten tummetott kvar till poliserna i yttre tjänst, så att
              fler inte ska sluta. 950 poliser slutade förra året, och 800 har
              slutat hittills i år. Vi måste få ett stopp på detta, och vi måste
              få tillbaka dem. Då kan man ha informationskampanjer och man kan
              vända sig till dem, men det många av dem själva säger är att skillnaden
              i lön blir för stor när de får ett jobberbjudande någon annanstans.
              Man behöver kanske inte matcha hela skillnaden, men de har bolån
              att betala, familjer att försörja , och de behöver en försvarbar
              lönehöjning. Det är därför vi vill ha en riktad lönesatsning,
              så att inte pengarna försvinner bort långt i framtiden. Pengarna
              måste hamna i polisernas plånböcker, så att de väljer att stanna
              kvar i yrket. Attraktiviteten måste höjas, och man måste locka
              tillbaka poliser som har slutat.
            </seg>
          </u>
          <u>
            <seg>
              Det som är oklart med regeringens budget är vilket utrymme parterna
              har. Polisförbundet har äskat medel för en polislönesatsning.
              Morgan Johansson sa i sitt inlägg här tidigare att de inte vill
              ha det. De vill inte att vi politiker är inne och petar i lönenivåerna,
              och det är det ingen från Alliansen som har föreslagit. Vi talar
              om vad våra riktade lönesatsningar skulle räcka till, exempelvis
              om man skulle vilja höja lönerna för poliser i yttre tjänst. Sedan
              är det givetvis dags för parterna att förhandla om lönerna. Men
              när man inte pekar ut hur mycket pengar det finns att röra sig
              med, när man samtidigt utfäster ett löfte om 10 000 fler poliser,
              är jag oroad för att det blir en alldeles för liten lönesatsning.
            </seg>
          </u>
          <note type="speaker">
            Anf. 49 Justitie- och inrikesminister MORGAN JOHANSSON (S) replik:
          </note>
          <u>
            <seg>
              Fru talman! Det här går faktiskt inte ihop. Man kan inte i ena
              andetaget säga att riksdag och regering inte ska ta över lönebildningen
              och i nästa andetag säga att poliserna ska ha 5 000 eller om det
              nu är 2 000, 3 000 eller 4 000 mer, beroende på vilket borgerligt
              parti man frågar – ni har ju helt olika uppfattningar i den delen.
            </seg>
          </u>
          <u>
            <seg>
              Nu har vi tagit över lönebildningen. Gången är den att vi respekterar
              den svenska arbetsmarknadsmodellen, den som har levererat våra
              löneökningar under 20 års tid. Där är det parterna som tar ansvar
              för lönebildningen. Det är de som förhandlar, och de sitter just
              nu och gör det.
            </seg>
          </u>
          <u>
            <seg>
              Lika lite som alliansregeringarna klev in i lönebildningen för
              poliserna under sin period kommer vi att göra det. Jag tittade
              på löneutvecklingen, genomsnittslönerna, under alliansregeringens
              tid, och den var inte så förfärligt lysande. Jag tror att lönerna
              steg med ungefär 2–2,5 procent per år. Det kanske finns en eftersläpning
              här som man måste ta hänsyn till. Men nu låter vi parterna förhandla.
              Vi finansierar, och vi tar inte in själva lönebildningen i regering
              och riksdag. Polisförbundet vill inte heller att vi ska sitta
              här och bestämma om löner.
            </seg>
          </u>
          <u>
            <seg>
              Andreas Carlson ställer frågan om pengarna kommer att räcka.
              Ja, det beror lite grann på valet. Om vi får sitta kvar kommer
              vi att fortsätta prioritera offentlig verksamhet, rättsväsendet,
              framför stora skattesänkningar. Men om det blir ett regeringsskifte
              kanske det blir annorlunda. Under era åtta år sänkte ni skatterna
              med 140 miljarder! Och ni ökade polisanslagen med ungefär 5 miljarder.
              Det visar tydligt vilken prioritering ni gjorde. Vi gör en annan
              prioritering. Vi ser att det finns stora behov i rättsväsendet,
              och det kommer vi att prioritera under den kommande mandatperioden
              om vi vinner valet.
            </seg>
          </u>
          <note type="speaker">
            Anf. 50 ROGER HADDAD (L) replik:
          </note>
          <u>
            <seg>
              Fru talman! Tänka sig att vi lyckades både sänka skatten och
              satsa mer pengar på polisen under alliansregeringsåren, sett till
              bnp per capita.
            </seg>
          </u>
          <u>
            <seg>
              Det är under din tid, Morgan Johansson, som vi har tappat flest
              poliser varje år. Det är under din tid som ansvarig minister som
              vi har flest tomma platser på polisutbildningen.
            </seg>
          </u>
          <u>
            <seg>
              Ni har noll trovärdighet. Hur skulle de 100 miljoner som ni aviserade
              för exakt ett år sedan för det här budgetåret ha räckt till allt
              det som ni står och lovar?
            </seg>
          </u>
          <u>
            <seg>
              Sanningen är, fru talman, att den socialdemokratiskt ledda regeringen
              inte har en enda krona för att höja polisernas löner – inte en
              enda krona!
            </seg>
          </u>
          <u>
            <seg>
              Vi vill ha en lönesatsning motsvarande 4 000 kronor till alla
              poliser, och det skulle motsvara 4 000 kronor utifrån den budget
              vi lägger fram. Ni kanske vill satsa 2 000, 3 000 eller 10 000,
              men säg det då! Men ni har inga pengar i er budget.
            </seg>
          </u>
          <u>
            <seg>
              Den enda anledningen till att ni backade i april och nu bokstavligen
              kovänder när det gäller polisbudgeten för nästa år är att rikspolischefen
              sa att om han inte får mer pengar måste han sparka 1 500 medarbetare
              – i en situation med ökad brottslighet, ökad otrygghet och allt
              färre poliser. Det är resultatet av Socialdemokraternas så kallade
              polispolitik.
            </seg>
          </u>
          <note>
            Min andra fråga gäller polisutbildningen. Åren 2011, 2013 och
            2014 utbildades fler än under 2015, och 2012 utbildades fler än
            under 2016, då ni hade ansvar för det här politikområdet.
          </note>
          <u>
            <seg>
              Till skillnad från er satsar vi mer på prövningskapacitet hos
              Rekryteringsmyndigheten. Ni gör inte motsvara n de satsning på
              polisutbildningen. Tvärtom fick jag besked häromdagen om att nu
              ska Rekryteringsmyndigheten skära ned antalet platser. Hur ska
              ni få ihop det här, justitieministern?
            </seg>
          </u>
          <note type="speaker">
            Anf. 51 Justitie- och inrikesminister MORGAN JOHANSSON (S) replik:
          </note>
          <u>
            <seg>
              Fru talman! Ni sänkte skatten med 140 miljarder och lade 5 miljarder
              på polisen. Redan där var det snett.
            </seg>
          </u>
          <u>
            <seg>
              Ni säger att ni lyckades. Men det gjorde ni inte alls, för ni
              lånade av utländska banker. Arvet från er var 60 miljarder i underskott.
              Ni tog hela överskottet 2006 och lämnade efter er ett stort underskott
              2014.
            </seg>
          </u>
          <u>
            <seg>
              Ni lånade till både skattesänkningar och investeringar. Så kan
              man inte hålla på. Man måste ha ordning och reda i statsfinanserna.
              När man har det kan man genomföra stora satsningar, precis som
              vi gör. Man kan inte hela tiden gå till utländska bankirer och
              låna så som ni gjorde.
            </seg>
          </u>
          <u>
            <seg>
              Påstår Roger Haddad att det inte blir några lönehöjningar? Jag
              hörde honom bombastiskt säga att det inte finns en enda krona
              avsatt till lönehöjningar framöver. Jag har ju precis förklarat
              hur svensk arbetsmarknad fungerar. Det är parterna som förhandlar,
              och sedan finansierar man det med utgångspunkt i de avtal som
              tecknats.
            </seg>
          </u>
          <u>
            <seg>
              Just i denna stund sitter Polisförbundet och Polismyndigheten
              och förhandlar om framtidens löner, och vi kommer givetvis att
              finansiera det avtalet när det är färdigt. Men det är de som ansvarar
              för lönebildningen. Påstå inte att det inte kommer att bli några
              löneökningar, för det är jag helt övertygad om att det kommer
              att bli – och vi kommer att finansiera det avtalet när det kommer.
            </seg>
          </u>
          <u>
            <seg>
              Vi går vidare till polisutbildningen. Ni tog in 689 på polisutbildningen
              2014. De gick ut 2016. Jag har flera gånger påpekat att det är
              alldeles för lite när man har pensionsavgångar på 400–500. Min
              fråga till Roger Haddad är: Om ni ville ha fler poliser, varför
              utbildade ni så få?
            </seg>
          </u>
          <note type="speaker">
            Anf. 52 ROGER HADDAD (L) replik:
          </note>
          <u>
            <seg>
              Fru talman! År 2012 utbildade alliansregeringen över 800 poliser.
              Det var fler än 2015 och 2016.
            </seg>
          </u>
          <u>
            <seg>
              Problemet är att er utbildningssatsning inte hade ekonomisk täckning
              när vi stod här för ett år sedan och ni föreslog bara 100 miljoner
              till svensk polis , Morgan Johansson . De pengarna skulle gå till
              att avveckla gamla Rikspolisstyrelsen. Det stod inte en mening
              om fler platser, högre polislöner eller fler medarbetare. Det
              är en efterhandskonstruktion. Det är socialdemokratisk kovändning.
            </seg>
          </u>
          <u>
            <seg>
              Dessutom gick de tre lärosätena ut på DN Debatt den 22 april
              och sa att regeringens utfästelser vad gäller utbildningstakt
              är orealistiska. Det påverkar kvaliteten, det påverkar de praktiska
              momenten och det påverkar handledningen.
            </seg>
          </u>
          <u>
            <seg>
              Återigen: Varför lägger ni inga pengar på Rekryteringsmyndigheten
              så att man kan pröva fler? Ni måste ha ställt er frågan varför
              det står 400 platser tomma. Jag har lyssnat på och träffat Rekryteringsmyndigheten
              och läst i medierna, och man säger att man inte klarar av att
              pröva alla sökande. Det är kärnproblemet, inte att kraven är för
              höga. Ni sänkte begåvningskraven förra året, och det är fel väg
              att gå.
            </seg>
          </u>
          <u>
            <seg>
              Hur ska ni få det att gå ihop med alla utfästelser? Jag får inte
              ihop det.
            </seg>
          </u>
          <note type="speaker">
            Anf. 53 Justitie- och inrikesminister MORGAN JOHANSSON (S) replik:
          </note>
          <u>
            <seg>
              Fru talman! Det går ihop om man inte så fort man tillträder bestämmer
              sig för att lägga alla pengar på skattesänkningar. Då går det
              ihop, för då har man pengar över till offentlig verksamhet såsom
              vård, skola, rättsväsen eller annat. Man kan inte ha den sneda
              föredelningen med 140 miljarder i skattesänkningar och bara 5
              miljarder till polisen. Då blir det inte bra.
            </seg>
          </u>
          <u>
            <seg>
              När jag frågar Roger Haddad varför de inte utbildade fler poliser
              kommer Roger Haddad dragandes med 2012. Men jag talar om 2014,
              för det var de som gick ut 2016. Roger Haddad beskyller mig för
              att det var för få 2015 och 2016, men det var er utbildningsdimensionering
              åren före som styrde , Roger Haddad . Utbildar man 689 poliser
              2014 får man för få 2016. Så enkelt är det.
            </seg>
          </u>
          <u>
            <seg>
              Varför gjorde ni inte mer? För att ni inte prioriterade det.
              Det finns vissa saker som borgerliga regeringar aldrig gör. För
              det första klarar ni aldrig statsfinanserna, så det är alltid
              budgetunderskott efter er. För det andra klarar ni aldrig jobben,
              så det är alltid arbetslöshet efter er. För det tredje startar
              ni aldrig några nya polisutbildningar. Vi startade i både Växjö
              och Umeå och kommer att starta i Malmö och Västsverige.
            </seg>
          </u>
          <u>
            <seg>
              Det handlar om att signalera att detta är ett område där vi kommer
              att anslå stora resurser de kommande åren. Då får man ett stort
              intresse. Det var 10 000 som sökte polisutbildningen nu senast,
              vilket är fler än tidigare. Allt fler ungdomar vill bli poliser,
              och det är fantastiskt glädjande. Det gör att vi har goda möjligheter
              att utöka så som vi vill.
            </seg>
          </u>
          <u>
            <seg>
              Rekryteringsmyndigheten har förstärkts och kommer att förstärkas
              för att få bort den flaskhals vi talade om.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 10.)
          </note>
          <note>
            § 6 Sveriges deltagande i det permanenta strukturerade samarbetet
            inom Europeiska unionen
          </note>
          <note>
            Sammansatta utrikes- och försvarsutskottets betänkande 2017/18:UFöU3
          </note>
          <note>
            Sveriges deltagande i det permanenta strukturerade samarbetet
            inom Europeiska unionen (prop. 2017/18:44)
          </note>
          <note>
            föredrogs.
          </note>
          <note type="speaker">
            Anf. 54 MIKAEL JANSSON (SD):
          </note>
          <u>
            <seg>
              Fru talman! Jag yrkar bifall till reservationen.
            </seg>
          </u>
          <u>
            <seg>
              Vad är Pesco? Är Pesco en liten förändring, närmast försumbar?
              Ja, så låter det mellan varven i den svenska debatten.
            </seg>
          </u>
          <u>
            <seg>
              Vi hör det från regeringen som anser att Sverige är alliansfritt.
              Alliansfriheten påverkas inte av Pesco, säger regeringen.
            </seg>
          </u>
          <u>
            <seg>
              De borgerliga partierna har en spegelvänd uppfattning. Sverige
              är inte alliansfritt, så Pesco förändrar inget. Samarbetet löper
              endast i den dagsaktuella riktningen. Så säger de borgerliga partierna.
            </seg>
          </u>
          <u>
            <seg>
              Vilket av dessa politiska block har rätt? Enligt min mening har
              inget av de två nämnda blocken rätt i att Pesco är en liten förändring.
              Pesco är en stor förändring av vår försvarspolitiska inriktning
              som relativt snart kommer att få stora konsekvenser.
            </seg>
          </u>
          <u>
            <seg>
              Vi kan i och för sig samarbeta försvars- och säkerhetspolitiskt
              med andra länder utan att ge upp alliansfriheten. Det är sant,
              men det finns en gräns där trovärdigheten i alliansfriheten börjar
              urholkas. Den gränsen är nådd i flera hänseenden i och med att
              vi skrivit under värdlandsavtalet och övar enligt detsamma.
            </seg>
          </u>
          <u>
            <seg>
              Ryssland och Kina är naturligtvis tvungna att i sina krigsplanläggningar
              räkna in att Sverige övar enligt värdlandsavtalet. Vi kommer in
              i och blir en del av en ekvation där Sverige räknas som potentiellt
              offensivt och spänningshöjande.
            </seg>
          </u>
          <u>
            <seg>
              Pesco är ytterligare ett samarbete som tangerar gränsen för vad
              alliansfria länder kan kosta på sig. Och som det hörs på namnet,
              om Pesco leder till att EU:s gemensamma försvar bildas har vi
              naturligtvis inte längre kvar vår alliansfrihet.
            </seg>
          </u>
          <u>
            <seg>
              I praktisk mening kommer Pesco att handla mycket om försvarsmaterielutveckling.
              Här kan endast den politiskt närsynte missa Pescosamarbetets överstatliga
              mekanismer.
            </seg>
          </u>
          <u>
            <seg>
              Genom att godkänna ett system där medlemsstater momentant och
              mellanstatligt samarbetar militärt inom EU:s ram medverkar man
              samtidigt till att tränga ut andra samarbetsformer.
            </seg>
          </u>
          <u>
            <seg>
              Redan från start kommer en del av EDF-projekten att uppträda
              som duplicerande och konkurrerande till andra samarbetsprojekt
              utanför EU:s direkta inflytande.
            </seg>
          </u>
          <u>
            <seg>
              Alliansen, som inte anser att Sverige är alliansfritt och som
              röstade för EU:s gemensamma försvar vid voteringen i EU-parlamentet,
              torde anse att Pesco ligger i linje med deras ambitioner för Sverige.
              Men regeringen som betraktar Sverige som alliansfritt har en del
              att förklara.
            </seg>
          </u>
          <u>
            <seg>
              SD säger alltså nej till Pesco för att vi anser att samarbetet
              är duplicerande till partnerskapet med Nato och för att vi är
              emot EU:s militarisering.
            </seg>
          </u>
          <u>
            <seg>
              Låt oss se vad vi har. Med en Sverigebaserad framgångsrik försvarsindustri
              som har förmåga att utveckla tekniska samarbeten på marknadsmässiga
              grunder med företag i andra länder bör vi titta mer på möjligheterna
              till bilaterala samarbeten med vår strategiska partner Brasilien
              och med Indien.
            </seg>
          </u>
          <u>
            <seg>
              Jag kan konkretisera med exempel där Pesco leder till duplicering.
              Exempel ett är Military Schengen. Det är det genomförandeprogram
              som regeringen driver med syfte att avveckla nationsgränserna
              för andra medlemsstaters militära förband. Implementeras Military
              Schengen uppstår en duplicering. Värdlandsavtalet med Nato får
              en konkurrerande struktur avseende såväl juridik, särskilt materiel,
              som standardisering och övningar.
            </seg>
          </u>
          <u>
            <seg>
              Exempel två är att EU vill konsolidera Europas stridsflygsproduktion.
              Det ska ske i ett Edaformat. Om vi tänker oss en positiv utveckling
              där Indien köper JAS 39 Gripen, ingår vi då i en Edastruktur kommer
              det i så fall att bli en EU–Indien-affär och inte en Sverige–Indien-affär.
              Våra strategiska partner skulle lämnas utanför om andra medlemsländer
              så kräver.
            </seg>
          </u>
          <u>
            <seg>
              Det är lätt att se många sådana exempel där Pesco blir duplicerande
              och konkurrerande till andra strukturer. Pesco är början på en
              ny inriktning som leder vår försvarsmaterielförsörjning i en helt
              ny riktning. Faror i denna nya riktning är att vi får byråkrati,
              och vi kan misslyckas med de svenska förhandlingarna inom EU-systemet.
            </seg>
          </u>
          <u>
            <seg>
              Vi binder också upp oss vid en Europaunion som vi inte vet om
              den kommer att bestå i framtiden. Den kommer kanske att tappa
              fler medlemmar och bli obsolet. Det gäller att planera långsiktigt
              rätt.
            </seg>
          </u>
          <u>
            <seg>
              Långsiktigt rätt är ett rustat Sverige och Finland med starka
              totalförsvar. Ett rustat Sverige och Finland har en krigsavhållande
              tröskel. Det skulle definitivt kosta mer än det smakar att angripa
              oss. Våra rustningar är defensiva och hotar ingen. De skapar ingen
              farlig upptrappning av spänning i Östersjön.
            </seg>
          </u>
          <u>
            <seg>
              Låt oss välja rätt väg, samma väg som guidade oss genom det förra
              kalla kriget. Det är ett totalförsvarsrustat Sverige med en känd
              defensiv hållning. Låt oss undvika att välja fel säkerhetspolitisk
              väg. Låt oss inte skapa en situation där vi bidrar till att krig
              kan drabba vårt land.
            </seg>
          </u>
          <u>
            <seg>
              Fru talman! Låt Sveri ge förbli fortsatt alliansfritt!
            </seg>
          </u>
          <note type="speaker">
            Anf. 55 LOTTA JOHNSSON FORNARVE (V):
          </note>
          <note>
            Fru talman! Åhörare i kammaren, lyssnare och ledamöter! Vi diskuterar
            nu Sveriges deltagande i det permanenta strukturerade samarbetet
            inom Europeiska unionen, Pesco.
          </note>
          <u>
            <seg>
              Sveriges militära alliansfrihet har tjänat oss och vår omvärld
              väl och har möjlighet att göra det under lång tid. Den militära
              alliansfriheten har bidragit till att generation efter generation
              i vårt land kunnat leva i fred och sluppit att uppleva krigets
              fasor. Den har dessutom gett oss ett utrikespolitiskt handlingsutrymme
              som gjort att Sverige kunnat spela en viktig internationell roll
              för fred och nedrustning när den politiska viljan funnits.
            </seg>
          </u>
          <u>
            <seg>
              Sverige har dock sakta men säkert alltmer frångått en traditionell
              och framgångsrik säkerhetspolitik som bygger på militär alliansfrihet,
              nedrustning, fredliga lösningar på konflikter, stöd till FN och
              solidaritet med tredje världen. Sedan vi blev medlemmar i Europeiska
              unionen har den svenska militära alliansfriheten urholkats alltmer.
              I dag är vi med och bidrar till militariseringen av EU, vårt samarbete
              med Nato stärks och det uppstår allt oftare frågetecken om de
              internationella militära insatser vi deltar i.
            </seg>
          </u>
          <u>
            <seg>
              Fru talman! Deltagandet i Pesco innebär ytterligare ett steg
              i samma riktning. Vänsterpartiet är emot denna utveckling. Ett
              deltagande i Pesco innebär dessutom en rad åtaganden som rör viktiga
              försvars- och säkerhetspolitiska områden. De deltagande medlemsstaterna
              åtar sig att arbeta för att de gemensamma målsättningarna ska
              uppfyllas. Det handlar om investeringar i försvarsmateriel, om
              att ge stöd till gemensamma EU-insatser och bidra till EU:s stridsgrupper,
              snabbare militär rörlighet mellan länderna samt genomförande av
              stridsgruppsövningar.
            </seg>
          </u>
          <u>
            <seg>
              Sverige har till exempel redan erbjudit Vidsel som ett testområde
              för ammunition, missiler och flygfarkoster inom ramen för Pesco.
              Vänsterpartiet ser med oro på hur stora delar av Norrbotten görs
              om till ett militärt övningsfält. En ökad övningsverksamhet oavsett
              om den sker tillsammans med Nato, Pesco eller andra konstellationer
              inom EU riskerar att få negativa konsekvenser såväl för människor
              och miljö som för viktig näringsverksamhet i området.
            </seg>
          </u>
          <u>
            <seg>
              Pesco innebär också en rad åtgärder som kan komma att påverka
              fram ­ tida försvarsbudgetar. Dessutom är mycket fortfarande oklart.
              I p roposi ­ tionen beskriv s till exempel hur substansen i samarbetet
              kommer att utgöras av olika projekt där deltagarna förbinder sig
              att delta i minst ett sådant. Vad projekten kommer att bestå i
              är dock i stort sett höljt i dunkel.
            </seg>
          </u>
          <u>
            <seg>
              Pesco är ett samarbete av mellanstatlig karaktär, någonting regeringen
              lutar sig mot i propositionen. Icke desto mindre innebär samarbetet
              en tydlig inriktning där målet är att bygga en tätare försvarsunion
              inom EU. Man motiverar ett svenskt deltagande med komplexa säkerhetspolitiska
              utmaningar i Europa. Men utvecklingen av en alltmer militariserad
              union bidrar snarare till ökad upprustning och oro än till minskade
              spänningar.
            </seg>
          </u>
          <u>
            <seg>
              Fru talman! Den säkerhetspolitiska situationen i Europa har förändrats
              och försämrats. Vi ser växande motsättningar, militär upprustning
              och ökad konfrontation på vår kontinent och i vårt närområde.
              Rysslands folkrättsvidriga annektering av Krim och destabiliseringspolitik
              i Ukraina bidrar till ökad spänning, samtidigt som även Nato rustar
              i vårt närområde. Europa har hamnat i en farlig upprustningsspiral.
            </seg>
          </u>
          <u>
            <seg>
              Kriget i Syrien och turkiska kränkningar av mänskliga rättigheter
              skapar en politisk osäkerhet, samtidigt som terrordåd och starka
              rasistiska och fascistiska strömningar ökar otryggheten i Europa.
              Också klimatförändringar, cyberattacker, pandemier och naturkatastrofer
              måste inkluderas i det säkerhetspolitiska perspektivet.
            </seg>
          </u>
          <u>
            <seg>
              Flera av de stora utmaningar vi står inför löser vi inte genom
              militära medel, utan här krävs andra åtgärder. Det är åtgärder
              som bygger på samverkan och dialog i stället för konfrontation.
            </seg>
          </u>
          <u>
            <seg>
              Fru talman! Vänsterpartiet menar att en oberoende och militärt
              allians ­ fri utrikespolitik är avgörande för Sveriges handlingsfrihet
              även i framti ­ den. Vi vill att Sverige främst ska inrikta sin
              internationella säkerhetspol ­ itik på fredliga lösningar och
              på att förebygga kriser snarare än att före ­ språka militära
              lösningar. Därför säger vi nej till en ökad militarisering av
              EU som inrättandet av Pesco innebär. Jag yrkar därför avslag på
              proposi ­ tionen och bifall till Vänsterpartiets reservation.
            </seg>
          </u>
          <note type="speaker">
            Anf. 56 ALEXANDRA VÖLKER (S):
          </note>
          <u>
            <seg>
              Fru talman! Säkerhet och stabilitet är något som vi aldrig kan
              ta för givet. Bara i vårt närområde har vi de senaste åren sett
              hur läget säkerhetsmässigt har försämrats. Säkerhet och stabilitet
              är därför något vi alltid måste arbeta med och ta på allvar.
            </seg>
          </u>
          <u>
            <seg>
              Vi vet också att säkerhet är något som vi bygger tillsammans
              med andra. Vårt första försvar är diplomatin och starka internationella
              relatio ­ ner. Genom Förenta nationerna arbetar vi för säkerhet,
              fred och stabilitet i världen i stort. Genom Europeiska unionen
              arbetar vi för ett stabilt och sammanhållet Europa, ett Europa
              utan krig.
            </seg>
          </u>
          <u>
            <seg>
              EU är vår viktigaste säkerhetspolitiska plattform. Att genom
              ömsesidigt beroende och solidaritet mellan medlemsstaterna skapa
              säkerhet i Europa måste vi ständigt värna och utveckla.
            </seg>
          </u>
          <u>
            <seg>
              EU:s globala strategi bygger på insikten att inget av de europeiska
              länderna i dag på egen hand kan förebygga eller möta hoten mot
              vår gemensamma säkerhet, utan det krävs att medlemsstaterna samarbetar.
              Vi har mycket att vinna på att ta till vara varandras kunskap
              och förmågor och att utveckla projekt gemensamt, snarare än var
              och en för sig.
            </seg>
          </u>
          <u>
            <seg>
              För att ytterligare harmonisera försvarspolitiken och utöka det
              försvarspolitiska samarbetet inom Europeiska unionen skapas nu
              det permanenta strukturerade samarbetet, Pesco. För Sverige är
              det viktigt att vi är med redan nu, från början, för att ha inflytande
              över de beslut som fattas och kunna påverka utformningen av samarbetet.
              Det ger oss också bättre förutsättningar att påverka genomför
              andet av EU:s gemensamma utrikes ‑ , säkerhets- och försvarspolitik.
            </seg>
          </u>
          <u>
            <seg>
              Redan i försvarsinriktningsbeslutet, som vi i riksdagen antog
              i juni 2015, slog vi fast att samarbetet i EU intar en särställning
              i svensk utrikes ‑ och säkerhetspolitik. Redan då sa vi att EU
              bör stärkas som säker ­ hetspolitisk aktör och att Sverige aktivt
              bör bidra till den konceptuella utvecklingen inom den gemensamma
              säkerhets- och försvarspolitiken. Ett svenskt medlemskap i Pesco
              stämmer därför väl överens med det försvars ­ politiska inriktningsbeslutet.
            </seg>
          </u>
          <u>
            <seg>
              Viktigt i sammanhanget, med tanke på de missförstånd som lätt
              uppstår, är att Pesco är frivilligt för medlemsstaterna och inget
              som påverkar den nationella suveräniteten. Den frivilliga, mellanstatliga
              grunden gör också att det stämmer väl överens med vår alliansfrihet.
            </seg>
          </u>
          <u>
            <seg>
              Att vi är alliansfria betyder inte att vi inte ska samarbeta
              med andra. Vi samarbetar därför att det gynnar båda parter, var
              och en för sig och gemensamt, att göra så. Genom att dela med
              sig av kunskaper, erfarenheter och förmågor blir vi gemensamt
              starkare. Därför är samarbete en viktig del av den socialdemokratiska
              försvars- och säkerhetspolitiken.
            </seg>
          </u>
          <u>
            <seg>
              Fru talman! Genom Pesco möjliggörs och förenklas ett närmare
              samarbete mellan medlemsstaterna i EU. Exakt vilka projekt Sverige
              kommer att delta i återstår att se, men det är tydligt att Sverige
              har mycket att vinna. Pesco innebär ett antal åtaganden som alla
              går ut på att öka samarbetet mellan medlemsstaterna, minska överlappningen
              och stärka de nationella förmågorna. Det är värt att notera att
              åtagandena är politiska målsättningar som ska uppfyllas över tid
              och med beaktande av nationella omständigheter.
            </seg>
          </u>
          <u>
            <seg>
              Genom Pesco kan EU-medlemsländerna ytterligare harmonisera sina
              behov. Vi åtar oss att öka samarbetet gällande cyberförsvar genom
              infor ­ mationsutbyte, utbildning och operativt stöd. Ett annat
              av åtagandena innebär att medlemsstaterna ska öka interoperabiliteten,
              det vill säga systemens förmåga att fungera tillsammans.
            </seg>
          </u>
          <u>
            <seg>
              Utöver de övergripande målen för Pesco förpliktar sig de deltagande
              länderna att delta i minst ett av dess projekt. Det är medlemsstaterna
              själva som föreslår projekten och beslutar vilka projekt de vill
              ingå i. Från svensk sida har vi, som vi hört tidigare, föreslagit
              samarbete kring gemensamma tester i Vidsel i Norrbotten. Vidsel
              har redan i dag ett stort övningsområde, Europas största.
            </seg>
          </u>
          <u>
            <seg>
              Vi socialdemokrater anser att Pesco är ett viktigt steg i att
              stärka EU som säkerhetspolitisk plattform och yrkar därför bifall
              till utskottets förslag om ett svenskt deltagande i det permanenta
              strukturerade samarbetet inom Europeiska unionen.
            </seg>
          </u>
          <note type="speaker">
            Anf. 57 LOTTA JOHNSSON FORNARVE (V) replik:
          </note>
          <u>
            <seg>
              Fru talman! Jag vänder mig till dig, Alexandra Völker, som representant
              för det största regeringspartiet och frågar dig: Anser inte du
              att Sverige har frångått en traditionell och framgångsrik säkerhetspolitik
              som har byggt på militär alliansfrihet, nedrustning, fredliga
              lösningar på konflikter, stöd till FN och solidaritet med tredje
              världen, när vi nu tar ytterligare steg mot en ökad militarisering
              av EU genom deltagandet i Pesco? Alliansfriheten har tjänat oss
              väl under mycket lång tid och inneburit att generation efter generation
              i vårt land har sluppit uppleva krigets fasor.
            </seg>
          </u>
          <note type="speaker">
            Anf. 58 ALEXANDRA VÖLKER (S) replik:
          </note>
          <u>
            <seg>
              Fru talman! Tack, Lotta Johnsson Fornarve, för frågan! Jag tycker
              att det är väldigt bra att Vänsterpartiet tillsammans med Socialdemokraterna
              står upp för den svenska alliansfriheten. Den är viktig för svensk
              utrikespolitik.
            </seg>
          </u>
          <u>
            <seg>
              Svensk utrikes- och försvarspolitik bygger på en solidarisk grund,
              där vi har en stark roll inom Förenta nationerna och tar till
              vara alla de internationella organ vi har för att påverka för
              stabilitet, fred och nedrustning.
            </seg>
          </u>
          <u>
            <seg>
              Som jag sa tidigare är också Europeiska unionen en viktig sådan
              plattform. Vi ser att samarbete är viktigt, och det är något som
              den socialdemokratiska regeringen också har varit tydlig med.
              Vi har varit tydliga med att Förenta nationerna är en viktig plattform
              och har arbetat hårt för en plats i FN:s säkerhetsråd. Vi har
              utökat det försvarspolitiska samarbetet med många av våra grannländer,
              inte minst Finland, som vi numera samarbetar med bortom fredstida
              förhållanden. Vi samarbetar också utökat inom EU.
            </seg>
          </u>
          <u>
            <seg>
              Detta ligger helt i linje med den svenska och den socialdemokratiska
              försvars- och säkerhetspolitiken, så jag tycker absolut att detta
              stämmer väl överens. Grunden är som sagt att alliansfriheten kvarstår.
              Detta är mellanstatliga samarbeten, och det tycker vi är väldigt
              bra.
            </seg>
          </u>
          <note type="speaker">
            Anf. 59 LOTTA JOHNSSON FORNARVE (V) replik:
          </note>
          <u>
            <seg>
              Fru talman! Tack, Alexandra Völker, för svaret! Jag tycker ändå
              att det är lite märkligt att Alexandra Völker inte ser att alliansfriheten
              riskerar att urholkas när man går in i ett sådant här utökat militärt
              samarbete med EU, som också innebär ett ytterligare närmande till
              Nato. Ska vi bli trovärdiga som en alliansfri röst för fred och
              nedrustning i världen kan vi inte skapa denna typ av allianser
              eller ingå i ett utökat militärt samarbete i EU. Vi måste stå
              på egna ben och verkligen stå upp för alliansfriheten.
            </seg>
          </u>
          <u>
            <seg>
              Jag tycker att det är märkligt att Socialdemokraterna inte ser
              detta. Tidigare har man varit ganska restriktiv när det gäller
              denna typ av samarbeten, men nu börjar man frångå det. Jag tycker
              att det är väldigt beklagligt.
            </seg>
          </u>
          <note type="speaker">
            Anf. 60 ALEXANDRA VÖLKER (S) replik:
          </note>
          <u>
            <seg>
              Fru talman! Den socialdemokratiska politiken att värna vår alliansfrihet
              står som sagt fast. Det tycker jag att vi har varit tydliga med
              såväl under hela denna mandatperiod som genom historien.
            </seg>
          </u>
          <u>
            <seg>
              Våra funderingar när det gäller samarbeten är alltid i vilken
              form de ska ske. Att vi vill samarbeta har vi varit väldigt tydliga
              med. Vi tycker att det är viktigt att värna olika former av och
              plattformar för samarbete. Detta är en plattform där vi får möjlighet
              att ytterligare samarbeta med länder i Europa. Man skapar ökade
              incitament, och det är inget som kommer i konflikt med vår alliansfrihet.
              Detta är jätteviktigt för oss socialdemokrater.
            </seg>
          </u>
          <u>
            <seg>
              Att vi kan öka vårt samarbete i fråga om cyberförmåga och även
              kan samarbeta ytterligare i försvarsprojekt tycker vi är bra.
              Vi har haft den typen av försvarsindustrisamarbeten med många
              länder runt om i världen . D et är alltså inget nytt för vår politiska
              syn.
            </seg>
          </u>
          <u>
            <seg>
              Detta är absolut en ny plattform, och vi tycker att den är bra
              och viktig. Som jag sa är detta också något som stämmer väl överens
              med det försvarspolitiska inriktningsbeslut som riksdagen antog
              redan 2015 . D etta är alltså inget nytt.
            </seg>
          </u>
          <note type="speaker">
            Anf. 61 HANS WALLMARK (M):
          </note>
          <u>
            <seg>
              Fru talman! Ärendet handlar om Sveriges deltagande i det permanenta
              strukturerade samarbetet inom Europeiska unionen; det brukar förkortas
              Pesco. Just den benämningen tänker jag använda fortsättningsvis.
            </seg>
          </u>
          <u>
            <seg>
              Merparten av EU:s medlemsstater har för avsikt att delta i Pesco
              från och med den 11 december i år. Få länders regeringar, om ens
              någon, gör likt den svenska och går till sitt parlament med en
              proposition. Detta är bra och hedrande. Det är kanske också förklarligt
              att den rödgröna regeringen agerar på detta sätt då den under
              de tre senaste åren inte lyckats prestera speciellt många propositioner
              men just i fråga om Pesco känt till ett brett parlamentariskt
              stöd och därför lagt fram något som man denna gång med säkerhet
              vet vinner kammarens bifall.
            </seg>
          </u>
          <u>
            <seg>
              Om man nu tycker att det är viktigt med en proposition är det
              noterbart att ingen minister dock anser det mödan värt att delta
              i dagens debatt. Man lägger fram en proposition men skickar ingen
              minister. Det säger någonting om regeringens syn på EU: Det är
              en hel del fumlande och famlande. Det är svårt att se en klar,
              förutsägbar och tydlig linje från den rödgröna regeringens sida.
            </seg>
          </u>
          <u>
            <seg>
              Fru talman! Det försämrade säkerhetsläget gör att vi i Europa
              måste göra vad vi kan för att öka våra försvarsansträngningar
              så att vi kan ta ett större ansvar för vår egen kontinents säkerhet.
              Det är därför bra att det europeiska försvarssamarbetet utvecklas
              och att steg tas för att bygga upp fungerande strukturer som även
              har ett konkret innehåll. Det finns en stor potential i att öka
              samarbetet så att det fungerar som ett bra komplement till det
              existerande militära Natosamarbetet.
            </seg>
          </u>
          <u>
            <seg>
              I grunden handlar det om att både EU och Nato har att hantera
              samma typ av utmaningar. Där finns en insikt, åtminstone i Bryssel
              och mellan flertalet av medlemsstaterna, om än inte hos svenska
              socialdemokrater, om att Nato är den hårda militära kärnan medan
              EU har en större palett att tillgå av humanitärt stöd, konflikthanterande
              och b redare insatser. Därför är det uppenbart haltande att de
              som säger nej till Nato ändå nu är villiga att säga ja till Pesco,
              för det är ju två delar av samma helhet. I ljuset av det är faktiskt
              Vänsterpartiets och Sverigedemokraternas motstånd begripligt om
              än beklagligt.
            </seg>
          </u>
          <u>
            <seg>
              Fru talman! EU:s försvarssamarbete kommer att bli ett större
              samarbetsområde än tidigare. Det är oundvikligt. Därför måste
              Sverige vara med och påverka. Vi får inte hamna i samma sits som
              vi just nu befinner oss i när det gäller Natosamarbetet och som
              innebär att Sverige reduceras till motsvarande ett partnerland
              som bara har att rätta sig efter de beslut som fattas. Vi vill
              sitta med vid bordet och ha säte och stämma – därför denna proposition,
              och därför detta ja från Moderaternas sida.
            </seg>
          </u>
          <u>
            <seg>
              Det europeiska försvarssamarbetet befinner sig fortfarande på
              många sätt i en uppstartsfas. Det betyder att det fortfarande
              finns stora möjligheter att påverka hur samarbetet kommer att
              utvecklas framöver. Sverige måste definiera vad våra kärnintressen
              är, hur vi kan driva dessa och med vilka vi kan agera.
            </seg>
          </u>
          <u>
            <seg>
              Redan finns ett femtiotal projekt som diskuteras inom ramen för
              Pesco. Tanken är, som sagt, att varje stat ska delta i minst ett.
              Hade det funnits en minister på plats, vilket det ju nu inte gör,
              hade min bestämda uppmaning till den personen varit att regeringen
              tillsammans med relevanta myndigheter ska ta fram ett trovärdigt
              och bra projekt att erbjuda alla andra inom ramen för Pesco. Det
              skulle kunna vara det här som har nämnts om Vidsel.
            </seg>
          </u>
          <u>
            <seg>
              Uppenbart kommer inget svenskt projekt att utses att delta i
              den första omgången. Jag tycker därför att det borde vara en uttalad
              ambition från regeringssidan, uttryckt av en minister om det hade
              varit möjligt, att ha ett projekt åtminstone i den andra omgången
              under nästa år.
            </seg>
          </u>
          <u>
            <seg>
              Fru talman! Från moderat håll har vi pekat på ett antal faktorer
              som vi måste ha med oss som utgångspunkter i det fortsatta arbetet
              med såväl ramverket Pesco som de mer konkreta sakerna som försvarsfonden
              och krishanteringsarbetet:
            </seg>
          </u>
          <u>
            <seg>
               Fokus på höjd operativ förmåga behövs både nationellt och på
              europeisk nivå.
            </seg>
          </u>
          <u>
            <seg>
               Vi vill inte se en gemensam EU-armé.
            </seg>
          </u>
          <u>
            <seg>
               Det är viktigt att värna svenska intressen. Gör inte vi det
              kommer ingen annan att göra det.
            </seg>
          </u>
          <u>
            <seg>
               Små och medelstora länder och företag ska garanteras tillträde
              till de olika samarbetsprojekten.
            </seg>
          </u>
          <u>
            <seg>
               Budgetrestriktivitet är viktigt. Medel bör tas från andra områden
              för att finansiera försvarssamarbetet.
            </seg>
          </u>
          <u>
            <seg>
               Samarbetet ska i så liten utsträckning som möjligt duplicera
              Natosamarbetet.
            </seg>
          </u>
          <u>
            <seg>
               Det är viktigt med uppföljning så att samarbetet resulterar
              i ökad förmåga och bra samordningsvinster.
            </seg>
          </u>
          <u>
            <seg>
               Det är avslutningsvis viktigt med fortsatt samarbete med Storbritannien
              i säkerhetspolitiska frågor.
            </seg>
          </u>
          <u>
            <seg>
              Fru talman! Utskottet har vid ett flertal tillfällen understrukit
              vikten av att internationella samarbeten och insatser ges nationella,
              uppföljningsbara mål och att måluppfyllelsen redovisas för riksdagen
              på lämpligt sätt. Detta gäller även för deltagandet i Pesco. Regeringssidan
              har inte definierat vad som ska eftersträvas och vilka mål som
              gäller så att det går att utvärdera. Där har regeringssidan en
              hemläxa att göra. Vad vill man egentligen upp ­ nå?
            </seg>
          </u>
          <u>
            <seg>
              En av de viktigare anledningarna är väl att regeringen vill markera
              Sveriges intresse och ambition inom EU. Det är klokt och det är
              bra, även om det nu är famlande och fumlande.
            </seg>
          </u>
          <u>
            <seg>
              Fru talman! Även om man upprepar för sig själv att detta är i
              enlighet med något slags proklamerad alliansfrihet behöver det
              inte vara så i andras ögon, vilket illustrerades på ett mycket
              lämpligt sätt av dialogen mellan Vänsterpartiet och Socialdemokraterna.
              Det är inte så det låter i andra medlemsstater som nu ansluter
              sig till Pesco. I somliga kretsar i Bryssel beskrivs denna möjlighet
              som en sovande skönhet som fanns med i Lissabonfördraget. Nu aktiveras
              den. Det gör att länderna knyts närmare varandra, och i utomståendes
              ögon blir det allt svårare att förstå den svenska hållningen som
              den kommer till uttryck av den rödgröna regeringen. Det gör att
              regeringen för in oss i ett alltmer påtagligt osäkerhetsläge.
            </seg>
          </u>
          <u>
            <seg>
              Vi är med i mycket, och med Pesco blir det ännu mer. Vi axlar
              gemensamt ansvar, och med Pesco blir det ännu mer. Men vi saknar
              ändå helt den bindande säkerhetsgaranti som bara finns i ett svenskt
              Natomedlemskap och därmed skyddet i artikel 5.
            </seg>
          </u>
          <u>
            <seg>
              Låt mig, fru talman, därför påminna om Alliansens särskilda yttrande
              som finns bifogat till utskottets betänkande. Där står att ”militär
              alliansfrihet inte enkom är en option som enskilda stater kan
              välja att göra anspråk på. Alliansfriheten beror även på att den
              vinner trovärdighet i omvärldens ögon.
            </seg>
          </u>
          <u>
            <seg>
              Sverige har under lång tid integrerats med Nato inom ramen för
              ett alltmer avancerat partnerskap, det så kallade värdlandsavtalet
              och genom deltagande i en lång rad av Natos internationella krishanteringsinsatser.
            </seg>
          </u>
          <u>
            <seg>
              Sverige är även medlem av Europeiska unionen och har deltagit
              i snart sagt alla unionens militära och civila insatser. Såvitt
              avser den gemensam ­ ma säkerhets- och försvarspolitiken måste
              vi anses tillhöra unionens kärna.
            </seg>
          </u>
          <u>
            <seg>
              Den rödgröna regeringen synes inte förstå att vårt nära samarbete
              med EU och Nato påverkar bilden av och tilltron till den proklamerade,
              militära alliansfriheten. Därmed påverkas även realismen i den
              av regeringen förda säkerhetspolitiken”.
            </seg>
          </u>
          <u>
            <seg>
              Jag vill tacka min gode vän Allan Widman som i stor utsträckning
              har hållit i pennan vid nedteckningen av dessa kloka ord.
            </seg>
          </u>
          <u>
            <seg>
              Fru talman! Här har Socialdemokraterna och Miljöpartiet anledning
              att ge svar.
            </seg>
          </u>
          <u>
            <seg>
              Fru talman! I avvaktan på svar från Socialdemokraterna och i
              avvaktan på en minister som inte dyker upp kan jag säga att jag
              menar att Miljöpartiet möjligtvis står nära sin riksdagsgrupp
              och regeringsföreträdare som i kompromissens namn nu står bakom
              ett svenskt deltagande i Pesco. Men de står rätt långt från sina
              väljare som nog är mer skeptiska och misstänksamma mot den här
              formen av organiserade samarbeten.
            </seg>
          </u>
          <u>
            <seg>
              Vidare menar jag att Sverigedemokraterna möjligtvis står nära
              sin riksdagsgrupp men att de står rätt långt från många av sina
              väljare som i olika opinionsmätningar visar större förståelse
              för att stärkt svensk försvarsförmåga går genom olika samarbeten,
              inklusive ett svenskt Natomedlemskap.
            </seg>
          </u>
          <note type="speaker">
            Anf. 62 ANDERS SCHRÖDER (MP):
          </note>
          <u>
            <seg>
              Fru talman! Jag vill börja med att inte ge Sverigedemokraterna
              och Vänsterpartiet rätt men ändå uttrycka att jag förstår var
              deras oro kommer från. Jag skulle säga att Pesco är ett rimligt
              förslag och ett initiativ som togs av delvis fel anledningar.
              Det blir tydligt när man lyssnar på den europeiska debatten.
            </seg>
          </u>
          <u>
            <seg>
              Det har funnits, vilket har framgått i diskussionerna, en vision
              från en del EU-medlemsstater och en del regeringsföreträdare i
              andra länder, till exempel Macron och den höga representanten
              Mogherini, om att det här ska bli någon sorts överstatligt militärt
              projekt . Det är någonting som den här regeringen hela tiden har
              varit skeptisk till.
            </seg>
          </u>
          <u>
            <seg>
              Som tur är landade Pesco inte i den riktningen. Man gick tvärtom
              på den mer inkluderande tyska linjen, som den har kallats. Det
              innebär att nästan alla EU-medlemsstater kommer att delta och
              att åtagandena till sto ­ ra delar inte är särskilt bindande utan
              är mer av politiska ambitioner. Det är positivt.
            </seg>
          </u>
          <u>
            <seg>
              Jag instämmer såklart i det som Alexandra Völker uttryckte tidigare
              och vill återigen understryka vikten av att ha samarbeten på EU-nivå,
              också om försvarsfrågorna. Vi är en del av EU. Vi behöver jobba
              med de andra medlemsländerna. Och det finns klara poänger med
              att vi bidrar till det gemensamma samarbetet, till att skapa säkerhet
              i vårt närområde och att vi är med och formar det samarbete som
              nu utvecklas. Genom att ha varit med och format har vi också kunnat
              styra bort från den överstatlighet som regeringen har varit tydlig
              med att man inte vill se.
            </seg>
          </u>
          <u>
            <seg>
              Det är också viktigt att vi undviker alla tankar på att det skulle
              fylla någon sorts territorialförsvarsfunktion. Det har varit våra
              ingångar.
            </seg>
          </u>
          <u>
            <seg>
              Sverigedemokraterna uttryckte tidigare att de ser det här som
              ett stort steg, som något som inkräktar på alliansfriheten. Jag
              får inte riktigt ihop det. Om man tycker att det inkräktar på
              alliansfriheten borde det principiella problemet vara att vi är
              med i EU. Sverigedemokraterna är kritiska till det och är alltså
              konsekventa på det sättet. Men för oss som tycker att Sverige
              ska vara med i EU och samarbeta med andra länder är det här ett
              logiskt steg att ta på mellanstatlig grund.
            </seg>
          </u>
          <u>
            <seg>
              Det finns klara vinster med samarbeten också utifrån den mer
              pacifistiska skolan, som mitt parti har rötter i. Lotta Johnsson
              Fornarve talade lite drömskt om den mer strikta alliansfriheten
              under kalla kriget, då Sverige förespråkade nedrustning. Sverige
              har en stor vapenproduktion i dag. Men jag vill påminna om att
              den var betydligt större under kalla kriget. Vi skulle kunna producera
              allt själva och kunna försörja det svenska försvaret. Då behövde
              vi exportera. Vår vapenexport är alltså intimt kopplad till den
              politik vi förde då.
            </seg>
          </u>
          <u>
            <seg>
              Samarbetena med andra länder möjliggör för minskad vapenproduk
              ­ tion i EU, om det görs på rätt sätt. Det bidrar till säkerhet,
              för närområdet och för de europeiska länderna. Vi får också minskade
              kostnader, vilket även Vänsterpartiet borde kunna se som positivt.
            </seg>
          </u>
          <u>
            <seg>
              Avslutningsvis vill jag säga att EU ska bygga på samarbete och
              bidra till att skapa trygghet i vårt närområde. Pesco kan bidra
              till det. Men någon EU-armé ska det inte bli. Det kommer regeringen,
              och jag tror även de flesta oppositionspartier, att hålla koll
              på.
            </seg>
          </u>
          <note type="speaker">
            Anf. 63 HANS WALLMARK (M) replik:
          </note>
          <u>
            <seg>
              Fru talman! Lite besviken är jag över att ingen minister från
              Socialdemokraterna deltog i debatten och att det inte blev några
              socialdemokratiska repliker. Därför får jag ta replik på den rödgröna
              sidan, och den striden får Anders Schröder från Miljöpartiet utkämpa.
              Det kanske inte är helt tacksamt, men nu är det som det är.
            </seg>
          </u>
          <u>
            <seg>
              Jag vill först ställa ett par frågor med anledning av det som
              sas i Vänsterpartiets anförande. Ser den rödgröna sidan detta
              som en militarisering av EU? Som jag försökte beskriva handlar
              det om en helhet – det pratar man också om i Bryssel. Men man
              hanterar den på två sätt: i Natostrukturen och i EU-strukturen.
              Frågan är relevant och förtjänar ett svar från den rödgröna sidan.
            </seg>
          </u>
          <u>
            <seg>
              Den andra frågan gäller ett projekt som den rödgröna regeringen
              lyfter fram och som jag hoppas att man kan göra mer för, när man
              får in det som ett EU-projekt inom ramen för Pesco. Det gäller
              Vidsel. Är det militarisering av Norrbotten om fler skulle börja
              använda Vidsel?
            </seg>
          </u>
          <u>
            <seg>
              Fru talman! Jag vill att Anders Schröder ska rätta mig om jag
              har fel. En av huvudanledningarna till att den rödgröna regeringen
              har lagt fram propositionen är att man vill påverka och utveckla
              det som nu skapas inom ramen för Pesco. Man vill ha säte och stämma,
              vara med vid bordet. Är det korrekt uppfattat att det är drivkraften
              bakom att Socialdemokraterna och Miljöpartiet ställer sig bakom
              det permanent strukturerade samarbetet inom försvars ‑ och krishanteringsområdet?
            </seg>
          </u>
          <note type="speaker">
            Anf. 64 ANDERS SCHRÖDER (MP) replik:
          </note>
          <u>
            <seg>
              Fru talman! När det gäller om det här skulle vara militarisering
              har vi varit tydliga med, och det har varit tydligt i själva uppgörelsen
              om Pesco, att det handlar om samarbeten som inte ska omfatta någon
              form av EU-armé eller territorialförsvar. Däremot diskuteras till
              exempel insatsgrupper i närområdet. Om man vill kalla det militarisering
              eller inte får Hans Wallmark avgöra.
            </seg>
          </u>
          <u>
            <seg>
              Jag tror i vilket fall att det finns klara poänger med att Sverige
              bidrar till säkerhet i vårt närområde. Och vi behöver naturligtvis
              samarbeta med andra länder för att göra det på olika sätt. Det
              här kan vara ett sådant forum.
            </seg>
          </u>
          <u>
            <seg>
              Vad gäller den svenska drivkraften finns det inte ett svar på
              det. Vi gör en mängd olika avvägningar. Men det är klart att vi
              väger in det också. Vi har också påverkat själva diskussionen
              om grundandet av Pesco. Genom att vara med i de diskussionerna
              har vi kunnat styra formandet av Pesco i en viss riktning.
            </seg>
          </u>
          <u>
            <seg>
              Som Alexandra Völker uttryckte finns det också ett värde i att
              komma in i Pesco direkt. De inledande besluten kommer att forma
              inriktningen för lång tid framöver.
            </seg>
          </u>
          <note type="speaker">
            Anf. 65 HANS WALLMARK (M) replik:
          </note>
          <u>
            <seg>
              Fru talman! Anders glömde en fråga. Det var säkert ett förbiseende.
              Misstolka det inte som kritik. Det gällde huruvida Vidselprojektet
              ska ses som en del av militariseringen av Norrbotten. Den diskussionen
              förekom, och Vänsterpartiet har lyft fram den. Det vore därför
              elegant om Miljöpartiet kunde utveckla sin syn på det.
            </seg>
          </u>
          <u>
            <seg>
              Jag önskar att det projektet kan få luft under vingarna och bli
              ett Pescoprojekt. Det hade varit bra om det hade blivit så i första
              omgången. Nu hoppas jag att den här regeringen gör vad den kan
              för att det åtminstone ska bli av i den andra omgången.
            </seg>
          </u>
          <u>
            <seg>
              Anders Schröder säger att man är tydlig. Det finns en dubbelhet
              i det där med tydlighet. Därför finns det skäl att inte bara lyssna
              på vad Socialdemokraterna och Miljöpartiet i den rödgröna regeringen
              önskar. Det är också klokt att lyssna på vad som sägs i Bryssel
              och vad andra medlemsstater säger.
            </seg>
          </u>
          <u>
            <seg>
              Det finns en helt annan drivkraft i Pesco. Man ser det som en
              dubbelhet – man har den hårda, militära kärnan i Nato, och man
              har den mjukare men ändå kombinerbara kraften i EU. Och tillsammans
              ska man lösa gemensamma projekt. Just därför är det svårt att
              se var det ena börjar och det andra slutar. Och därför finns det
              återkommande varningar för att duplicera. Om man inte skulle glida
              in i varandra skulle ingen tala om dupliceringsrisken.
            </seg>
          </u>
          <u>
            <seg>
              Såtillvida vill jag ge Vänsterpartiet rätt i att det här är fortsatta
              led i att öka försvarsansträngningar i Europa. Det är i grunden
              bra.
            </seg>
          </u>
          <u>
            <seg>
              Fru talman! Det är bra att Miljöpartiet bekräftar min bild att
              en drivkraft är att ha säte och stämma. Det är märkligt att man
              vill sitta med vid olika sammanträdesbord – FN, EU, Nordefco,
              Nordiska rådet och nu Pesco. Men det enda sammanträdesbordet som
              har avgörande betydelse och som påverkar svensk försvars ‑ och
              säkerhetspolitik, nämligen Nato, vill man inte sitta med vid.
              När avgörande beslut ska fattas vill man skickas ut i köket. Kan
              Miljöpartiet förklara det?
            </seg>
          </u>
          <note type="speaker">
            Anf. 66 ANDERS SCHRÖDER (MP) replik:
          </note>
          <u>
            <seg>
              Fru talman! Ja, då återkommer vi till Hans Wallmarks och kanske
              Alliansens favoritämne i dessa sammanhang. Det är ju en diskussion
              som du och jag har haft några gånger tidigare.
            </seg>
          </u>
          <u>
            <seg>
              Natodiskussionen är bra mycket bredare än bara frågan om ifall
              man ska sitta med vid bordet eller inte. Det handlar om en bredare
              säkerhetspolitisk analys av dels vårt närområde, dels Sveriges
              roll, dels hur vi ser på Rysslands utveckling, dels hur vi vill
              hantera detta. Det är ju någonting som du och jag skulle kunna
              diskutera här fram och tillbaka i en halvtimme.
            </seg>
          </u>
          <u>
            <seg>
              Jag kan konstatera att regeringen gör en annan bedömning. Vi
              vill verka för avspänning i närområdet då vi inte tror att det
              är bra med tvära politiska kast i den här typen säkerhetspolitiska
              frågor. Därför står vi fast vid vår linje om militär alliansfrihet.
            </seg>
          </u>
          <u>
            <seg>
              När det gäller om olika typer av samarbeten skulle innebära någon
              sorts militarisering av Norrbotten eller någon annan del av Sverige
              är det naturligtvis inte så. Sverige måste också kunna bedriva
              samarbeten, det är ju hela poängen. Sedan behöver man tänka igenom
              vilka samarbeten som är rimliga. Man behöver också se till att
              inte förvandla detta till någon sorts extra resurspool där försvarsindustrin
              får mer och mer pengar som kanske inte är motiverade och så vidare.
            </seg>
          </u>
          <u>
            <seg>
              Mitt mål är att vi ska göra saker effektivare, vilket i slutändan
              kan leda till minskad export. Det är den inriktning som jag har.
            </seg>
          </u>
          <note type="speaker">
            Anf. 67 MIKAEL JANSSON (SD) replik:
          </note>
          <u>
            <seg>
              Fru talman! Det är klädsamt att Anders Schröder förstår oron.
              Det har vi också hört från regeringen, att man inser att Pesco
              kan vara ett stort hot mot svensk försvarsindustri. Nu hör vi
              från Miljöpartiet att man tycker att det är bra att försvarsmaterielproduktionen
              minskar. Så har jag inte förstått Socialdemokraterna, så där verkar
              det vara spänningar i regeringen.
            </seg>
          </u>
          <u>
            <seg>
              Pesco innebär en så liten förändring. Det är ett så litet samarbete
              att Miljöpartiet tycker att man gott kan gå med där. Det är inte
              att militarisera EU. Jag känner igen det från folkomröstningen
              i Sverige om medlemskap i EU. Då sas det från ja-förespråkarna
              att EU bara är ett mellanstatligt samarbete. Det är ingen politisk
              union och ingen statsbildning i vardande och så vidare.
            </seg>
          </u>
          <u>
            <seg>
              Min första fråga till Anders Schröder är: Anser du att EU endast
              är ett mellanstatligt samarbete?
            </seg>
          </u>
          <note type="speaker">
            Anf. 68 ANDERS SCHRÖDER (MP) replik:
          </note>
          <u>
            <seg>
              Fru talman! Det är väl ganska enkelt att svara på så sätt att
              vi har ett Europaparlament som fattar beslut. Naturligtvis fattar
              Europaparlamentet beslut som också påverkar Sverige.
            </seg>
          </u>
          <u>
            <seg>
              Men den intressanta diskussionen är ju: Är Pesco överstatligt
              eller inte? Där är svaret nej.
            </seg>
          </u>
          <u>
            <seg>
              Jag ser inte riktigt kopplingen till den här debatten.
            </seg>
          </u>
          <note type="speaker">
            Anf. 69 MIKAEL JANSSON (SD) replik:
          </note>
          <u>
            <seg>
              Fru talman! Visst är Pesco ett mellanstatligt samarbete där man
              själv väljer vilka delar som man vill samarbeta kring. Men byggs
              det en sådan fast struktur kommer den ju att växa, och det är
              också tanken med ett högkvarter.
            </seg>
          </u>
          <u>
            <seg>
              Vi ska inte glömma att EU-parlamentet har röstat för ett EU-gemensamt
              försvar, vilket också allianspartierna röstade för, fast de inte
              vill kännas vid det nu.
            </seg>
          </u>
          <u>
            <seg>
              Det här kommer inte att sluta med att det enbart är mellanstatligt.
              Det är en önskan som inte kommer att uppfyllas.
            </seg>
          </u>
          <u>
            <seg>
              Det som oroar mig lite grann är att Socialdemokraterna i regeringen
              antyder att Pesco kan vara ett hot mot svensk försvarsindustri.
              Vår försvarsindustri går bra och den har ett gott samarbete med
              företag i andra länder. Vi har strategiska partner i andra världsdelar
              som vi kan använda för att stärka vår industriella utveckling.
              Men Pesco är ett hot. Om vi lägger alla våra ägg i EU-korgen innebär
              det att vi kanske tappar förmågan att utveckla dessa framgångsrika
              samarbeten.
            </seg>
          </u>
          <u>
            <seg>
              Miljöpartiet antyder att det är bra att försvarsmaterielproduktionen
              minskar. Är det inte så att också Miljöpartiet önskar en stark
              svensk försvarsindustri?
            </seg>
          </u>
          <note type="speaker">
            Anf. 70 ANDERS SCHRÖDER (MP) replik:
          </note>
          <u>
            <seg>
              Fru talman! Jag tycker att Mikael Jansson ger uttryck för en
              ganska deterministisk och kanske defaitistisk syn på EU-projektet
              och på politik när han framställer det som att allting i EU alltid
              måste växa och att allting kommer alltid att förvandlas till någon
              sorts superstat. Det är bara en fråga om hur lång tid som det
              kommer att ta.
            </seg>
          </u>
          <u>
            <seg>
              Jag tror ju på politik och politiska beslut. Det är vi som väljer
              hur samarbetena ska formas, förutsatt att vi är en del av dessa.
              Den här regeringen har varit väldigt tydlig med hur man vill att
              samarbetet ska utformas, nämligen på mellanstatlig grund, någonting
              som vi också har fått gehör för. Jag kan konstatera att jag inte
              delar Mikael Janssons analys där.
            </seg>
          </u>
          <u>
            <seg>
              När det gäller vapenproduktionen ser jag inte det märkliga i
              att man på EU-nivå skulle vilja ha en mindre överproduktion av
              vapensystem samtidigt som man vill ha ett effektivt och välfungerande
              försvar.
            </seg>
          </u>
          <u>
            <seg>
              Nästan alla EU-länder har egen vapenproduktion i dag, och det
              leder till att man måste producera små volymer som inte är lönsamma
              och inte så effektiva. Eller också måste man sälja vapensystem
              till andra länder, vilket skapar ett tryck på försäljning. Därmed
              kan produktionen öka mer än vad som är nödvändigt, vilket i sin
              tur bidrar till att öka den säkerhetspolitiska risken i länder
              i vårt närområde.
            </seg>
          </u>
          <u>
            <seg>
              Jag tror att det här är en klok säkerhetspolitisk inriktning.
            </seg>
          </u>
          <note type="speaker">
            Anf. 71 KERSTIN LUNDGREN (C):
          </note>
          <u>
            <seg>
              Fru talman! Centerpartiet vill att EU ska kunna bli en tydlig
              global politisk aktör. Då hörs också Sveriges röst tydligare och
              når längre. Den globala strategin utgör en grund för detta. Då
              krävs det också att EU kan agera som en säkerhetspolitisk aktör,
              både civilt och militärt. Försvaret av EU bygger på och ska fortsatt
              bygga på den transatlantiska länken. Nato är vitalt för vår säkerhet,
              precis som för en stor del av EU. Som har framgått tidigare är
              EU komplementärt till Nato.
            </seg>
          </u>
          <u>
            <seg>
              I det samarbete som vi nu bygger är det viktigt med öppenhet
              för dem som ännu inte har kommit med. Det är också viktigt med
              öppenhet för britterna som så här långt ser ut att lämna EU.
            </seg>
          </u>
          <u>
            <seg>
              Fru talman! EU agerar i dag med militära insatser för att säkra
              fred. Sverige har deltagit i alla gemensamma insatser. Vi har
              tagit ansvar för battlegroups, även om den dåvarande oppositionen
              S, MP och V gärna ville avskaffa dem. Nu är alla med på att hävda
              battlegroups, och det är bra.
            </seg>
          </u>
          <u>
            <seg>
              Fördraget talar om solidaritet. Då måste vi också kunna göra
              den trovärdig med mer än battlegroups. Det permanenta strukturerade
              samarbetet ger ett bidrag till EU:s förmåga att utveckla och gemensamt
              bevara freden, att gemensamt förebygga konflikter och att stärka
              den internationella säkerheten i enlighet med principerna för
              FN-stadgan. Det är mellanstatligt.
            </seg>
          </u>
          <u>
            <seg>
              Pesco, som vi nu talar om, innebär en gemensam ökad förmåga –
              i bästa fall – liksom en strävan efter effektivare europeisk försvarsindustri,
              forskning och utveckling. EU får på det sättet del av en bredare
              säkerhetspolitisk palett att arbeta med.
            </seg>
          </u>
          <u>
            <seg>
              Fru talman! Det finns de i kammaren som talar om alliansfriheten
              från förr. SD och V ser helst att Sverige inte är med i en politisk
              union, för så får man nog tolka en del av inläggen. Man ska inte
              samarbeta strukturerat med andra – kanske inte ens med Finland,
              för Finland har ju valt att gå med i Pesco. Men trots detta säger
              den som tydligt vill samarbeta med Finland att vi ska stå utanför.
            </seg>
          </u>
          <u>
            <seg>
              På Vänsterpartiet låter det som om man fortfarande talar inte
              bara om alliansfrihet utan faktiskt om neutralitet, fru talman.
              Det handlar om att stå neutral i relation till Ryssland. Denna
              världsbild existerar fortfarande i vissa av inläggen här i kammaren.
            </seg>
          </u>
          <u>
            <seg>
              När jag lyssnar till Socialdemokraterna och Miljöpartiet i regeringen
              hör jag att de till skillnad från Vänstern och Sverigedemokraterna
              tycker att vi ska vara med i EU, att vi är med i en politisk union,
              att vi gärna ska gå med i Pesco och att vi ska värna den transatlantiska
              länken. De gläds också över guldkort i Natosamarbetet.
            </seg>
          </u>
          <u>
            <seg>
              Både Socialdemokraterna och Miljöpartiet – och de är nog rätt
              ensamma om det i dag – hävdar emellertid alltjämt att Sverige
              är alliansfritt. För om man lyssnar i denna kammare framstår det
              nästan som att även Vänsterpartiet och Sverigedemokraterna numera
              anser att Sverige inte är alliansfritt – speciellt inte om vi
              beslutar i enlighet med propositionen och betänkandet att gå med
              i Pesco.
            </seg>
          </u>
          <u>
            <seg>
              Om vi går utanför kammaren, fru talman, finns det nog ingen som
              uppfattar att Sverige är alliansfritt, för alla ser att Sverige
              är med i en politisk union. Alla ser att Sverige samarbetar militärt
              i EU med EU-medlemmarna. Alla ser att Sverige har ett nära samarbete
              med Nato. Ingen utanför våra gränser ser någon alliansfrihet,
              utan bara att S och MP räds Natos säkerhetsgaranti.
            </seg>
          </u>
          <u>
            <seg>
              Detta tar vi upp i Alliansens gemensamma särskilda yttrande i
              betänkandet. Jag yrkar härmed bifall till förslaget i betänkandet
              och avslag på reservationerna.
            </seg>
          </u>
          <note type="speaker">
            Anf. 72 LOTTA JOHNSSON FORNARVE (V) replik:
          </note>
          <u>
            <seg>
              Fru talman! Kerstin Lundgren nämnde Vänsterpartiet i sitt anförande
              och menade att vi står neutrala gentemot Ryssland. Jag tror att
              hon uttryckte det ungefär så. Jag vill bara klargöra att vi absolut
              ser väldigt allvarligt på Rysslands kränkningar gentemot Ukraina
              och den folkrättsliga annekteringen av Krim.
            </seg>
          </u>
          <u>
            <seg>
              Vi ser dock också att Nato rustar upp i området, och vi ser en
              rustningsspiral i vårt närområde som är väldigt farlig. Vi tror
              inte att mer vapen och mer spänning i vårt område är det bästa
              sättet för att möta detta, utan vi tror, menar och hävdar att
              det bästa sättet för att möta den ökade upprustningen är att fortsätta
              stå alliansfria. På så vis kan vi bidra till att minska spänningen
              i närområdet. Ett deltagande i Nato skulle definitivt inte innebära
              det. Det skulle i stället utgöra en stor säkerhetspolitisk risk.
            </seg>
          </u>
          <u>
            <seg>
              Jag måste fråga Kerstin Lundgren om hon verkligen tycker att
              det är säkert att gå med i en organisation som leds av en president,
              Donald Trump, som är oerhört oberäknelig. Det är en organisation
              som har Turkiet, Polen och Ungern som medlemsländer. Det är länder
              som knappast kan räknas som de mest demokratiska i världen. Känns
              det säkrare att hålla hand med Erdo ğ an , som jagar sina egna
              medborgare och trakasserar och fängslar journalister, människorättsaktivister
              och oppositionella , än att kämpa för alliansfrihet?
            </seg>
          </u>
          <note type="speaker">
            Anf. 73 KERSTIN LUNDGREN (C) replik:
          </note>
          <u>
            <seg>
              Fru talman! Lotta Johnsson Fornarve och Vänsterpartiet verkar
              ha uppfattningen att vår alliansfria röst har bidragit till att
              människor inte fängslas i Turkiet. Själv ser jag att oberoende
              av om vi är alliansfria händer just detta.
            </seg>
          </u>
          <u>
            <seg>
              Jag undrar, Lotta Johnsson Fornarve, anser Vänsterpartiet att
              Ukraina och Georgien har tjänat på att stå utanför Nato? Tror
              ni att Ryssland skulle ha annekterat Krim eller befinna sig i
              östra Ukraina eller i Georgien om de var medlemmar i Nato?
            </seg>
          </u>
          <note type="speaker">
            Anf. 74 LOTTA JOHNSSON FORNARVE (V) replik:
          </note>
          <u>
            <seg>
              Fru talman! Tack, Kerstin Lundgren! Jag är övertygad om att Rysslands
              agerande gentemot sina grannländer naturligtvis är en del av Rysslands
              aggression. Jag tror dock inte att Natos utvidgning österut har
              bidragit till att minska spänningarna i vårt närområde.
            </seg>
          </u>
          <u>
            <seg>
              I detta sammanhang tycker jag absolut att det är viktigt att
              Sverige fortfarande är alliansfritt. Vi kan fungera som en internationell
              röst i världen för fred och nedrustning, och vi kan fungera som
              medlare. Men det kan vi inte göra om vi inte är trovärdiga med
              vår alliansfrihet. Vi kan inte ansluta oss till Pesco eller Nato,
              för då förlorar vi vår trovärdighet som medlande part.
            </seg>
          </u>
          <u>
            <seg>
              Jag frågade Kerstin Lundgren om hon anser att det är tryggt att
              ingå i en allians med Erdo ğ an och Trump men fick inte riktigt
              något svar på frågan.
            </seg>
          </u>
          <u>
            <seg>
              En ytterligare sak med Nato är att det är en kärnvapenallians
              med massförstörelsevapen. Ska vi verkligen vara med i en sådan
              allians?
            </seg>
          </u>
          <note type="speaker">
            Anf. 75 KERSTIN LUNDGREN (C) replik:
          </note>
          <u>
            <seg>
              Fru talman! Vårt utanförstående innebär att vi utgör en säkerhetsrisk.
              Det har framgått av flera utredningar, som jag tror att även Lotta
              Johnsson Fornarve har haft möjlighet att ta del av. Vi står utanför
              Nato, och vi skapar därmed en yta, precis som Ukraina och Georgien,
              där Rysslands aggres ­ sion kan spela.
            </seg>
          </u>
          <u>
            <seg>
              Vad som har hänt, och som Lotta Johnsson Fornarve och Vänsterpartiet
              uppenbarligen inte har sett, är att den utveckling som hade börjat
              tidigare men som blev synlig i samband med Georgienkriget och
              med Ukraina och den ryska annekteringen av Krim liksom den fortsatta
              upprustningen i Ryssland leder till att många av inte minst Rysslands
              gränsländer känner att de är direkt hotade av den ryska aggressionen.
              De förväntar sig stöd och hjälp av oss och EU. Där är Pesco en
              viktig del för att öka samarbetet och tryggheten. De förväntar
              sig också stöd och hjälp genom den tydliga transatlantiska länken
              och medlemskapet i Nato.
            </seg>
          </u>
          <u>
            <seg>
              När man talar om medlare vill jag ge ett tips till Lotta Johnsson
              Forn ­ arve och Vänsterpartiet, och det är att studera Norge.
              Vår granne har varit medlem i Nato sedan starten. De har haft
              en viktig medlarfunktion i många konflikter, trots medlemskapet.
              De säger snarare att det har varit en styrka , då de har haft
              tillgång till viktiga aktörer. Detta är en tydlig signal som det
              finns skäl att lyssna till, även för Vänsterpartiet.
            </seg>
          </u>
          <note type="speaker">
            Anf. 76 MIKAEL JANSSON (SD) replik:
          </note>
          <u>
            <seg>
              Fru talman! Jag har lite problem med att förstå Centerpartiet
              säkerhetspolitiska linje. Den är väldigt otydlig. Det är förstås
              inte länge sedan Centern gjorde en kovändning i Natofrågan, så
              det kanske är en sådan tid när Centern inte riktigt har slagit
              fast sina positioner.
            </seg>
          </u>
          <u>
            <seg>
              Jag vet att Centern i EU-parlamentet röstade för ett EU-gemensamt
              försvar. Därför ställer jag frågan: Är Kerstin Lundgren också
              för att EU ska ha ett gemensamt försvar?
            </seg>
          </u>
          <note type="speaker">
            Anf. 77 KERSTIN LUNDGREN (C) replik:
          </note>
          <u>
            <seg>
              Fru talman! Vi talar i de här sammanhangen om en försvarsunion,
              vilket inte ska blandas ihop med en gemensam armé. Jag utgår från
              att Sverigedemokraterna i det här sammanhanget hänvisar till ställningstagandet
              med anledning av González Pons resolution. Om så är fallet uppmanar
              jag Sverigedemokraterna att studera röstningsresultatet tydligare.
              Jag vet att ni röstade nej, men ni borde veta att vi avstod, precis
              som flera andra i Alliansen. Är det något annat betänkande som
              ni hänvisar till tycker jag att ni måste vara tydliga.
            </seg>
          </u>
          <u>
            <seg>
              Vi är jättetydliga: Vi står upp för svensk säkerhetspolitik ,
              som ska vara tydlig och också sikta på ett medlemskap i Nato.
              Detta bygger säkerhet. Det gör inte det som Sverigedemokraterna
              försöker påstå – att vi själva ska klara att agera och rusta för
              att stå emot ryska angrepp. Den tröskelnivån klarar inte ens Sverigedemokraterna
              att uppnå i sina orealistiska budgetförslag.
            </seg>
          </u>
          <u>
            <seg>
              Ska man tala om en säkerhetspolitiskt otydlig linje, fru talman,
              är det Sverigedemokraterna, som försöker slå blågula dunster i
              ögonen på svens ­ ka folket. Jag hoppas att ingen låter luras,
              för det är en retorik och en modell som inte fungerar i dagens
              värld – möjligen i Sverigedemokraternas inre rum.
            </seg>
          </u>
          <note>
            (Applåder)
          </note>
          <note type="speaker">
            Anf. 78 MIKAEL JANSSON (SD) replik:
          </note>
          <u>
            <seg>
              Fru talman! Det var ingen tydligt svar. Från regeringens sida
              säger man att Sverige är alliansfritt. Vi sverigedemokrater säger
              att Sverige är alliansfritt, och det är vår strävan att fortsätta
              att vara det.
            </seg>
          </u>
          <u>
            <seg>
              Utan att tydligt säga att Centerpartiet har en motsatt linje
              försöker ni förlöjliga oss som talar om alliansfrihet. Om Sverige
              inte är alliansfritt, vilket försvarsallians är vi då med i? Försök
              vara tydlig, tack!
            </seg>
          </u>
          <note type="speaker">
            Anf. 79 KERSTIN LUNDGREN (C) replik:
          </note>
          <u>
            <seg>
              Fru talman! Vår utgångspunkt är att konstatera fakta. Sverige
              är i dag inte med i någon militär allians. Det är ett faktum.
              Det är samma faktum som Finland använder som utgångspunkt för
              sitt ställningstagande.
            </seg>
          </u>
          <u>
            <seg>
              Från vår horisont är det givet: Om vi ska bygga säkerhet bygger
              vi säkerhet tillsammans med andra och inte ensamma, för det är
              inte säkert. Vi bygger säkerhet tillsammans inom Nato genom att
              bli medlemmar, och det vill vi gärna se hända så snart som möjligt.
            </seg>
          </u>
          <u>
            <seg>
              Välkommen med, Sverigedemokraterna! Ni har ju uppenbarligen insett
              att om dagens beslut går igenom är Sverige inte längre alliansfritt,
              för då har alliansfriheten tappat trovärdighet. Detta borde leda
              till insikten att även Sverigedemokraterna måste ändra åsikt och
              tycka att vi ska gå med i Nato.
            </seg>
          </u>
          <note type="speaker">
            Anf. 80 ALLAN WIDMAN (L):
          </note>
          <u>
            <seg>
              Fru talman! Europeiska unionen är, bör vi minnas en dag som denna,
              fredens union. Efter över tusen år av konflikter som har slitit
              de europeiska länderna isär har vi nu kunnat iaktta 72 år av fred
              på vår egen kontinent. Varje steg i integrationen som sker mellan
              medlemsstaterna gör unionen starkare och kriget alltmer omöjligt.
            </seg>
          </u>
          <u>
            <seg>
              Precis som Hans Wallmark var inne på i ett tidigare anförande
              är det naturligtvis i första hand omvärldsutvecklingen som är
              den drivande motorn i den snabba utveckling som den gemensamma
              säkerhets- och försvarspolitiken nu genomgår. Det handlar inte
              minst om utvecklingen i Ryssland , som inte bara militärt utan
              också politiskt, socialt och på i stort sett samtliga plan fortsätter
              att driva i en alltmer osäker och oförutsebar riktning.
            </seg>
          </u>
          <u>
            <seg>
              En viktig förutsättning för Pesco och GSFP är naturligtvis också
              att man sedan toppmötet i Warszawa – till slut, ska jag säga,
              fru talman – har kommit fram till en tydlig samordning vad gäller
              ansträngningen på försvars- och säkerhetspolitikens område mellan
              Nato och EU.
            </seg>
          </u>
          <u>
            <seg>
              I propositionen från regeringen, vilk et upprepas i betänkandet
              på s. 7, finns det ett väldigt lakoniskt uttalande: ”Regeringen
              konstaterar vidare att samarbetet är mellanstatligt och förenligt
              med Sveriges militära alliansfrihet.”
            </seg>
          </u>
          <u>
            <seg>
              När jag läser detta är min första reflektion att även Nato är
              en mellanstatlig organisation, och ska nu regeringen bli konsekvent
              i sin logik finns det, som många har varit inne på, fler mellanstatliga
              samarbeten att ansluta till.
            </seg>
          </u>
          <u>
            <seg>
              Sverige, tillsammans med Finland, drev fram den gemensamma säkerhets-
              och försvarspolitiken i slutet av 90-talet, och vi har deltagit
              i samtliga civila och militära insatser i EU sedan dess. Ingenting
              är mer naturligt än att Sverige är bland de första länderna som
              kommer att ansluta till det permanenta, strukturerade samarbetet.
            </seg>
          </u>
          <u>
            <seg>
              Det har gjorts många uttalanden från de olika partierna i dag
              om att det inte handlar om en EU-armé och inte ens om ett gemensamt
              europeiskt försvar. Jag vill påminna om att bästföre datumet på
              tvärsäkra politiska ställningstaganden , inte minst när det har
              gällt EU , har varit tämligen kort. Vi får se vad framtiden bär
              med sig.
            </seg>
          </u>
          <u>
            <seg>
              Fru talman! För ungefär tio år sedan introducerades i svensk
              försvarspolitik någonting som kallades för nätverksbaserat försvar.
              Det blev aldrig så mycket av det där, men miljarderna rullade
              i alla fall under ett antal år. Jag träffade en person som jobbade
              i det projektet alldeles nyligen, och han sa: Det viktiga var
              inte målet. Det viktiga var resan i sig.
            </seg>
          </u>
          <u>
            <seg>
              Jag tror att vi måste betrakta Pesco och de kommande ansträngningarna
              på det här politikområdet med samma ögon.
            </seg>
          </u>
          <u>
            <seg>
              Ja, vi är djupt integrerade både med Nato och med EU. Vi är partner
              , och vi är guldpläterade partner till Nato. Vi har ett host nation
              s upport-avtal. Vi är med eller avser att vara med i Joint Expeditionary
              Force. Vi har deltagit i Nato Response Force, och vi har deltagit
              i de flesta av Natos militära krishanteringsinsatser de senaste
              decennierna.
            </seg>
          </u>
          <u>
            <seg>
              Vi är nu med i Pesco. Vi är med i den europeiska försvarsfonden
              EUDF, och vi kommer också att delta i det som kallas för Card
              och som innebär att man gör årliga översyner av utvecklingen av
              det militära försvaret i respektive medlemsstat.
            </seg>
          </u>
          <u>
            <seg>
              Jag säger inte att all denna integration är oförenlig med att
              hävda militär alliansfrihet – det är mycket möjligt att det går
              – men jag är bekymrad över att regeringen inte förstår att all
              den integration som vi har och som vi avser att göra påverkar
              hur omvärlden betraktar vår militära alliansfrihet.
            </seg>
          </u>
          <u>
            <seg>
              Jag tror inte, fru talman, att jag är särskilt modig när jag
              säger att Sverige förmodligen i Rysslands ögon redan är ett land
              som har valt sida. Det innebär att vi säkerhetspolitiskt har försatt
              oss i en, tror jag, mycket bekymmersam situation där vi å ena
              sidan inte har en trovärdighet kring vår militära alliansfrihet
              och å andra sidan inte omfattas av några ömsesidiga försvarsförpliktelser.
            </seg>
          </u>
          <u>
            <seg>
              Detta, fru talman, är vad jag brukar kalla för det säkerhetspolitiska
              ingenmanslandet, och jag tror att det är ett ansvar för samtliga
              partier att se till att vi tar oss ur detta moras.
            </seg>
          </u>
          <note>
            Jag yrkar bifall till utskottets förslag i betänkandet.
          </note>
          <note>
            (Applåder)
          </note>
          <note type="speaker">
            Anf. 81 ALEXANDRA VÖLKER (S) replik:
          </note>
          <u>
            <seg>
              Fru talman! Vi har hört en diskussion i dag från Alliansen i
              allmänhet. Den gäller för det första om inte Sverige borde ta
              steget och gå med i Nato och för det andra vilken bild omvärlden
              har av Sveriges alliansfrihet. Och vilka konsekvenser tror regeringen
              att detta skulle kunna få?
            </seg>
          </u>
          <u>
            <seg>
              När jag sitter och lyssnar kan jag inte låta bli att fundera
              över att det är tydligt att allianspartierna gör allt för att
              måla upp en viss bild av Sveriges alliansfrihet och av Sveriges
              ställning i världen. Jag undrar helt enkelt om allianspartierna,
              och i det här fallet Liberalerna, funderar någonting över vilken
              signal man själv sänder ut i världen och om man funderar på vilka
              konsekvenser detta får för övriga nationer.
            </seg>
          </u>
          <u>
            <seg>
              När man lyssnar på allianspartierna låter det som att det inte
              skulle få någon större betydelse om Sverige skulle gå med i Nato
              i förhållande till hur det är i dag, utöver när det kommer till
              skydd.
            </seg>
          </u>
          <u>
            <seg>
              Jag undrar därför helt enkelt om Allan Widman har bilden av att
              ett svenskt medlemskap i Nato inte skulle innebära någon större
              förändring av svensk utrikespolitik.
            </seg>
          </u>
          <note type="speaker">
            Anf. 82 ALLAN WIDMAN (L) replik:
          </note>
          <u>
            <seg>
              Fru talman! Inte i somras men förra sommaren stod jag tillsammans
              med Hans Wallmark nere i sydöstra Skåne. Vi väntade på att två
              B52:or skulle komma inflygande direkt från USA och simulera minutläggning
              i Hanöbukten. I väntan på detta gjorde 17 Natonationer landstigning
              på Österlen inför våra ögon.
            </seg>
          </u>
          <u>
            <seg>
              Fru talman! Jag menar att the writing is on the wall. Det är
              inte på något sätt en hemlighet att Sverige har dessa oerhört
              nära band till Nato. Vi har i den här kammaren klubbat ett avtal
              om värdlandsstöd, vilket ger möjlighet till planering och förberedelse
              inför att Nato i händelse av krig, konflikt eller kris ska kunna
              komma till Sverige och hjälpa oss med alla till buds stående medel.
              Jag menar att man i och med detta har monterat ned väldigt mycket
              av det som brukar ingå i en militär alliansfrihet.
            </seg>
          </u>
          <u>
            <seg>
              Den mycket specifika fråga som Alexandra Völker ställer är: Skulle
              detta innebära någon stor omvälvning av svensk utrikespolitik?
              Jag skulle vilja säga att jag tror att hela Europa och stora delar
              av västvärlden har väntat på att Sverige skulle ta detta steg
              in i Nato, och det har man gjort under flera decennier.
            </seg>
          </u>
          <note type="speaker">
            Anf. 83 ALEXANDRA VÖLKER (S) replik:
          </note>
          <u>
            <seg>
              Fru talman! Allianspartierna arbetar som sagt gemensamt sedan
              ett par år tillbaka tydligt för ett svenskt Natomedlemskap. Det
              är ingen hemlighet. Jag förstår därför att man också använder
              denna debatt för att lyfta upp frågan och få den på tapeten.
            </seg>
          </u>
          <u>
            <seg>
              Jag kan ändå inte låta bli att fortfarande fascineras av synen
              att ett svenskt Natomedlemskap inte skulle få några större konsekvenser
              för den svenska utrikes- och säkerhetspolitiken. Jag vet att Allan
              Widman är mycket väl medveten om att den är mycket störr e än
              att bara gälla Europa och v ästvärlden. Jag har svårt att se att
              Alliansen på fullaste allvar kan mena att ett svenskt Natomedlemskap
              skulle få så liten betydelse för svensk utrikespolitik.
            </seg>
          </u>
          <u>
            <seg>
              Är det alltså detta Liberalerna menar – att ett svenskt medlemskap
              i Nato inte skulle få några större konsekvenser för svensk utrikespolitik?
            </seg>
          </u>
          <note type="speaker">
            Anf. 84 ALLAN WIDMAN (L) replik:
          </note>
          <u>
            <seg>
              Fru talman! Jag känner mig lite osäker på vilken fråga Alexandra
              Völker egentligen ställer. Min bild är att vår omvärld har väntat
              på att Sverige skulle ta steget in i Nato under väldigt lång tid.
            </seg>
          </u>
          <u>
            <seg>
              Vi har gjort allt vi kan för att göra oss Natofähiga. Inte minst
              den nu sittande regeringen driver på anpassningen tekniskt, taktiskt
              och organisatoriskt i riktning mot just Nato. Detta är nog så
              småningom vad alla förväntar sig.
            </seg>
          </u>
          <u>
            <seg>
              Huruvida det skulle innebära någon stor påverkan på den förda
              utrikespolitiken kan kanske inte jag som fattig försvarspolitiker
              egentligen bedöma. Men en sak vet jag, och det är att det inte
              finns någon annan enskild åtgärd som så snabbt och så kraftfullt
              skulle stärka vår nationella säkerhet som ett medlemskap i Nato.
            </seg>
          </u>
          <note type="speaker">
            Anf. 85 MIKAEL OSCARSSON (KD):
          </note>
          <u>
            <seg>
              Fru talman! Det vi diskuterar i dag är regeringens förslag till
              riksdagen att godkänna att Sverige deltar i det permanenta strukturerade
              samarbetet inom ramen för Europeiska unionen. Samarbetet är ett
              led i uppföljningen av EU:s globala strategi och erbjuder ett
              ramverk för utvecklingen av militära förmågor, det vi i dag kallar
              för Pesco.
            </seg>
          </u>
          <u>
            <seg>
              För Kristdemokraternas del är det här inte svårt. Vi är varma
              vänner till EU, och vi tycker att detta är någonting positivt.
              Det är ett mellanstatligt samarbete som vi bejakar. Det är bra
              att Sverige kommer med tidigt i samarbetet. Det finns ett femtiotal
              projekt som pågår, och det är viktigt att Sverige så fort som
              möjligt får med ett eget projekt.
            </seg>
          </u>
          <u>
            <seg>
              Det är viktigt att påpeka att detta inte är en EU-armé och att
              det inte heller på något vis duplicerar Natosamarbetet. Det ska
              inte vara något dubbelarbete. Det är också viktigt att det inte
              på något vis försvårar samarbetet med Storbritannien.
            </seg>
          </u>
          <u>
            <seg>
              Som flera här har varit inne på finns det även ett annat samarbete
              , som är lite av elefanten i rummet. Detta är ett mellanstatligt
              samarbete, som har påpekats. Vi har ett tuffare säkerhetspolitiskt
              läge, som jag tror att vi alla ledamöter här i Sveriges riksdag
              känner av, i och med kriget som just nu pågår i östra Ukraina,
              det som hände 2014 när Ryssland olagligt tog Krim och den rädsla
              som har skapats i Baltikum, så nära Sverige.
            </seg>
          </u>
          <u>
            <seg>
              I detta läge är Pescosamarbetet bra. Vi är i dag nära partner
              till Nato, och det är bra. Sverige kommer som sagt att bli medlem
              i Pesco, och det är bra. Men vi har inte skyddet; vi har inte
              paragraf 5. Det är genom ett sådant ställningstagande vi verkligen
              skulle öka tryggheten för Sverige. Vi lever kvar i något slags
              dubbelmoral där vi tror att vi ska få hjälp från Nato, men vi
              är inte medlemmar.
            </seg>
          </u>
          <u>
            <seg>
              Krister Bringéus, utredare av Sveriges säkerhetssamarbete – utredningen
              blev färdig för ett och ett halvt år sedan – har uttryckt att
              omvärlden redan på ett sätt ser oss som medlemmar av Nato. Han
              slog fast att ett svenskt Natomedlemskap skulle öka förutsägbarheten.
              Vår omvärld ser det som att vi tillhör Nato, men vi har inte skyddet.
              Därför är det många länder som inte förstår Sveriges hållning,
              och det är många bland svenska folket som inte heller gör det.
            </seg>
          </u>
          <u>
            <seg>
              Det steg som vi nu kommer att ta är bra; det är ett steg på vägen.
              Men Kristdemokraterna hoppas att det inte ligger alltför långt
              bort för Sverige att bli en fullvärdig medlem av Nato. Det skulle
              på riktigt öka tryggheten för svenska folket – både för oss och
              för vår omvärld. Det skulle hjälpa till att skapa trygghet också
              för våra grannar.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 10 .)
          </note>
          <note>
            § 7 Internationellt bistånd
          </note>
          <note>
            Utrikesutskottets betänkande 2017/18:UU2
          </note>
          <note>
            Utgiftsområde 7 Internationellt bistånd (prop. 2017/18:1 delvis)
          </note>
          <note>
            föredrogs.
          </note>
          <note type="speaker">
            Anf. 86 SOFIA ARKELSTEN (M):
          </note>
          <u>
            <seg>
              Fru talman! Naturligtvis står Moderaterna bakom alla sina reserva
              ­ tioner, men för tids vinnande yrkar jag bifall endast till vår
              reservation 8. Budgetramarna är redan antagna, så vi deltar inte
              i beslutet om biståndsram och fördelning av anslag i punkt 3.
              Nya Moderaterna utvecklar synen på den obalanserade och underfinansierade
              budgeten i ett särskilt yttrande som hänvisar till vår budgetmotion.
            </seg>
          </u>
          <u>
            <seg>
              Sverige ska vara ett generöst biståndsland, där varje krona går
              till de människor som behöver det mest och där biståndet gör skillnad
              på riktigt. Biståndet har under den senaste mandatperioden hanterat
              flera hastiga politiska förändringar som riskerar att påverka
              både kvalitet och förutsägbarhet. Det finns brister i uppföljningen.
              Omvärlden förändras. Kriserna i världen är färre men värre och
              pågår längre. Det är uppenbart att hela styrningen av biståndet
              i stort måste ses över. Det gäller våra styrdokument, processer
              och regelverk.
            </seg>
          </u>
          <u>
            <seg>
              Grunden är tydlig. Sverige har länge haft och ska fortsätta att
              ha ett av världens mest generösa bistånd. Biståndsviljan hos svenska
              folket är fortsatt hög, och enprocentsmålet har stort stöd. Sverige
              både kan och ska göra mer; därför måste biståndet utvecklas för
              att vara relevant, effektivt och användbart och göra riktig skillnad.
            </seg>
          </u>
          <u>
            <seg>
              Nya utmaningar och förutsättningar påverkar dagens internationella
              biståndssamarbete rejält. Genom hållbarhetsmålen är världen överens
              om vad som är problemen, men det finns olika sätt att komma fram
              till lösningarna. När grundläggande värderingar om demokrati och
              öppenhet utmanas måste vi också ha en tydlig politisk idé om biståndets
              roll.
            </seg>
          </u>
          <u>
            <seg>
              Det svenska biståndet ska bidra till att omvandla förtryck till
              frihet, fattigdom till framsteg och resursslöseri till hållbar
              utveckling. Öppenhet och handel är vägen till välstånd och ett
              redskap för ökad förståelse och tolerans. Biståndet ska alltid
              främja demokrati, mänskliga rättigheter och hållbar utveckling
              samt hävda rättsstatens principer, internationell rätt och jämställdhet.
            </seg>
          </u>
          <u>
            <seg>
              Flera stora biståndsgivarländer har en tydlig koppling mellan
              sin biståndspolitik och sina utrikespolitiska mål och värderingar.
              Här behöver Sverige bli bättre. Vi vill se en starkare koppling
              mellan svensk utrikespo litik, biståndspolitik och fördelningen
              av bistånd samt en större samstämmighet mellan biståndet och vår
              säkerhetspolitik, internationella insatse r och konflikt förebyggande
              arbete.
            </seg>
          </u>
          <u>
            <seg>
              Biståndspolitiken handlar om vägval och om att prioritera begränsade
              resurser. Med tanke på de enorma humanitära behoven ska biståndet
              fokuseras där det behövs mest för att lindra nöd och hindra död.
              Moderaterna vill stärka det humanitära stödet vid kriser och katastrofer.
              Den rödgröna regeringen höjer nu budgetmedlen till bistånd, men
              bara en mindre del av detta går till det humanitära. Det är fel
              prioritering när det behöver satsas mer där nöden är som störst.
            </seg>
          </u>
          <u>
            <seg>
              Fru talman! Den svåra situationen i världen gör att bland annat
              olika FN-organisationer snabbt måste kunna agera där de gör mest
              nytta. Vi anser därför att obundna medel, det så kallade kärnstödet,
              till de multilaterala organisationerna ska ökas ytterligare, men
              vi vill också utvärdera hur de investerade bistån dspengarna används.
              Senast förra veckan lanserade EBA en rapport om just detta. Kärnstöd
              är bra, men de öronmärkta pengarna, som det redan är bestämt vad
              de ska gå till, gör FN-organen svårstyrda och ineffektiva. EBA
              föreslår helt enkelt ett stopp för allt som inte är kärnstöd.
            </seg>
          </u>
          <u>
            <seg>
              Vägen ur fattigdom går via ekonomisk tillväxt och handel. Vårt
              bistånd ska därför öka möjligheterna för fattiga människor att
              ta del av utbildning, hälsovård och jobb. På så vis kan de dra
              nytta av och bidra till den ekonomiska tillväxten. Miljöproblem,
              migration, handels- och säkerhetsfrågor är integrerade delar av
              utvecklingsagendan. Biståndet ska därför också bidra till en förbättrad
              miljö, begränsad klimatpåverkan och ett hållbart nyttjande av
              naturresurser.
            </seg>
          </u>
          <u>
            <seg>
              Sexuell och reproduktiv hälsa och rättigheter, SRHR, är grundläggande
              rättighetsfrågor. Där har vi stor samsyn. SRHR och vaccin är effektivt
              och bra bistånd. Både SRHR och vaccin utmanas nu och måste värnas.
              Sverige ska därför satsa mer på exempelvis vaccinalliansen Gavi.
            </seg>
          </u>
          <u>
            <seg>
              Kvinnors och barns rättigheter och möjligheter ska prioriteras
              och prägla utformningen av all utvecklingspolitik. Våra krav måste
              här vara tydliga: Kultur, religion och tradition kan aldrig motivera
              avsteg från principen om jämställdhet, icke-diskriminering och
              alla människors frihet och lika värde.
            </seg>
          </u>
          <u>
            <seg>
              Utveckling drivs ytterst av människors egen vilja och förmåga.
              Vår utgångspunkt är människors behov och förutsättningar, inte
              staters eller regeringars. För att främja rättsstatens principer
              vill Moderaterna utöka Sveriges förmåga att genomföra demokratibistånd.
              Svenskt bistånd ska stödja frihetskämpar och stärka yttrandefriheten
              eftersom mänskliga rättigheter och grundläggande fri- och rättigheter
              är en förutsättning för långsiktig utveckling. Vi ser med oro
              på det krympande utrymmet för det civila samhället.
            </seg>
          </u>
          <u>
            <seg>
              Fattigdomsbekämpning genom breda fredsinsatser är effektiv bistånds
              ­ politik. Detta drar den nuvarande regeringen ned på. Sverige
              ska fortsätta att fokusera en stor del av sitt bistånd på konfliktdrabbade
              länder och post ­ konfliktländer. Ofta krävs både fredsfrämjande
              och långsiktiga utveck ­ lingsinsatser. Sverige bör verka för
              att civila och militära resurser används i koordinerade insatser
              samordnade av FN eller Nato, EU och AU.
            </seg>
          </u>
          <u>
            <seg>
              Fru talman! Ett effektivt bistånd kan inte bygga enbart på god
              vilja utan måste leverera verkliga resultat. Därför behövs forskning,
              fakta och stati ­ stik. Moderaterna kräver en ansvarsfull hantering
              av biståndsmedel. Där ­ för har vi varit osams med nuvarande regering
              om regeringens slappa han ­ tering. Regeringen är KU-anmäld för
              hanteringen av biståndet med snabba kast och hot om att lägga
              två tredjedelar av biståndsbudgeten på flykting ­ mottagning i
              Sverige. Så sent som i början av veckan fick vi veta att reger
              ­ ingen aktivt mörkat vad gäller kampanjen till FN:s säkerhetsråd,
              där man redan kritiserats hårt för att ha använt biståndspengar
              till kampanj. Detta är nu också KU-anmält och ska granskas. Det
              finns uppenbarligen mer.
            </seg>
          </u>
          <u>
            <seg>
              Nuvarande regering har brustit på många sätt. Det finns mycket
              att förklara. Där för är det anmärkningsvärt att b iståndsministern
              inte är på plats för dagens debatt. Enligt kalendariet är anledningen
              en utrikes resa. Det är faktiskt en dålig prioritering av ministern
              att missa debatten om sin sista höständringsbudget.
            </seg>
          </u>
          <u>
            <seg>
              Vi ställer höga krav på ansvar för hanteringen i Sverige. Ansvaret
              för resultat innebär också högt ställda krav på våra samarbetspartner
              när det gäller ekonomisk styrning, redovisning och rapportering,
              kamp mot korruption och att snabbt agera mot missförhållanden.
              Om kraven inte möts ska det få konsekvenser, exempelvis genom
              stoppade utbetalningar och genom omprövningar.
            </seg>
          </u>
          <u>
            <seg>
              Biståndet kan och bör användas till mer och till fler insatser
              och åtgärder. På samma sätt som vi har ett brett säkerhetsbegrepp
              behöver vi ett brett biståndsbegrepp. Det handlar om innovation
              och förnyelse. Sverige ska därför verka för ett uppdaterat regelverk
              som bättre speglar dagens behov, och fokus ska vara på vad som
              händer bortom biståndet.
            </seg>
          </u>
          <note>
            (Applåder)
          </note>
          <note type="speaker">
            Anf. 87 MARKUS WIECHEL (SD):
          </note>
          <u>
            <seg>
              Fru talman! Att bidra till utveckling och fattigdomsbekämpning
              och att verka för mänskliga rättigheter är djupt förankrat i Sverige.
              Det är något vi ska vara stolta över. Varje år satsas stora pengar
              på biståndsbudgeten, och i år ligger regeringens biståndsram på
              närmare 43 miljarder. Insatserna för de mest utsatta där de skulle
              göra som mest skillnad menar vi dock är alltför svaga.
            </seg>
          </u>
          <u>
            <seg>
              Även om medie bevakningen inte är lika intensiv när det gäller
              flyktingkrisen som 2015 pågår det fortfarande flera kriser runt
              om i världen. Omfattande kränkningar och ökat våld i delstaten
              Rakhine i Burma har tvingat 620 000 rohingyer att fly till Bangladesh
              sedan augusti 2017. Där lever de under eländiga förhållanden,
              och ännu saknas tillräckliga medel. I Jemen har 2 miljoner människor
              flytt från bombattacker och flyganfall.
            </seg>
          </u>
          <u>
            <seg>
              Detta är en av världens största, mest akuta kriser och kanske
              dess mest bortglömda kris. För inte så länge sedan gick jag själv
              igenom World Food Programmes olika insatser i landet. Samtidigt
              som fler än 17 miljoner människor är i behov av livsmedelsassistans
              kan World Food Programme endas t ge hjälp till ungefär 7 miljoner
              människor. I ett sådant scenario förstår jag varför människor
              är så fruktansvärt desperata att de flyr till krigets Somalia.
            </seg>
          </u>
          <u>
            <seg>
              I Syrien har över halva befolkningen, 12 miljoner människor,
              tvingats fly. En halv miljon människor har dödats, och hundratusentals
              människor har kidnappats, torterats, utnyttjats eller skadats
              som en följd av de problem som finns i landet. Även om det har
              lugnat sig i flera delar av landet är det mesta lagt i ruiner,
              och människor är i stort behov av humanitärt stöd.
            </seg>
          </u>
          <u>
            <seg>
              Dessutom pågår en stor svältkatastrof och matkris i flera delar
              av Afrika. 20 miljoner människor i Nigeria, Sydsudan och Somalia
              är i akut behov av humanitär hjälp. Sydsudan, som är ett av världens
              mest fattiga länder, tvingas nu genomlida Afrikas största flyktingkris.
            </seg>
          </u>
          <u>
            <seg>
              Fru talman! Det är på grund av de fruktansvärda fakta som jag
              just radat upp som Sverigedemokraterna, utöver det generella biståndet,
              önskar satsa ytterligare 10 miljarder kronor av biståndsbudgeten
              på flyktinghjälp i olika krisers närområde.
            </seg>
          </u>
          <u>
            <seg>
              Detta skulle till exempel kunna räcka till ca 300 000 tält, 1,3
              miljoner vinterpaket med bland annat en kamin inför vintern samt
              2,7 miljoner nödpaket till familjer genom UNHCR.
            </seg>
          </u>
          <u>
            <seg>
              Vi skulle även kunna bidra med ca 600 000 paket med vinterkläder
              för barn, 250 000 skolpaket med material för 12 miljoner barn,
              600 000 välkommen-till-världen-paket, 1,2 miljoner svältkatastrofpaket,
              800 000 flyktpaket till barn, 500 000 paket med vätskeersättning
              och lika många paket med nötkräm för undernärda genom Unicef.
            </seg>
          </u>
          <u>
            <seg>
              Utöver detta önskar vi satsa 3,5 miljarder i långsiktig flyktinghjälp
              på bland annat infrastruktur och utbildning för vuxna.
            </seg>
          </u>
          <u>
            <seg>
              Under tusentals år har minoriteter i Irak bebott Nineveslätten
              i forntida assyriska riket. De senaste åren har antalet boende
              i området minskat drastiskt som en följd av det försämrade säkerhetsläget
              i Irak och Kurdistan.
            </seg>
          </u>
          <u>
            <seg>
              När terrororganisationen Islamiska staten tog kontroll över området
              förvärrades situationen ytterligare. Islamiska staten fördrev
              och/eller mördade ett stort antal människor, tog över deras tillgångar
              och förstörde deras hus, kyrkor och infrastruktur. Tusentals år
              gamla och ovärderliga kultur ­ skatter förstördes. Många av invånarna
              i området har länge önskat mer självstyre, då historien tydligt
              har visat hur det kan gå när de inte har självbestämmande. Resultatet
              blev att den irakiska regeringen skapade en självstyrande assyrisk
              provins på Nineveslätten den 21 januari 2014.
            </seg>
          </u>
          <u>
            <seg>
              Terrororganisationen Islamiska staten har nu äntligen fördrivits
              från området, men det mesta är lagt i ruiner. Trots detta vill
              många människor flytta tillbaka till sina hem och försöka bygga
              upp sina liv igen, vilket är fullt förståeligt. Men faktum kvarstår:
              Hus, sjukhus, skolor, vägar, elektricitet och det mesta av infrastrukturen
              behöver återuppbyggas. Utöver detta kämpar de syrianer, assyrier,
              kaldéer med flera som bor i området för att försöka behålla sin
              identitet. De flesta talar fortfarande arameiska, det språk som
              man talade i det forna assyriska riket. Men i takt med att den
              kristna gruppen blir mindre finns också en risk för att dess språk,
              kultur och identitet hotas.
            </seg>
          </u>
          <u>
            <seg>
              Regeringen bör stötta minoriteter som bor på Nineveslätten, när
              det gäller att de ska kunna behålla sin identitet, samt bidra
              till återuppbyggnaden efter islamisternas fruktansvärda härjningar.
              Vi föreslår därför att satsningar ska göras inom biståndet för
              att återuppbygga områden som förstörts i krig och dit människor
              börjar vilja flytta tillbaka. Nineveslätten är ett tydligt exempel
              på ett sådant område.
            </seg>
          </u>
          <u>
            <seg>
              Fru talman! Regeringen prioriterar, inte helt oväntat, annorlunda
              i sin biståndsbudget. Man prioriterar bland annat en strategi
              fram till 2019 för Palestina. Det handlar om 1,5 miljarder kronor,
              där delar går till Palestinska myndigheten, som uppmuntrar och
              belönar terrorism och sprider antisemitism.
            </seg>
          </u>
          <u>
            <seg>
              Genom Sida gör man likaså utbetalningar som åtminstone historiskt
              har gått till mycket tvivelaktiga grupper i Syrien och Gaza –
              för att nämna ett par exempel. Jag skäms över detta och kan inte
              förstå att regeringen inte gör mer för att säkerställa att viktigt
              stöd inte går till fel mottagare.
            </seg>
          </u>
          <u>
            <seg>
              Regeringen gör dessutom avräkningar på 2,7 miljarder av biståndsbudgeten
              för flyktingmottagning i Sverige. Glädjande nog har avräkningarna
              i biståndsbudgeten nu minskat, vilket är en direkt följd av ett
              minskat asylmottagande i Sverige. Detta är någonting som Sverigedemokraterna
              sedan länge förespråkat. Vi ser nu därför hur mer resurser kan
              användas till de mest utsatta i stället för till förhållandevis
              välmående migranter.
            </seg>
          </u>
          <u>
            <seg>
              Den enda kostnaden för flyktingmottagning som biståndet bör bekosta
              menar vi är vidarebosättning via UNHCR. Med mindre avräkningar
              kan vi stärka den faktiska biståndsbudgeten med 250 miljoner mer
              än reger ­ ingen, utöver andra effektiva åtgärder.
            </seg>
          </u>
          <u>
            <seg>
              Att regeringen beviljar amnesti för ensamkommande från Afghanistan
              ­ – vissa kanske helt och hållet saknar asylskäl – samtidigt som
              insatserna för flyktingar internationellt är alltför svaga i förhållande
              till biståndsbudgetens storlek är en ytterst märklig prioritering.
            </seg>
          </u>
          <u>
            <seg>
              Detta är ett av skälen till att jag stolt kan yrka bifall till
              Sverigedemokraternas reservationer 9 och 14. Med Sverigedemokraternas
              biståndsbudget kan vi faktiskt göra skillnad på riktigt.
            </seg>
          </u>
          <note type="speaker">
            Anf. 88 KERSTIN LUNDGREN (C):
          </note>
          <u>
            <seg>
              Fru talman! Världen blir bättre. I dag när vi firar Finlands
              100 år av självständighet i förhållande till Ryssland ser vi en
              framgång för demokratin i vår närmiljö. Vi ser och vet vad det
              betyder för våra grannar och för oss. Det är en bild att ta med
              framåt när vi bi står våra EU-grannar i det östliga partnerskapet.
              Det handlar om att de ska bli fria från Ryssland – fria och självständiga.
            </seg>
          </u>
          <u>
            <seg>
              Fru talman! Världen blir bättre, men vår världsbild släpar efter.
              Hans Rosling – frid över hans minne – gjorde tydligt för oss att
              våra fördomar lurar oss att se det som var och inte det som är.
              Mödradödligheten har gått ned. Barnadödligheten minskar. Fler
              barn vaccineras. Fler människor får tillgång till rent vatten.
              Den extrema fattigdomen har halverats sedan 1990, i millen niemålen
              s spår.
            </seg>
          </u>
          <u>
            <seg>
              Vår generation har möjlighet att utrota den extrema fattigdomen
              till 2030. Vår generation har möjlighet att ge alla flickor utbildning
              och möjlighet att gå ut hela grundskolan. Vår generation kan ge
              flickor rätt att äga, ärva och få tillgång till land och rätt
              att försörja sig själva och att starta företag. Vår generation
              kan möta klimatutmaningarna med klimatsmarta ekonomiska styrmedel
              och lösningar och med ny teknik och anpassningar.
            </seg>
          </u>
          <u>
            <seg>
              Fru talman! Vi har en gemensam agenda. Vi har globalt enats om
              Agenda 2030 och Parisagendan. De är naturligtvis också styrande
              för det svenska biståndet, som vi ser det.
            </seg>
          </u>
          <u>
            <seg>
              Centerpartiet vill se biståndet som en resurs bland andra för
              att mobilisera hela samhällen för resultat och inte bara prat.
              Vi står upp för att ta vårt ansvar, men vi kräver av andra aktörer
              att de gör detsamma, precis enligt Agenda 2030. Det är det nya.
              Drygt 70 procent av de människor som lever i stor fattigdom bor
              in te i världens fattigaste länder utan i folkrika medelinkomstländer
              som Indien, Kina och Indonesien. För att nå målen till 2030 måste
              verkligen alla länder ta sitt ansvar för en politik som utrotar
              extrem fattigdom.
            </seg>
          </u>
          <u>
            <seg>
              Fru talman! Sveriges bistånd ska fokusera str ategiskt, inte
              på allt och alla utan på de fattigaste länderna. Det ska fokusera
              på att motverka återkommande konflikter, som vi blivit alltför
              vana vid. Det ska fokusera på mänskliga rättigheter, demokrati,
              ett rättvist rättsväsen, utbildning, jämställdhet, handelsrelaterat
              bistånd, lokalt ägarskap och klimatet.
            </seg>
          </u>
          <u>
            <seg>
              Det räcker inte, fru talman, att man i budgeten som vi behandlar
              – och då menar jag inte bara vår egen del av den, som vi behandlar
              i dag, utan helheten – talar 200 gånger om Agenda 2030. Det krävs
              andra åtgärder för att det ska hända saker. Vi ser att människors
              frihet utmanas. För elfte året i rad har den globala ofriheten
              ökat, enligt Freedom House. Vi ser hur mänskliga rättigheter hotas.
              Kvinnors rätt till sina kroppar och sina val angrips av rädda
              män i Vita huset och Warszawa och i andra länder. Vi ser hur hbtq-personer
              hotas och mördas. Jag ska snart träffa några personer som utsätts
              för den typen av hot. Vi ser hur civilsamhällets utrymme krymper,
              likaså yttrandefrihet och pressfrihet. De oliktänkande pekas ut
              och sätts i fängelse utan rättssäker grund i alltför många länder.
              Det finns krafter som inte ser att mänskliga rättigheter är universella,
              krafter som bygger murar och system för att stoppa mänskliga rättigheter
              vid sina gränser.
            </seg>
          </u>
          <u>
            <seg>
              Men vi och vårt bistånd får inte låta oss hindras. Vi måste vara
              smartare och hitta vägar att stötta och främja dem som står upp
              för att bryta ofrihet till frihet. Vårt bistånd ska göra skillnad.
              Det ska vara strategiskt, fokuserat och värdebaserat. Vi måste
              vara beredda att markera tydligt om det går fel i länder där vi
              verkar, så som till exempel skedde – och här vill jag ge regeringen
              beröm – när det gällde Kambodja. När man slår ned oppositio ­
              nen och fängslar oppositionella är det rätt att tydligt markera
              att det demokratibistånd som har gått via regeringen då dras in.
              Så måste vi göra också i andra länder.
            </seg>
          </u>
          <u>
            <seg>
              Fru talman! Centerpartiet står upp för att 1 procent av bni ska
              gå till bistånd för att nå målen till 2030. Vi är beredda att
              anslå additionella medel för att klara klimatet. Men vi anser
              självklart att hela vårt bistånd ska användas för klimatanpassning
              och klimatåtgärder. Om vi inte använder vårt bistånd på det sättet
              riskerar vi att kasta det andra biståndet i sjön, så att de åtgärder
              vi vidtar går till spillo till följd av klimatförändringarna.
              Det handlar alltså om att förebygga också här – förebygga att
              människor tvingas på flykt, förebygga nya konflikter. Vi vill
              ha bistånd för utveckling som blir inkluderande och socialt, ekonomiskt
              och ekologiskt hållbar.
            </seg>
          </u>
          <u>
            <seg>
              Fru talman! Det hade varit spännande att få föra ett samtal om
              biståndet och Agenda 2030 med regeringen. Tyvärr har jag fått
              notera att bistånds ‑ , utvecklings- och klimatminister Isabella
              Lövin är på utlandsresa. Jag för ­ sökte, fru talman, se vad för
              typ av resa som prioriterades före deltagande i behandlingen av
              utskottsbetänkandet, men det framgick inte av hem ­ sidan. Det
              hade varit klädsamt med sådan transparens, men den saknades. Men
              vi kanske får besked i den här debatten av andra företrädare för
              reger ­ ingspartierna om vad som föranledde den prioriteringen.
              Även när vi dis ­ ku terade internationellt samarbete saknades
              regeringen. Utrikesutskottets båda budgetdebatter sker alltså
              utan regeringen närvarande, och det tycker jag är anmärkningsvärt,
              fru talman.
            </seg>
          </u>
          <u>
            <seg>
              Jag yrkar bifall till Centerpartiets reservation nr 10 under
              punkt 5. När det gäller anslaget har vi avstått i utskottet. Jag
              ser inte att det skulle finnas något yrkande just där, så det
              blir väl inte föremål för ställningstagande, fru talman.
            </seg>
          </u>
          <note>
            (Applåder)
          </note>
          <note type="speaker">
            Anf. 89 LOTTA JOHNSSON FORNARVE (V):
          </note>
          <u>
            <seg>
              Fru talman! Åhörare, lyssnare, ledamöter! Vänsterpartiet vill
              se en rättvis och jämlik värld där alla människor har samma möjligheter
              och samma frihet att leva det liv de vill. Utvecklingspolitiken
              är ett viktigt medel för att nå detta samhälle, och biståndet
              är en del av detta.
            </seg>
          </u>
          <u>
            <seg>
              Vår värld präglas i dag av djupa orättvisor. Klyftorna är stora
              mellan fattiga och rika länder, mellan fattiga och rika människor
              och mellan kvinnor och män. Världens åtta rikaste människor äger
              lika mycket som den fattigaste halvan av jordens befolkning. Över
              650 miljoner människor saknar i dag tillgång till rent vatten.
              Var 19:e sekund dör en kvinna till följd av komplikationer vid
              en graviditet. Av dessa dödsfall sker 99 procent i fattiga länder.
            </seg>
          </u>
          <u>
            <seg>
              Världen skulle kunna se annorlunda ut. Det finns tillräckligt
              med resurser för att utrota fattigdomen och ge människor ett värdigt
              liv. Vänsterpartiet menar att utveckling och fattigdomsbekämpning
              kräver åtgärder på en rad områden: skuldavskrivningar, en klimatpolitik
              där de rika länderna och de multinationella företagen tar sitt
              ansvar, ett stärkt regelverk för vapenhandel, tydligare globala
              regler för utländska investeringar, rättvisa handelsregler samt
              en effektiv biståndspolitik som följer biståndets principer.
            </seg>
          </u>
          <u>
            <seg>
              I grunden anser vi att det krävs en ny ekonomisk världsordning
              med en tydlig omfördelning av makt och resurser från rika länder
              och rika människor till fattiga länder och fattiga människor.
              Det samlade globala biståndet uppgår till omkring 125 miljarder
              dollar per år, men för varje biståndskrona som går från den rika
              världen till den fattiga går över 9 kronor i motsatt riktning
              i form av skatte- och kapitalflykt. Därför är det extra viktigt
              att värna biståndet och inte låta de i sammanhanget små beloppen
              gå till sådant som bör finansieras på annat sätt eller som redan
              har tillräcklig finansiering.
            </seg>
          </u>
          <u>
            <seg>
              Fru talman! Vi i Vänsterpartiet är stolta över att ha varit med
              och förhandlat fram den största svenska biståndsbudgeten någonsin,
              en budget som innehåller viktiga satsningar för att stärka det
              fredsbyggande arbetet, jämställdhet, SRHR, mänskliga rättigheter,
              ytterligare utbyggnad av förnybar energi och en bättre miljö.
            </seg>
          </u>
          <u>
            <seg>
              Samtidigt ser vi att mycket behöver göras för att utveckla och
              stärka det svenska biståndet. Regeringen gjorde 2016 en nystart
              av politiken för global utveckling, PGU. Man kopplade samman PGU
              med Agenda 2030 och tydliggjorde ytterligare behovet av samstämmighet
              inom utvecklingspolitiken. 14 år efter att PGU först antogs är
              det dock uppenbart att svensk utvecklingspolitik fortfarande inte
              är samstämmig. De stora målkonflikterna och hindren för en kraftfull
              utvecklingspolitik kvarstår. Här finns vapenexporten, EU:s jordbrukspolitik
              och skatteflykten som några av de kla ­ rast lysande exemplen.
            </seg>
          </u>
          <u>
            <seg>
              Den svenska utvecklingspolitiken ska utgå från två perspektiv,
              nämligen fattiga människors perspektiv på utveckling och ett rättighetsperspektiv.
              För att nå framgång på dessa områden behövs ett tydligt könsperspektiv,
              något Vänsterpartiet har krävt länge. Det är därför välkommet
              att regeringen har infört jämställdhet som ett av tre tematiska
              perspektiv i policyramverket. Jämställdhetsperspektivet måste
              också omsättas i praktiken genom hela den svenska utvecklingspolitiken.
            </seg>
          </u>
          <u>
            <seg>
              Fru talman! Trots att det råder bred enighet om att jämställdhetsfrågor
              är centrala både för utvecklingen i stort och i svenskt utvecklingssamarbete
              saknas tydliga siffror på hur stor andel av det svenska biståndet
              som går till flickor och kvinnor respektive pojkar och män. Vänsterpartiet
              menar att Sverige i en värld där kvinnor systematiskt diskrimineras
              och åsidosätts bör ha som mål att avsätta hälften av biståndet
              eller mer till flickor och kvinnor.
            </seg>
          </u>
          <u>
            <seg>
              Att få bestämma över sin egen kropp och uttrycka sin egen sexualitet
              är en grundläggande mänsklig rättighet, men det är en rättighet
              som kränks och inskränks i många länder som Sverige bedriver utvecklingssamarbete
              med.
            </seg>
          </u>
          <u>
            <seg>
              Bristande tillgång till preventivmedel och sexualupplysning,
              bristande mödravård och starka begränsningar i aborträtten är
              centrala hinder för utveckling och fattigdomsbekämpning. Alltför
              många givare saknar viljan eller modet att engagera sig i dessa
              kontroversiella frågor. Samtidigt ser vi hur de krafter som motarbetar
              aborträtten är aktiva i många fattiga länder och flyttar fram
              sina positioner. Ett tydligt exempel är president Trumps beslut
              om att återinföra Mexico City Policy, som hindrar USA från att
              finansiera organisationer som arbetar för aborträtten.
            </seg>
          </u>
          <u>
            <seg>
              RFSU har i flera rapporter granskat hur stor andel av det svenska
              biståndet som går till SRHR. Våren 2016 presenterade de sin tredje
              rapport, som visar att stödet under åren 2006–2010 motsvarade
              drygt 6 procent av den svenska biståndsbudgeten. Nuvarande regeringen
              har själv uppgett att 8 procent av den svenska biståndsbudgeten
              för 2018 nu går till SRHR.
            </seg>
          </u>
          <u>
            <seg>
              SRHR måste prioriteras högre i vårt utvecklingssamarbete. Av
              den anledningen har Vänsterpartiet under flera år drivit att minst
              10 procent av biståndsbudgeten ska öronmärkas för SRHR.
            </seg>
          </u>
          <u>
            <seg>
              Fru talman! En stor del av den västsahariska befolkningen lever
              sedan årtionden under mycket knappa förhållanden i flyktingläger
              i Algeriet. Situationen i lägren blir allt svårare, med stor brist
              på vatten och näringsriktig kost, på grund av ett minskat bistånd
              från flera bidragsgivare runt om i världen.
            </seg>
          </u>
          <u>
            <seg>
              Biståndet till de västsahariska flyktinglägren måste också differentieras.
              Nutritionssituationen är dålig enligt internationell standard.
              Sidas bistånd ligger kvar på ungefär samma nivå, men en stor del
              kanaliseras via strategiska partner, däribland flera FN-organ.
              Det är ett beslut som kan ifrågasättas då man i lägren inte har
              sett några tecken på att FN har ökat sitt engagemang. Distributionen
              av den viktiga makrillen som tidigare gjordes av den svenska organisationen
              Praktisk Solidaritet har helt upphört. Det är bra att regeringen
              ser allvarligt på situationen, och jag hoppas därför att man kommer
              att vidta åtgärder.
            </seg>
          </u>
          <u>
            <seg>
              Fru talman! I år, 2017, befinner sig över 65 miljoner människor
              på flykt runt om i världen, enligt FN:s flyktingorganisation UNHCR.
              FN upp skattar att över 128 miljoner människor är i behov av humanitärt
              stöd, vilket är den högsta siffran någonsin. Utvecklingspolitiken
              har en viktig roll i att bekämpa migrationens orsaker, såsom fattigdom,
              förföljelse, krig, förtryck och miljöförstöring. Men utvecklingspolitiken
              och biståndsinsatserna får aldrig användas för att förhindra människor
              att fly eller att ta sig till Europa.
            </seg>
          </u>
          <note>
            Den 7 juni 2016 presenterade EU-kommissionen sitt meddelande
            New Migration Partnership Framework . Det är en tydlig signal
            om det skifte av EU:s utvecklingspolitik som anades sommaren och
            hösten 2015, i riktning mot att använda bistånd för att stoppa
            migration.
          </note>
          <u>
            <seg>
              Några av de mer uppmärksammade exemplen på hur EU har använt
              bistånd för att stoppa migration finns i Turkiet, Afghanistan
              och Libyen. När EU våren 2016 slöt avtal med Turkiet om att stoppa
              människor från att ta sig till kontinenten var det med ekonomiska
              löften till stor finansie ­ rade genom bistånd. När Afghanistan
              tecknade ett återtagandeavtal med EU hösten 2016 var det efter
              hot om att EU skulle dra tillbaka biståndet ur landet. Sommaren
              2017 utökade EU stödet till Libyens kustbevakning med 46 miljoner
              euro. Det är pengar som förmedlades från en av EU:s biståndsfonder.
            </seg>
          </u>
          <u>
            <seg>
              Amnesty, Human Rights Watch och FN har sedan en tid tillbaka
              rapporterat om kränkningar och grova övergrepp utförda av miliser
              i Libyen samt den libyska kustbevakningen. Nyligen kom ytterligare
              kraftig kritik mot EU:s samarbete med Libyen från FN:s männniskorättschef
              Zeid Raad al-Hussein. Han menar att EU:s arbete för att stoppa
              människor på flykt är inhumant. Han sa bland annat att det lidande
              som migranter som hålls fängslade i Libyen tvingas utstå är en
              skandal för mänsklighetens samvete.
            </seg>
          </u>
          <u>
            <seg>
              EU har ett tydligt ansvar för det som nu händer i Libyen. Att
              bistånd som ska bidra till utveckling och hjälpa de mest utsatta
              används till att stödja övergrepp på människor på flykt är fullkomligt
              oacceptabelt. Detta måste stoppas.
            </seg>
          </u>
          <u>
            <seg>
              Jag står naturligtvis bakom samtliga av Vänsterpartiets yrkanden,
              men jag väljer att yrka bifall till reservation 15.
            </seg>
          </u>
          <note type="speaker">
            Anf. 90 BIRGITTA OHLSSON (L):
          </note>
          <u>
            <seg>
              Fru talman! Jag vill inleda med att jag står bakom samtliga av
              Liberalernas reservationer, men jag vill för tids vinnande yrka
              bifall till enbart reservation 1 – demokrati bör vara ett överordnat
              mål för svensk biståndspolitik.
            </seg>
          </u>
          <u>
            <seg>
              I en tid där land efter land drar ned på sitt bistånd är det
              viktigt att värna solidaritet, vårda värderingar och vakta enprocentsmålet.
              När en av världens största biståndsgivare, USA, drar ned på stödet
              till kvinnors sexuella och reproduktiva rättigheter, när regering
              efter regering i Europa minskar sitt stöd till människor i stängda
              diktaturer, när FN under den största krisen för flyktingar fått
              mindre än 35 procent av sina behov täckta, i en sådan tid prövas
              solidaritet.
            </seg>
          </u>
          <u>
            <seg>
              Ett av de förslag som vi liberaler driver i budgeten är att lägga
              ytterligare 350 miljoner kronor till FN:s flyktingorgan UNHCR.
            </seg>
          </u>
          <u>
            <seg>
              Men politik är inte bara att vilja. Det är också fråga om att
              välja och prioritera ett solidariskt och värderingsstyrt bistånd.
              När den tidigare amerikanske presidenten Barack Obama höll ett
              av sina sista tal citerade han filosofen John Rawls. Om man utan
              att veta vilket kön, vilken klass eller vilken del av världen
              man skulle födas i historiskt sett, skulle man ändå tveklöst välja
              2010-talet. Det kan kanske vara svårt att tro när vi tittar på
              nyheterna på kvällarna, men världen har aldrig varit så bra som
              den faktiskt är i dag – och mycket kommer att bli ännu bättre.
              Vi ser just nu världens och historiens största fattigdomsminskning.
            </seg>
          </u>
          <note>
            Från 1990 till i dag minskade andelen extremt fattiga i världen
            från 37 procent till 9,6 procent. Varje dag under ungefär 25 års
            tid lyftes 138 000 människor ur fattigdom.
          </note>
          <u>
            <seg>
              Inte minst i Asien minskar fattigdomen i raketfart. Andelen människor
              där som tar sig ur fattigdomen är hela 77 personer per minut.
              Till år 2030 förmodas antalet människor som lever i fattigdom
              minska med ytterligare 200 miljoner. Andelen personer som lever
              under fattigdomsgränsen i Afrika förmodas minska från 34 procent
              till 23 procent till år 2030.
            </seg>
          </u>
          <u>
            <seg>
              Vi har också sett de senaste åren att varje dag har 285 000 fler
              människor fått tillgång till säkert vatten, och mödradödligheten
              har också halverats sedan 1990.
            </seg>
          </u>
          <u>
            <seg>
              Om vi blickar tillbaka på året 2017 kan vi lägga till att den
              islamistiska terrorismen i Syrien och Irak har bekämpats framgångsrikt
              av kurdiska peshmerga tillsammans med västallierade. Vi kanske
              kan få se år 2018 som det år då Daish/IS krossades helt.
            </seg>
          </u>
          <u>
            <seg>
              Vi ska inte heller glömma att 2017 har varit året då Colombias
              regering slöt fred med Farcgerillan. Flera länder med diktaturhistoria
              planerar val. Häromveckan lämnade Robert Mugabe makten efter 37
              år som diktator i Zimbabwe, även om hans efterträdare Emmerson
              Mnangagwa tyvärr tycks gå i hans fotspår med en regering bestående
              av Mugabes gäng och gamla militärer men tyvärr ingen opposition.
            </seg>
          </u>
          <u>
            <seg>
              Demokratin backar också, för elfte året i rad – 83 procent av
              befolkningen i Nordafrika och Mellanöstern lever i ofria länder,
              förtrycket i Turkiet och Venezuela exploderar och vi ser totalförbud
              vad gäller abort i sju latinamerikanska länder och enorma bakslag
              för hbtq-personers rättigheter i länder som Egypten.
            </seg>
          </u>
          <u>
            <seg>
              En gång skrev den tidigare folkpartiledaren Per Ahlmark boken
              Det är demokratin, dumbom! Det är så – utan demokrati ingen frihet,
              utan demokrater ingen demokrati och utan demokrati är det omöjligt
              att skapa hållbara samhällen med fattigdomsbekämpning som når
              alla.
            </seg>
          </u>
          <u>
            <seg>
              Vi liberaler tycker inte att det är FN:s utvecklingsmål som ska
              vara vägledande för svenskt bistånd. Det är demokrati som ska
              vara det övergripande målet.
            </seg>
          </u>
          <u>
            <seg>
              Fria val är den enda garanten för demokratin och räknas också
              som en mänsklig rättighet enligt artikel 21 i FN:s universella
              förklaring. I svenskt demokratibistånd ska det därför vara centralt
              att garantera och bevara fria val och även att kritiskt granska
              ofria val. Rättsstaten är garanten för att medborgarna själva
              ska kunna utkräva ansvar av staten.
            </seg>
          </u>
          <u>
            <seg>
              Så länge som demokrati inte sätts främst kommer Liberalerna inte
              att ställa sig bakom en framtida ny politik för global utveckling.
            </seg>
          </u>
          <u>
            <seg>
              Vi föreslår också ett demokratilyft inom biståndet med ytterligare
              221 miljoner i vårt budgetförslag. Det är ett stöd som ska fokusera
              på civila och politiska rättigheter, till exempel organisationsfrihet,
              yttrandefrihet och rätten att delta i fria val.
            </seg>
          </u>
          <u>
            <seg>
              Det ska vara ett stöd som kan riktas till demokratiska organisationer,
              frihetliga civilsamhällesföreningar och oppositionspartier men
              också till enskilda individer, såsom demokratiaktivister, kvinnorättsadvokater,
              hbtq-kämpar och oberoende journalister.
            </seg>
          </u>
          <u>
            <seg>
              Det ska också vara ett stöd som kan riktas till länder som är
              auktoritära men inte traditionellt fattiga vad gäller ekonomi.
              Här tänker jag på länder som Ryssland, Singapore och andra.
            </seg>
          </u>
          <u>
            <seg>
              Vi liberaler tror på ”more for more”-principen i biståndet. Länder
              som genomför reformer ska belönas. Länder som tvärtom går ifrån
              demokratisering måste få mindre bistånd, och stödet måste fasas
              ut.
            </seg>
          </u>
          <u>
            <seg>
              Ett av de tydligaste exemplen i dag på kravlöst svenskt bistånd
              tycker vi är stödet till den palestinska myndigheten. Det har
              inte hållits val i Palestina på över ett decennium. Korruptionen
              är omfattande, homosexuella förtrycks, kritiska röster tystas
              och antisemitisk våldspropaganda flödar utan att ansvariga politiker
              reagerar. Kvinnors situation blir allt svårare.
            </seg>
          </u>
          <u>
            <seg>
              Det långsiktiga stödet till sådana samhällen ska i stället kunna
              kanaliseras via internationella organisationer, världssamfundet,
              civilsamhället eller demokratisk opposition. Vi kan inte, som
              vi gjorde under andra halvan av 1900-talet, betala stöd till regeringar
              som varken vill eller förmår förändra sig.
            </seg>
          </u>
          <u>
            <seg>
              Utöver stödet till demokratifokus vill vi liberaler i vårt budgetförslag
              öka stödet till utbildning, särskilt för flickor. I Kina brukar
              man säga att om du utbildar en man utbildar du en individ, men
              om du utbildar en kvinna utbildar du en hel familj.
            </seg>
          </u>
          <u>
            <seg>
              Vi som sitter här i kammaren i dag kan tillhöra den generation
              som utrotar analfabetismen under vår livstid.
            </seg>
          </u>
          <u>
            <seg>
              I dag saknar 775 miljoner vuxna och 120 miljoner unga världen
              över grundläggande läskunnighet. Samtidigt är det ungefär 58 miljoner
              barn som inte går i skolan, ofta för att familjen inte har råd
              att betala skolavgifter. Unicef beräknar att i många fattiga länder
              hoppar ungefär var fjärde elev av innan de ens har hunnit avsluta
              grundskolan. Vi ser också i dessa enormt svåra tider för flyktingar
              att det saknas medel till skolgång för många av de barn som växer
              upp i flyktingläger.
            </seg>
          </u>
          <u>
            <seg>
              På många platser nekas kunskapstörstiga flickor rätten till utbildning
              trots att det är en mänsklig, inte en manlig, rättighet. Det är
              förödande att hindra flickor från att utbilda sig eftersom barnäktenskap
              och tonårsgraviditeter är oåterkalleliga livshändelser. De påverkar
              också nästa generation. I dag går mindre än 2 procent av biståndet
              i världen till tonårsflickor.
            </seg>
          </u>
          <u>
            <seg>
              När flickor i Pakistan inte fick gå till skolan insåg jag att
              utbildning är makt för kvinnor och att det är därför terroristerna
              är rädda för utbildning. Orden kommer från Malala Yousafzai. För
              fem år sedan sköt talibanerna henne i huvudet. År 2014 fick hon
              Nobels fredspris. Den 17 augusti i år började hon studera på ett
              av världens bästa universitet i Oxford i Storbritannien.
            </seg>
          </u>
          <u>
            <seg>
              Fru talman! För mig var detta en ljuvlig hämnd mot islamisterna
              men också en seger som inspirerar flickor världen över och ett
              bevis på att vi alla måste fortsätta bära framtidstron.
            </seg>
          </u>
          <note>
            (Applåder)
          </note>
          <note type="speaker">
            Anf. 91 SOFIA DAMM (KD):
          </note>
          <u>
            <seg>
              Fru talman! Vi har alla ett moraliskt ansvar att arbeta för att
              utrota fattigdom och förtryck i världen. Idén om att alla människor,
              var de än bor, har samma värde och att vi alla har ett ansvar
              för varandra utgör en stark motivation till den solidaritet som
              är grundläggande i den kristdemokratiska ideologin. Den solidariteten
              stannar inte vid Sveriges gräns.
            </seg>
          </u>
          <u>
            <seg>
              De övergripande målen för Sveriges utvecklingssamarbete måste
              vara att hävda människovärdet, höja de fattigaste människornas
              levnadsnivå och främja mänskliga rättigheter och demokrati.
            </seg>
          </u>
          <u>
            <seg>
              Fru talman! Nästa år blir biståndsbudgeten den största någonsin.
              Den svenska ekonomin växer snabbt till följd av den internationella
              högkonjunkturen, och som en konsekvens av detta stärks också biståndsbudgeten
              rejält. Det ger oss utrymme att hjälpa fler i en värld med enorma
              behov men också utrymme att vässa det svenska biståndet. Reformutrymmet
              ger svängrum för nytänkande utan att riskera de åtaganden som
              Sverige redan har gjort.
            </seg>
          </u>
          <u>
            <seg>
              Vi kristdemokrater anser att biståndets kvalitet måste öka och
              att vi måste våga bryta invanda mönster. Vi föreslår därför att
              ett särskilt uppdrag ges till Sida och till Expertgruppen för
              biståndsanalys att utveckla hur kvalitetsarbetet i myndigheter
              och organisationer kan stärkas i samband med att biståndsramen
              ökar. Klart är att det inte kan fortsätta som inför 2018. Att
              regeringen exempelvis inte gör mer för att stärka de svenska civilsamhällesorganisationernas
              möjligheter att administrera ett ökat stöd utan i stället väljer
              att lägga ökningen enbart på FN är inte rimligt.
            </seg>
          </u>
          <u>
            <seg>
              I tider av högre och växande bistånd är det också viktigt att
              Sverige inte ständigt bygger ut åtagandena tematiskt utan identifierar
              de områden där Sverige har tydligt mervärde och förmåga att agera
              komplementärt i förhållande till andra givare. Inriktningen måste
              styras av hur behoven i världen ser ut.
            </seg>
          </u>
          <u>
            <seg>
              Kristdemokraterna vill i denna debatt lyfta tre områden som särskilt
              angelägna.
            </seg>
          </u>
          <u>
            <seg>
              För det första, fru talman, bör svenska biståndsinsatser tydligt
              fokusera på världens allra fattigaste. Det handlar om tillgång
              till hälsovård, till rent vatten och till skolgång. Att det varje
              dag dör 7 000 barn som inte ens har fått fira att de levt en månad
              borde vara vår tids största moraliska dilemma.
            </seg>
          </u>
          <u>
            <seg>
              Satsningar på SRHR och tillgången till vaccin är helt avgörande.
              För förbättrad mödrahälsa krävs långsiktigt arbete. Snabba och
              konkreta lösningar såsom fler utbildade barnmorskor är viktiga
              och avhjälper en del av problemen, men för verklig förändring
              av kvinnors och flickors situation krävs i många fall förändrade
              strukturer och värderingar. Många svåra skador och dödsfall i
              samband med förlossning sker för att mamman varit alltför ung
              för att kroppen sk a klara av en graviditet och en förlossning.
              Sedvänjan att unga flickor gifts bort måste aktivt motverkas på
              ett kulturellt och värderingsmässigt plan för att mödradödligheten
              ska minska.
            </seg>
          </u>
          <u>
            <seg>
              Fru talman! Det är inte rimligt att barn i vår tid ska behöva
              mista livet i relativt enkla sjukdomar som diarré och lunginflammation.
              Just vaccina ­ tionsprogram har visat sig vara ett mycket effektivt
              bistånd, då en relativt billig punktinsats bokstavligen räddar
              liv.
            </seg>
          </u>
          <u>
            <seg>
              Fortfarande saknar 780 miljoner människor tillgång till rent
              vatten i vår värld. Det har förödande konsekvenser för människors
              hälsa, och barn drabbas särskilt hårt.
            </seg>
          </u>
          <u>
            <seg>
              En av de sjukdomar som sprids i förorenat vatten är kolera, som
              varje år skördar minst 100 000 människoliv. I det krigshärjade
              Jemen ser vi nu det största kolerautbrottet i modern tid med 800
              000 fall, och antalet ökar. I flyktinglägren i Bangladesh sprids
              sjukdomen för närvarande i en rasande fart. Det här är en sjukdom
              som inte borde finnas i vår värld 2017.
            </seg>
          </u>
          <u>
            <seg>
              För det andra gör det rådande världsläget att Kristdemokraterna
              vill avsätta en betydande del av den svenska biståndsbudgeten
              till hjälpinsatser för människor på flykt. FN:s flyktingorgan
              UNHCR är den centrala aktören för att hjälpa flyktingar. Så bör
              det även förbli. Dock har en gigantisk organisation lite utrymme
              för flexibilitet, och insatserna kan komma för sent.
            </seg>
          </u>
          <u>
            <seg>
              Kristdemokraterna anser därför att det också, liksom i Danmark
              och Norge, är dags att bygga upp en egen struktur för att kanalisera
              hjälpinsatser till flyktingar.
            </seg>
          </u>
          <u>
            <seg>
              Det faktum att Sverige tar emot färre människor på flykt betyder
              inte att behoven i världen minskat. Tvärtom är antalet flyktingar
              i världen rekordhögt. Sverige måste bidra på nya sätt för att
              möta dessa människors behov.
            </seg>
          </u>
          <u>
            <seg>
              För det tredje, fru talman, ska Sverige vara en kompromisslös
              röst för fred, frihet och mänskliga rättigheter i världen. Att
              stärka demokratin och öka respekten för mänskliga fri- och rättigheter
              ska vara centrala mål för det svenska biståndet. Sverige ska stödja
              demokratikämpar och verka för stärkt yttrandefrihet och tankefrihet
              i länder där den begränsas. Demokrati och frihet är den bästa
              garanten för fred och säkerhet. Bara med varaktig och stabil demokrati
              som grund kan social och ekonomisk utveckling få hållbart fäste
              i samhällen.
            </seg>
          </u>
          <u>
            <seg>
              Flera av det civila samhällets organisationer arbetar särskilt
              för att stödja oppositionella grupper och människorättsförsvarare
              i repressiva stater runt om i vår värld. Detta arbete är oerhört
              betydelsefullt för de enskilda som dagligen riskerar sin egen
              och familjens säkerhet för att stå upp för de fri- och rättigheter
              som vi alla äger. Svenska organisationers insatser till stöd för
              demokratikämpar och människorättsförsvarare runt om i världen
              måste ytterligare prioriteras och stärkas.
            </seg>
          </u>
          <u>
            <seg>
              Fru talman! I tider då miljontals människor flyr från korrupta
              och diktatoriska regimer måste vi börja fråga oss vad dessa länders
              regeringar är skyldiga att göra för att bistå den egna befolkningen.
              Demokratikämpar och humanitära organisationer är, framför allt
              i diktaturer, i stort behov av omvärldens bistånd, och det är
              av största vikt att medel främst kanaliseras via dem och inte
              via korrupta regimer. Sverige bör utarbeta strategier för att
              sätta press på mottagarländer att ta ansvar för sina medborgare
              och leva upp till ratificerade konventioner.
            </seg>
          </u>
          <u>
            <seg>
              Vi ser exempelvis hur Palestina fortsätter att utvecklas i fel
              riktning. Uppvigling till våld, indoktrinering och hatpropaganda
              fortsätter att vara vardagsmat i regionen. Det är angeläget att
              stödja den palestinska civilbefolkningen, men Kristdemokraterna
              anser att politiken gentemot och biståndet till den palestinska
              myndigheten måste göras om och att inget bilateralt bistånd ges
              till den palestinska myndigheten så länge insatser går till terrorhyllningar
              och uppvigling till våld mot Israel.
            </seg>
          </u>
          <u>
            <seg>
              När Sverige sluter avtal med regimer såsom i Iran och Kuba är
              det högst oklart vilka krav som ställs när dessa länder öppnas
              upp för omvärlden.
            </seg>
          </u>
          <u>
            <seg>
              Avslutningsvis, fru talman, låter det alltför ofta i debatten
              som att Sverige är det nav som världen snurrar kring. Det är vi
              inte, men vi ska fort sätta att bidra efter bästa förmåga. För
              att göra detta behöver vår biståndspolitik skärpas. Det duger
              inte att fastna i gamla hjulspår när det finns en värld med stora
              behov och skattebetalare här i Sverige som förtjänar att deras
              kronor går till insatser som gör skillnad , p å riktigt.
            </seg>
          </u>
          <u>
            <seg>
              Kristdemokraterna står givetvis bakom samtliga reservationer
              men väljer av tidsskäl att yrka bifall till reservation 13, som
              redogör för de prioriteringar vi anser bättre hade bidragit till
              att göra just skillnad.
            </seg>
          </u>
          <note>
            (Applåder)
          </note>
          <note type="speaker">
            Anf. 92 MARIA ANDERSSON WILLNER (S):
          </note>
          <u>
            <seg>
              Fru talman! Om det, Gud förbjude, varit krig i Europa i dag och
              vi var satta att skapa fred, skulle vi då gjort ett Versaillesavtal
              eller en Marshallplan?
            </seg>
          </u>
          <u>
            <seg>
              I dag präglar en allt hårdare retorik den internationella politiken,
              natio ­ nalismen sprider ut sig och kortsiktiga politiska eller
              ekonomiska vinster står i vägen för de långsiktiga visionerna.
              Då ska svensk politik vara modig och framåtsyftande, och vår biståndspolitik
              likaså.
            </seg>
          </u>
          <u>
            <seg>
              I våras var jag i Libanon. Vi besökte bland annat ett tältläger
              där syr ­ iska flyktingar bodde på en soptipp. Det som skilde
              barnens hem från sop ­ tippen var en grusvall. Barnen sprang och
              lekte på den där soptippen. Sop ­ bilar körde mellan tälten för
              att lämna av soporna. Just nu hårdnar klimatet i Libanon alltmer,
              och den libanesiska befolkningens möjlighet att ställa upp som
              värdar åt en stor mängd syriska flyktingar börjar utarmas.
            </seg>
          </u>
          <u>
            <seg>
              Vi vet att samhällsutvecklingen är som svagast i konfliktländer
              och länder med bristande respekt för mänskliga rättigheter. Detta
              gör det än viktigare att arbeta ännu hårdare i de länder där resultaten
              uteblir. Mer kraft behöver läggas på stöd till sviktande och konfliktdrabbade
              stater, där en allt större andel av världens extremt fattiga i
              dag lever. Därför är jag extra glad över den av regeringen beslutade
              Syrienstrategin, som nu har varit verksam i två år.
            </seg>
          </u>
          <u>
            <seg>
              Syftet med strategin är att bidra till att stärka motståndskraften
              och återhämtnings- och anpassningsförmågan hos den syriska befolkningen
              och hos utsatta grupper i Syriens grannländer, som drabbas hårt
              av konflikten. Insatserna inom ramen för strategin förväntas bidra
              till att värna mänsklig säkerhet och frihet från våld.
            </seg>
          </u>
          <u>
            <seg>
              Strategin ska också bidra till stärkt demokrati och jämställdhet
              och till ökad respekt för mänskliga rättigheter i Syrien och för
              flyktingar från Syrien i angränsande länder. Strategin gäller
              fram till 2020 och omfattar sammanlagt 1,7 miljarder kronor.
            </seg>
          </u>
          <u>
            <seg>
              När vi bryter ned detta handlar det om värdighet för barnen i
              Libanon, försörjningsmöjligheter för de vuxna, ökad tillgång till
              grundläggande samhällstjänster, arbete mot könsrelaterat våld,
              för stärkt demokrati och mänskliga rättigheter och stärkt civilsamhälle.
              Insatserna genomförs tillsammans med civilsamhället, olika FN-organ
              och andra utvecklingsaktörer, till exempel Världsbanken.
            </seg>
          </u>
          <u>
            <seg>
              I dag är 65 miljoner människor på flykt och 135 miljoner människor
              i behov av humanitärt stöd. Sverige är en ledande humanitär aktör
              och kommer fortsätta att vara det även 2018. Sveriges humanitära
              stöd hyllas av såväl UNHCR som Ocha.
            </seg>
          </u>
          <u>
            <seg>
              Svenska humanitära medel ska fortsatt användas i de krissituationer
              där behoven är som störst. Flera av de stora humanitära kriserna
              under 2017, såsom Jemen, Sydsudan, nordöstra Nigeria, Syrien och
              Somalia, bedöms fortsätta även under 2018.
            </seg>
          </u>
          <u>
            <seg>
              Sverige ska fortsatt ha en ledande roll vad gäller mer lokalt
              ägarskap, mer innovativa arbetssätt och stärkt samverkan mellan
              humanitärt bistånd och långsiktigt utvecklingssamarbete. Syrienstrategin
              är ett gott exempel på detta arbetssätt.
            </seg>
          </u>
          <u>
            <seg>
              Mot bakgrund av torkan och hungersnöden på Afrikas horn har reger
              ­ ingen för avsikt att stärka sitt engagemang i området med nya
              strategier för Sudan och Somalia och genom att öka stödet till
              att motverka humanitära kriser i bland annat Etiopien och Sydsudan.
            </seg>
          </u>
          <u>
            <seg>
              Regeringen avser att fortsätta att utveckla satsningen på politisk
              dialog och fredsprocesser med särskilt fokus på förebyggande av
              väpnad konflikt samt kvinnors och ungas deltagande och inflytande
              i fredsprocesser.
            </seg>
          </u>
          <u>
            <seg>
              Sverige har under många år varit ett av de mest humana länderna
              sett till vårt utvecklingssamarbete med fattigare länder och 1
              procent av bni i bistånd. Detta har gällt såväl socialdemokratiskt
              ledda som moderatledda regeringar. Tyvärr ser vi nu att Moderaterna
              inte har någon ambition att leva upp till enprocentsmålet förrän
              2022. Detta är inte, såsom formulerades i Alliansens budgetmotion
              för 2015, ett mål för innevarande mandatperiod. Nu är målet skjutet
              långt på framtiden.
            </seg>
          </u>
          <u>
            <seg>
              Socialdemokraterna och Miljöpartiet föreslår i budgeten för 2018
              att biståndsramen höjs till 49 miljarder. För 2018 tillförs 500
              miljoner, och därmed uppnår vi målet om 1 procent av bni enligt
              den nya beräkningen. Totalt ökar biståndsramen med 2,9 miljarder
              jämfört med 2017.
            </seg>
          </u>
          <u>
            <seg>
              Moderaterna å sin sida vill minska biståndet med 3,4 miljarder
              jämfört med regeringens förslag.
            </seg>
          </u>
          <u>
            <seg>
              Att lyfta människor ur fattigdom och förtryck handlar om så mycket
              mer än att sätta upp tält och dela ut matpaket. Det handlar om
              att bygga framtidstro och förutsättningar för människor att leva,
              inte bara överleva. Barnen i Libanon förtjänar det. Genom kombinationen
              av humanitärt bistånd och långsiktigt utvecklingssamarbete kan
              Sverige tillsammans med samarbetsländer, civilsamhällesorganisationer
              och enskilda människorättsaktivister bidra till detta.
            </seg>
          </u>
          <u>
            <seg>
              Jag vill, innan jag avslutar, passa på att tacka mina kolleger
              i utskottet för en hittills bra debatt och en bra beredning av
              ärendet. Jag vill också tacka Centern, Liberalerna och Kristdemokraterna,
              som står upp för enprocentsmålet för svensk bistånd.
            </seg>
          </u>
          <note>
            Med detta, fru talman, yrkar jag bifall till förslaget i utrikesutskottets
            betänkande 2.
          </note>
          <note>
            (Applåder)
          </note>
          <note type="speaker">
            Anf. 93 BIRGITTA OHLSSON (L) replik:
          </note>
          <u>
            <seg>
              Fru talman! Det finns en synnerligen aktuell biståndsfråga som
              vi säkert kommer att diskutera i denna kammare längre fram, och
              den handlar om ett avtal mellan EU och socialistdiktaturen Kuba.
            </seg>
          </u>
          <u>
            <seg>
              Jag som liberal är oerhört bekymrad över detta avtal på väldigt
              många punkter och hoppas såklart att Sverige ska vara ett modigt
              land som säger nej till detta avtal. Det rimmar nämligen mycket
              illa både med Europeiska unionens ideal om demokrati, öppenhet
              och mänskliga rättigheter och med den biståndspolitik som jag
              tror att många av oss vill skriva under på.
            </seg>
          </u>
          <u>
            <seg>
              Varför bör Sverige säga nej till detta avtal mellan EU och Kuba?
              Jo, först och främst har den kubanska demokratirörelsen inte fått
              vara med över huvud taget och kommentera detta. Hela processen
              har varit helt sluten. Inga kubanska oberoende journalister har
              heller på något sätt fått tillgång till dokumentet. Avtalet säger
              inte heller någonting alls om förändring när det kommer till just
              mänskliga rättigheter och demokrati. Den kubanska regeringen kan
              alltså fortsätta med sin diktatur – business as usual – utan några
              motprestationer och krav.
            </seg>
          </u>
          <u>
            <seg>
              Vi har redan sett under väldigt många år att socialistdiktaturen
              har visat att man har noll intresse av att förändra sig på det
              sättet. Skrivningarna i detta avtal är också mycket svagare när
              det kommer just till mänskliga rättigheter än vad de har varit
              i motsvarande avtal med andra länder i Centralamerika.
            </seg>
          </u>
          <u>
            <seg>
              Därför vill jag veta lite grann vad Maria Andersson Willner,
              den social ­ demokratiska gruppen och den rödgröna regeringen
              har för syn på detta avtal. Det är en fråga som kommer att komma
              upp snart, och då kommer man att behöva få ett stöd från denna
              kammare när det gäller hur man ska gå vidare.
            </seg>
          </u>
          <note type="speaker">
            Anf. 94 MARIA ANDERSSON WILLNER (S) replik:
          </note>
          <u>
            <seg>
              Fru talman! Tack för frågan, Birgitta Ohlsson. Vi följer detta
              avtal noga. Ett avtal med Kuba om ett utvecklingssamarbete måste
              såklart syfta till att stärka förutsättningarna för en demokratisk
              utveckling.
            </seg>
          </u>
          <u>
            <seg>
              När vi i Sverige besöker Kuba i fråga om olika relationer som
              vi har med landet är vi mycket noga med att träffa civilsamhället,
              och vi försöker på olika sätt stötta de aktörer som ändå finns.
              Självklart kommer vi också att bevaka detta i det EU-samarbete
              som ska leda fram till ett avtal. Vi hoppas att detta avtal ska
              leda till en positiv utveckling för Kuba på sikt.
            </seg>
          </u>
          <note type="speaker">
            Anf. 95 BIRGITTA OHLSSON (L) replik:
          </note>
          <u>
            <seg>
              Fru talman! Med tanke på den beskrivning som jag nu gjorde när
              det gäller avtalet tycker jag ändå att det kunde vara på sin plats
              att jag får en lite starkare åsikt än att man följer detta avtal.
              Det är ändå ganska känt att detta är ett mycket dystert avtal
              för alla personer som tror på öppenhet, demokrati och frihet.
            </seg>
          </u>
          <u>
            <seg>
              Om EU ingår detta avtal med Kuba ligger vägen öppen för liknande
              avtal med skurkstater som Vietnam, Etiopien och andra. Då öppnar
              man upp en väg där det kommersiella, mammon, får styra, men där
              mänskliga rättigheter inte betyder någonting över huvud taget.
              Det finns en del EU-länder som verkligen har ett stort intresse
              av att öppna upp för kommersiell verksamhet, men de vill inte
              ställa några motkrav. Jag skulle därför vilja ha ett mycket starkare
              avståndstagande från Socialdemokraterna i denna fråga.
            </seg>
          </u>
          <u>
            <seg>
              Vi kan också se att sedan 2014, då USA, EU och en del medlemsländer
              inledde en ny relation till Kuba, har förtrycket förvärrats betydligt
              på många punkter. Och de ekonomiska reformerna har helt stannat
              av i landet. En del sa att det skulle bli en kubansk perestrojka,
              glasnost och allt det som man förväntade sig. Men det har blivit
              noll av all form av öppenhet. Då är det otroligt viktigt att Sverige
              som en anständig demokratisk nation faktiskt sätter ned fötterna.
            </seg>
          </u>
          <u>
            <seg>
              I oktober presenterade EU en årlig rapport om mänskliga rättigheter
              och demokrati i världen. Man beskrev då Kuba på följande sätt:
              Kuba är en enpartidemokrati.
            </seg>
          </u>
          <u>
            <seg>
              Bara detta visar hur ytterst olämpligt det är att en del EU-länder
              driver på för att närma sig en socialistisk diktatur. Jag tycker
              att man borde göra på ett helt annat sätt och frysa relationen
              och stötta oppositionen.
            </seg>
          </u>
          <u>
            <seg>
              Jag skulle alltså vilja ha lite större klarhet i fråga om detta.
              Denna fråga kommer nämligen mycket snart att bli aktuell för denna
              kammare och för partierna här. Då är det viktigt att det stora
              regeringsbärande partiet faktiskt har en klarare åsikt om att
              säga nej.
            </seg>
          </u>
          <note type="speaker">
            Anf. 96 MARIA ANDERSSON WILLNER (S) replik:
          </note>
          <u>
            <seg>
              Fru talman! Vi kommer att få anledning att återkomma till Kuba.
              Precis som Birgitta Ohlsson hänvisade till är detta en fråga som
              är aktuell.
            </seg>
          </u>
          <u>
            <seg>
              Svenskt utvecklingssamarbete syftar till att stödja den pågående
              moderniseringen av landet och värna mänskliga rättigheter. Det
              är vår grundsyn. Vi tror också att det även fortsättningsvis är
              viktigt att driva denna linje i EU för att vi ska få till stånd
              bra relationer mellan EU och Kuba. Men vi får, som sagt, anledning
              att återkomma till frågan.
            </seg>
          </u>
          <note type="speaker">
            Anf. 97 SOFIA DAMM (KD) replik:
          </note>
          <u>
            <seg>
              Fru talman! Jag vill börja med att ge Maria Andersson Willner
              och regeringen en eloge för att de visade handlingskraft när det
              gällde att dra in biståndet till regimen i Kambodja.
            </seg>
          </u>
          <u>
            <seg>
              Vi är flera ledamöter som sitter här i kammaren i dag som nyligen
              be ­ sökte Kambodja och förfärades över den situation som råder
              och hur reger ­ ingen drar åt tumskruvarna för oppositionella
              och civilsamhällets organi ­ sationer och deras möjligheter att
              verka.
            </seg>
          </u>
          <u>
            <seg>
              Däremot känner jag inte att man är konsekvent när det gäller
              att vara lika handlingskraftig när det gäller andra regimer som
              också behandlar sina egna medborgare på ett helt förkastligt sätt.
            </seg>
          </u>
          <u>
            <seg>
              I mitt anförande talade jag om att just kunna ställa krav på
              länder för vilka vi är en aktiv biståndsgivare. Det är inte en
              alldeles enkel fråga, och jag har viss förståelse för att det
              är olika avvägningar som ska göras.
            </seg>
          </u>
          <u>
            <seg>
              Jag skulle ändå vilja be Maria Andersson Willner om en viss tydlighet
              i fråga om balansgången mellan olika samarbetsavtal och hur man
              kan använda sig av detta för att trycka på regimer men också för
              att öppna upp så att människorättsförsvarare och andra kan bli
              en del i en process. Jag tänker på exempelvis situationen i Iran
              och Kuba, som har tagits upp här. Vi har slutit avtal med dessa
              länder. Hur tycker Maria Andersson Willner att vi har lyckats
              med att trycka på dessa skurknationer att ta steg mot ökad respekt
              för mänskliga fri- och rättigheter genom att vi har samarbetsavtal
              med dessa länder?
            </seg>
          </u>
          <note type="speaker">
            Anf. 98 MARIA ANDERSSON WILLNER (S) replik:
          </note>
          <u>
            <seg>
              Fru talman! Tack, Sofia Damm, för frågan. Jag tror att vi alltid
              behöver värna en konstruktiv dialog. Oavsett vilka länder som
              det handlar om är det alltid bättre att tala med varandra än att
              inte tala med varandra. När det gäller hur väl vi har lyckats
              i fråga om Iran och Kuba är det ett pågående arbete. Det finns
              många frågetecken kring utvecklingen i Iran, och vi ska ha en
              mycket ärlig och rak kommunikation med Iran om de utmaningar som
              vi ser. Men, som sagt, jag tror alltid att samarbete, samtal och
              en konstruktiv dialog där vi kan framföra våra synpunkter och
              vår oro för utvecklingen är att föredra.
            </seg>
          </u>
          <note type="speaker">
            Anf. 99 SOFIA DAMM (KD) replik:
          </note>
          <u>
            <seg>
              Fru talman! Tack, Maria Andersson Willner, för svaret. Jag vill
              verkligen uppmuntra regeringen till den handlingskraft som visades
              mot Kambodja och att den ska få smitta av sig när det gäller relationerna
              till andra regimer som beter sig vedervärdigt mot den egna befolkningen.
            </seg>
          </u>
          <u>
            <seg>
              Jag ska återigen ta upp exemplet Kuba. Den officiella bilden
              är att landet öppnar upp sig mot omvärlden och att regimen är
              mottaglig för förändring. Även Iran är ett exempel på det. Det
              är så diskussionen går. Men jag ser inga sådana tecken.
            </seg>
          </u>
          <u>
            <seg>
              Nu är vi i färd med att godkänna detta avtal, som Birgitta Ohlsson
              också tog upp. Om man ska skriva under ett sådant avtal tror jag
              att det är mycket viktigt att man vet att människorättsförsvarare
              har fått vara en del i processen och att situationen för människor
              blir bättre. Det är nämligen det som är svensk utrikespolitik
              och ska så förbli. Jag ville avsluta med en uppmaning till Maria
              Andersson Willner.
            </seg>
          </u>
          <note type="speaker">
            Anf. 100 MARIA ANDERSSON WILLNER (S) replik:
          </note>
          <u>
            <seg>
              Fru talman! Jag delar helt Sofia Damms uppfattning i den här
              frågan. Det är viktigt att vi är tydliga och konsekventa. Jag
              tar med mig den uppmaningen och det berömmet.
            </seg>
          </u>
          <note type="speaker">
            Anf. 101 SOFIA ARKELSTEN (M) replik:
          </note>
          <u>
            <seg>
              Fru talman! Jag vill börja med att betona att jag uppskattar
              det resonerande tonläge Maria Andersson Willner, och faktiskt
              vi alla, har i den här debatten. Det är ändå en av fördelarna
              med att få arbeta i utrikesutskottet, att vi oftast företräder
              något slags samsyn och har en svensk linje. Fienden är inte alltid
              i rummet.
            </seg>
          </u>
          <u>
            <seg>
              Dock är detta en budgetdebatt. Nuvarande regering höjer biståndet
              men prioriterar fel. Höjningen av det humanitära biståndet och
              av kärnstödet till våra multilaterala samarbetspartner är inte
              särskilt stor. Ungefär 9 procent av biståndsbudgeten går till
              klimat, en finansiering som tidigare var additionell. Man drar
              ned på anslaget till det som kallas ”hållbar fred”, även om man
              talar mycket om fred och fredsbyggande. Den strategin kallades
              tidigare ”globala insatser för mänsklig säkerhet” men bytte namn
              när regeringen i somras beslutade om en ny strategi.
            </seg>
          </u>
          <u>
            <seg>
              Detta är inte riktiga prioriteringar i det läge vi har just nu,
              där vi behöver satsa mer på humanitär hjälp för att rädda liv
              och lindra nöd. Det vore upplysande, fru talman, att få höra från
              Socialdemokraterna hur man har resonerat när man valt att dra
              ned på fred – inte höja – och det som kanske mest är krishantering,
              vilket är så otroligt viktigt just nu.
            </seg>
          </u>
          <note type="speaker">
            Anf. 102 MARIA ANDERSSON WILLNER (S) replik:
          </note>
          <u>
            <seg>
              Fru talman! Tack för att du lyfte fram dessa frågor, Sofia! Vi
              skulle önska att vi kunde höja i alla delar. När det gäller strategin
              för hållbar fred finns det insatser även på andra områden, men
              jag kan dela uppfattningen att den strategin är oerhört viktig
              för att vi ska åstadkomma förutsättningar för utveckling runt
              om i världen.
            </seg>
          </u>
          <u>
            <seg>
              Samtidigt är det så att vi har en större budget än vad Moderaterna
              har. Det innebär andra förutsättningar att allokera resurser dit
              de behövs. Det är inte så att vi minskar biståndsbudgeten, utan
              det är snarare tvärtom så att Sofia Arkelsten företräder ett parti
              som inte står fast vid enprocentsmålet och som jämfört med regeringens
              förslag saknar över 3 miljarder. Det ger sämre förutsättningar
              att på bredden bidra till utveckling.
            </seg>
          </u>
          <u>
            <seg>
              Vi har hört återkommande i debatten här i dag att vi lever i
              en värld med enorma behov. Vi måste fokusera på de fattigaste
              och de mest utsatta, och man ska inte sticka under stol med att
              det krävs resurser om vi ska kunna göra det arbetet.
            </seg>
          </u>
          <note type="speaker">
            Anf. 103 SOFIA ARKELSTEN (M) replik:
          </note>
          <u>
            <seg>
              Fru talman! Det är sant att vi ligger lägre i det moderata budgetförslaget.
              Vi har satt en trappa för att nå fram till enprocentsmålet. Den
              lirar med den trappa vi har satt för att vi ska nå tvåprocentsmålet,
              för att uppnå Natostandard också när det gäller försvarsbudgeten.
            </seg>
          </u>
          <u>
            <seg>
              Det går fort i hockey, och det går fort när budgetprocessen ska
              ske under ett valår. Det är inte så att ni hela tiden har uppnått
              1 procent av bni genom det nya sättet att räkna; ni har tidigare
              lagt fram en 0,99-procentsbudget. Jag vill bara vara tydlig med
              det, som något slags konsumentupplysning.
            </seg>
          </u>
          <u>
            <seg>
              Jag tycker ändå att vi behöver tala lite mer om ekonomin. Biståndsbudgeten
              är en del av statsbudgeten. Det vet alla. Det vore därför intressant
              att höra hur Socialdemokraterna resonerar vad gäller den kritik
              budgeten har fått. Konjunkturinstitutet, Finanspolitiska rådet,
              Riksrevisionen med flera meddelar helt enkelt att budgeten inte
              är i balans och att varken det nya eller det gamla överskottsmålet
              kommer att nås. Detta står i strid med det finanspolitiska ramverket
              och skär in i det finansiella sparandet.
            </seg>
          </u>
          <u>
            <seg>
              Har ni ens tänkt på detta, Maria Andersson Willner? Den moderata
              budgeten är inte lika stor, men den är i balans och tar hänsyn
              till den ekonomiska verkligheten. Upplys oss gärna om huruvida
              dessa viktiga instanser har fel!
            </seg>
          </u>
          <note type="speaker">
            Anf. 104 MARIA ANDERSSON WILLNER (S) replik:
          </note>
          <u>
            <seg>
              Fru talman! Tack för detta, Sofia! Det är befriande att jag kan
              stå här och företräda 1 procent av statsbudgeten och inte behöver
              förhålla mig till alla de andra. Oavsett balans eller inte kan
              vi konstatera faktum: Bni ligger på en viss nivå, och 1 procent
              av bni är lätt uträknat – typ 49 miljarder kronor. Det är också
              det vi avsätter för biståndsbudgeten.
            </seg>
          </u>
          <u>
            <seg>
              Jag tycker att det är bra att du förtydligar att vi inte heller
              har haft 1 procent under hela mandatperioden, Sofia. Vi har dock
              fullföljt det löfte vi gav, nämligen att vi under mandatperioden
              skulle komma upp i den nya nivå som den förändrade bni-beräkningen
              ger. Det gör vi också för 2018, och jag är väldigt stolt över
              att vi har lyckats med det. Jag bekymrar mig över om Moderaterna
              nu kommer att lyckas med detta om man faktiskt sackar efter så
              här mycket redan nu. Det är en fin ambition att man ska uppfylla
              målet 2022, men 2015 var ambitionen att man skulle uppfylla det
              2018. Nu har man skjutit på detta till 2022.
            </seg>
          </u>
          <u>
            <seg>
              Min kollega från Kristdemokraterna talade om att världen snurrar
              runt Sverige, och det kanske den inte riktigt gör. Men vi har
              i alla fall haft synen att vi är en humanitär stormakt, och vi
              har fått mycket kredd för att vi har stått upp för enprocentsmålet.
              Det är väldigt få länder som ens lever upp till målet om 0,9 procent,
              och jag är stolt över att vi nu också levererar 1 procent enligt
              den nya beräkningsgrunden.
            </seg>
          </u>
          <note>
            (Applåder)
          </note>
          <note type="speaker">
            Anf. 105 MARKUS WIECHEL (SD) replik:
          </note>
          <u>
            <seg>
              Fru talman! Jag har besökt hjälparbetare, flyktingar och andra
              som berörs av fruktansvärda konflikter i flera länder runt om
              i världen. Några exempel är Jordanien, Libanon, där jag har varit
              två gånger, Syrien, Turkiet, Israel och Palestina. Jag har även
              besökt FN:s högkvarter i New York två gånger och träffat företrädare
              för organisationer som verkar i flera olika länder.
            </seg>
          </u>
          <u>
            <seg>
              Det råder inget tvivel om att FN gör ett fantastiskt arbete för
              många utsatta runt om i världen, och jag är övertygad om att Maria
              delar den uppfattningen. Jag uppskattar därför hennes anförande
              och de varma orden om arbetet i och omkring kriser och deras närområden.
              Det jag undrar är följande, med tanke på min ganska uppmärksammade
              resa till Syrien för inte så länge sedan: Varför struntar regeringen
              och Socialdemokraterna fullständigt i det viktiga arbete FN gör
              inne i Syrien?
            </seg>
          </u>
          <note type="speaker">
            Anf. 106 MARIA ANDERSSON WILLNER (S) replik:
          </note>
          <u>
            <seg>
              Fru talman! Tack för möjligheten att diskutera Syrien, Markus
              Wiechel!
            </seg>
          </u>
          <u>
            <seg>
              Det stämmer inte att Sverige inte bryr sig om det arbete som
              görs inne i Syrien. Vi jobbar på olika sätt med den nya strategi
              vi har, som jag redogjorde för till viss del och som nu har verkat
              under snart två år, för att på olika sätt vara behjälpliga i att
              stärka motståndskraft och bidra till återuppbyggnad. Vi bidrar
              också stort till humanitärt stöd i Syrien. Sverige bidrar alltså
              till utsatta människor i Syrien på flera sätt.
            </seg>
          </u>
          <note type="speaker">
            Anf. 107 MARKUS WIECHEL (SD) replik:
          </note>
          <u>
            <seg>
              Fru talman! Det gläder mig naturligtvis att höra om regeringen
              skulle vilja öka stödet till dem som drabbas i Syrien.
            </seg>
          </u>
          <u>
            <seg>
              Regeringen har tidigare, bland annat genom Sida, bistått med
              medel till Islamic Relief. Det är en organisation som av många
              personer anses vara en del av Muslimska brödraskapet. Detta är
              naturligtvis ganska oroväckande med tanke på de kopplingar som
              finns där. Jag hoppas att Maria och Socialdemokraterna kanske
              inte står bakom ett fortsatt stöd dit.
            </seg>
          </u>
          <u>
            <seg>
              I övrigt har det vid de möten jag har haft med företrädare för
              FN i och även omkring Syrien visat sig att svenska Sida inte ger
              några pengar direkt till det arbete som utförs i landet utan snarare
              till det arbete som utförs i länderna runt omkring.
            </seg>
          </u>
          <u>
            <seg>
              Det här är naturligtvis problematiskt, för det omöjliggör för
              dem att finansiera viktiga projekt för nödlidande. Detta är en
              organisation som kan verka både i regimkontrollerade områden och
              i områden som kontrolleras av olika rebellgrupper. I något fall
              kan organisationen till och med verka i områden som kontrolleras
              av Islamiska staten. När de inte får direkt stöd till sina insatser
              där omöjliggörs en långsiktig planering av insatserna.
            </seg>
          </u>
          <u>
            <seg>
              Min fråga är specifik: Är det så att Socialdemokraterna skulle
              vilja se ett ökat riktat stöd till FN:s organisationer i Syrien?
            </seg>
          </u>
          <note type="speaker">
            Anf. 108 MARIA ANDERSSON WILLNER (S) replik:
          </note>
          <u>
            <seg>
              Fru talman! St ödet till Syrien utvecklas kontinuerligt. Vi har
              just nu en Syrienkrisstrategi som verkar. Den omfattar 1,7 miljarder
              under åren 2016–2020. Vi har ett humanitärt stöd som sedan 2011
              har uppgått till 2,7 miljarder kronor. Vi jobbar på olika sätt
              för Syrien genom vår plats i säkerhetsrådet.
            </seg>
          </u>
          <u>
            <seg>
              Självklart måste vi hela tiden vara beredda att hitta ett så
              effektivt stöd som möjligt för att vi ska nå ut till civilbefolkningen
              i Syrien och för att de som är hårdast drabbade, det vill säga
              vanligt folk, ska nås av det stöd som vi ger.
            </seg>
          </u>
          <note type="speaker">
            Anf. 109 EMMA NOHRÉN (MP):
          </note>
          <u>
            <seg>
              Fru talman! I dag debatterar vi biståndsbudgeten, utgiftsområde
              7. Jag måste säga att det är roligt att vara här i kammaren och
              lyssna, för vi har en väldigt livaktig biståndsdebatt i Sveriges
              riksdag.
            </seg>
          </u>
          <u>
            <seg>
              Trots att vi ibland för fram kritik vad gäller detaljer och hur
              vi ska prioritera är i alla fall en sak klar: övertygelsen om
              att Sverige ska ha ett kraftfullt bistånd och att biståndet behövs.
              Detta är en tid då vi står inför enorma utmaningar, och biståndet
              har nästan aldrig varit viktigare.
            </seg>
          </u>
          <u>
            <seg>
              I dag debatterar vi något historiskt – den största biståndsbudget
              som någonsin har lagts fram i Sverige. Bistå ndsramen föreslås
              uppgå till 49 miljarder kronor. Med det når vi upp till målet
              om 1 procent av bni, vilket är ett mål som ytterst få länder uppnår.
              Jag är förstås otroligt stolt och glad över detta, och jag tror
              att vi som svenskar också kan vara väldigt stolta över det.
            </seg>
          </u>
          <u>
            <seg>
              Biståndet behövs för människor i nöd. Det minskar fattigdomen
              och bidrar till att främja säkrare och mer välmående samhällen.
            </seg>
          </u>
          <u>
            <seg>
              Precis som Kerstin Lundgren och Birgitta Ohlsson så förtjänstfullt
              har talat om får vi inte glömma bort att samhället faktiskt blir
              bättre. Vi har sett stora framsteg. Vi har en kraftigt minskad
              fattigdom, halverad barnadödlighet och minskad mödradödlighet.
              Vi ser att analfabetismen minskar, och vi går åt rätt håll när
              det gäller hur många som dör av malaria.
            </seg>
          </u>
          <u>
            <seg>
              Detta är en fantastisk utveckling, som vi måste hålla i. Tyvärr
              kan vi inte luta oss tillbaka och vara nöjda.
            </seg>
          </u>
          <u>
            <seg>
              Fru talman! Nästan dagligen möts vi av rapporter från krigens
              och konflikternas frontlinjer. Läget är mycket allvarligt med
              många blodiga konflikter – fler än på länge. Det handlar inte
              bara om Syrien, som kanske är den konflikt som oftast kommer upp
              i nyheterna, utan också om Jemen, Irak, Sydsudan, Ukraina, Afghanistan
              med flera.
            </seg>
          </u>
          <u>
            <seg>
              Runt om i världen är i dag 65 milj oner människor på flykt och
              140 miljoner i behov av humanitär hjälp. Det är fyra gånger fler
              än 2010.
            </seg>
          </u>
          <u>
            <seg>
              Samtidigt har vi kunnat ta del av internationella studier som
              beskriver en värld där fler än 200 miljoner människor drabbas
              av naturkatastrofer varje år. Vi ser en värld där jordskred, orkaner
              och torka har blivit vanligare, och som det ser ut kommer dessa
              saker att bli alltmer vanliga. Klimatförändringarna är här, och
              de tilltar.
            </seg>
          </u>
          <u>
            <seg>
              Vi vet att det är världens fattiga som drabbas hårdast. Det är
              de fattiga som drabbas hårdast av katastrofer, förändrat klimat,
              torka, översvämning ­ ar och monsuner. Men bland de fattiga finns
              en grupp som utsätts särskilt mycket: kvinnor. Det är 14 gånger
              vanligare att en kvinna dör i en naturkatastrof än att en man
              gör det – 14 gånger vanligare.
            </seg>
          </u>
          <u>
            <seg>
              Det beror på vilka sysslor vi har, var i samhället vi befinner
              oss, vilka färdigheter vi har lärt oss, om vi kan simma och så
              vidare. Så kan vi inte ha det. Det är en fruktansvärd siffra,
              och den är kopplad till den ojämlikhet som råder på så många andra
              sätt.
            </seg>
          </u>
          <u>
            <seg>
              Fru talman! Krig och konflikter, den humanitära situationen,
              jämställdhet, den pågående klimatförändringen samt det krympande
              utrymmet för demokrati i världen är de svåraste utmaningarna vi
              står inför. Det är också därför de är centrala i vår biståndspolitik.
            </seg>
          </u>
          <u>
            <seg>
              Jag tänkte att jag skulle ge en översikt av de satsningar som
              finns med i den budgetproposition som vi är här för att debattera
              om.
            </seg>
          </u>
          <u>
            <seg>
              Den första punkten gäller fredsbyggande arbete. Utan fred, ingen
              utveckling – det är ett självklart men livsavgörande samband.
              När allt fler av världens fattiga lever i konfliktdrabbade och
              sviktande stater måste vi satsa på att komma åt grundorsakerna
              till dessa konflikter.
            </seg>
          </u>
          <u>
            <seg>
              Vi ökar därför ansträngningarna för att förebygga väpnade konflikter
              och satsar mer resurser på att bygga hållba r fred. Vi ökar biståndet
              med 2 miljarder till de allra fattigaste länderna, varav många
              befinner sig i konflikt- eller postkonfliktsituationer.
            </seg>
          </u>
          <u>
            <seg>
              Vi har tagit fram en ny strategi för hållbar fred som kombinerar
              strategiskt globalt stöd med snabbfotade insatser på landnivå.
              Strategin ska stärka den nödvändiga bryggan mellan det humanitära
              biståndet, som är så viktigt i en konfliktsituation, och det långsiktiga
              utvecklingsarbetet för att få ett stabilt land att leva i framöver.
            </seg>
          </u>
          <u>
            <seg>
              Den andra punkten gäller det humanitära biståndet. Som jag sa
              tidigare står vi inför de mest omfattande humanitära kriserna
              sedan FN bildades. Tyvärr räcker inte pengarna inom systemet till
              på långa vägar. I år är det bara ungefär 37 procent av de humanitära
              appellerna som är täckta. Underskottet har ökat med fyra gånger
              på tio år.
            </seg>
          </u>
          <u>
            <seg>
              Vi behöver mer internationellt samarbete, inte mindre. Vi behöver
              länder som tar ansvar, och det gör Sverige. I fjol var vi den
              sjätte största bilaterala givaren i världen, och vi ökar nu det
              humanitära stödet med ytterligare 1,3 miljarder kronor.
            </seg>
          </u>
          <u>
            <seg>
              Vi har i år antagit en ny strategi för humanitärt bistånd, som
              rymmer både flexibilitet och stärkt samverkan för det långsiktiga
              utvecklingsbiståndet och det humanitära biståndet.
            </seg>
          </u>
          <u>
            <seg>
              Vi slår också vakt om kärnstödet. I går twittrade UNHCR om att
              man tack vare Sveriges kärnstöd kan vara snabbfotad där det händer
              saker. Ingen ska behöva vänta på politiska beslut från olika givarländer
              när katastrofen har slagit till.
            </seg>
          </u>
          <u>
            <seg>
              Det kan heller inte vara så att vi ska slänga upp alla bollar
              och att alla ska springa på allting samtidigt. Vi måste ha koordination
              för att göra nytta. Sverige är en drivande part för att se till
              att FN och medlemsländerna stärker koordinationen, så att vi inte
              får en överlappning och en fragmentisering. Det är ett långsiktigt
              arbete, men Sverige använder sig av detta.
            </seg>
          </u>
          <u>
            <seg>
              En tredje del i våra prioriteringar handlar om global jämställdhet.
              Vi har redan talat om skillnaden mellan män och kvinnor i katastrofer.
              Vi ser att bakåtsträvande krafter hotar flickors och kvinnors
              möjligheter att bestämma över sina liv och kroppar.
            </seg>
          </u>
          <u>
            <seg>
              Kvinnorättsorganisationer motarbetas. Sexuellt våld och trakasserier
              är en farsot världen över. Vi ser det till och med här, i världens
              mest jämställda land, i kölvattnet av metoo-kampanjen som har
              spridit sig över världen, även om den väl också kom hit från andra
              håll.
            </seg>
          </u>
          <u>
            <seg>
              Diskriminering och exkludering är skamligt utbredda företeelser.
              De utgör allvarliga hinder för kvinnor att fullt ut åtnjuta de
              mänskliga rättigheterna, som vi borde ha lika tillgång till.
            </seg>
          </u>
          <u>
            <seg>
              Sverige för en feministisk utrikes- och utvecklingspolitik av
              just dessa skäl. Utan riktat stöd till jämställdhet och till kvinnors
              och flickors rättigheter är verklig utveckling inte möjlig.
            </seg>
          </u>
          <u>
            <seg>
              Därför har vi gett Sida i uppdrag att ta fram en ny strategi
              för global jämställdhet och kvinnors och flickors rättigheter.
              Vi har också tagit fram en ny global strategi för hållbar social
              utv eckling, som omfattar ungefär 1 miljard de kommande fem åren.
              Den ska stärka tillgången till sjukvård och preventivmedel och
              verka för bättre utbildning för flickor och kvinnor. Och vi har
              ett integrerat jämställdhetsarbete i det svenska utvecklingsarbetet.
            </seg>
          </u>
          <u>
            <seg>
              Fru talman! Den fjärde frågan är klimatfrågan som är den stora
              fråga som slår mot oss alla, även om den främst drabbar de fattiga.
            </seg>
          </u>
          <u>
            <seg>
              Vi måste kraftigt få ned klimatutsläppen, och det brådskar. Skördarna
              försämras av torka, och monsunregnen är ihållande. Vi har ett
              varmt hav som gör att migrerande fiskar byter väg, och runt ekvatorn
              kan vi nu se en blöt öken som är tom.
            </seg>
          </u>
          <u>
            <seg>
              Parisavtalet bekräftade att de utvecklade länderna ska ta ett
              ansvar för att bidra till klimatfinansieringen, och det tänker
              Sverige leva upp till. Vi stärker därför klimatarbetet i de flesta
              landstrategierna. Vi har lanserat en ny hållbar strategi för miljö,
              klimat, hav samt hållbart nyttjande av naturresurser, och vi ökar
              de totala insatserna för miljö, klimat och hav med nästan 750
              miljoner kronor.
            </seg>
          </u>
          <u>
            <seg>
              Slutligen har demokrati och mänskliga rättigheter eroderat på
              många håll. Det går bakåt i över 60 länder. Vi ser att det är
              auktoritära styren och ett sluttande plan här.
            </seg>
          </u>
          <u>
            <seg>
              Regeringen vill använda biståndet för att motverka denna oroande
              utveckling. Vi har gett Sida i uppdrag att skapa genomslag och
              synergier för att stärka demokratisk utveckling. Regeringen förbereder
              en ny strategi för mänskliga rättigheter, demokrati och rättsstatens
              principer. Vi ökar stödet till UNFPA, Unaids och UN Women – de
              tre nyckelinstitutionerna för arbetet i SRHR, och vi är en av
              världens absolut största givare till dessa. Vi har tagit steg
              för att integrera SRHR i det humanitära biståndet.
            </seg>
          </u>
          <u>
            <seg>
              Herr talman! Sveriges bistånd ska vara resultatinriktat och långsiktigt.
              Det ska verka där de största utmaningarna och orättvisorna finns.
              Med det fokus och de satsningar som vi aviserar i budgeten har
              Sverige ett kraftfullt verktyg för att göra detta. Det gör skillnad
              på marken för människor som lever i fattigdom och förtryck, och
              det gör skillnad i verkligheten.
            </seg>
          </u>
          <note>
            (Applåder)
          </note>
          <note type="speaker">
            Anf. 110 SOFIA ARKELSTEN (M) replik:
          </note>
          <u>
            <seg>
              Herr talman! Jag vill börja med att välkomna Emma Nohrén till
              sin första debatt i utrikesutskottet.
            </seg>
          </u>
          <u>
            <seg>
              Det var väldigt tråkigt att statsrådet valde att inte vara här.
              Nu uppfattar jag det som att Emma Nohrén vet mer än regeringen.se
              och möjligen kan svara på var ministern är någonstans, för där
              stod det bara ”utrikes resa”.
            </seg>
          </u>
          <u>
            <seg>
              Jag har en annan, mer politisk fråga. Prioriterar Miljöpartiet
              klimatinvesteringarna mer än det traditionella biståndet?
            </seg>
          </u>
          <u>
            <seg>
              Före valet lovade Miljöpartiet 1 miljard till klimat som skulle
              ligga utanför biståndsbudgeten och vara additionellt. Sedan blev
              det en halv miljard som låg inom budgeten. Nu ser vi mer och mer
              skiftet från det humanitära och fredsbevarande, som vi redan har
              diskuterat här ett par gånger, till rena klimatinsatser, som egentligen
              kan finansieras också på andra sätt.
            </seg>
          </u>
          <u>
            <seg>
              Enligt regeringen själv går 9 procent av budgeten till klimat.
              Jag har bett riksdagens utredningstjänst att titta på detta, men
              det var komplicerat att komma fram till hur mycket det skulle
              bli. Det är 9 procent i år, och året innan var det 5 procent.
              Det har växlat något, men trenden är ganska tydlig.
            </seg>
          </u>
          <u>
            <seg>
              Det är uppenbart att biståndsministern lite har abdikerat och
              numera är klimatminister och inte ens är här. Den riktiga biståndsministern
              är numera Sidas gd Carin Jämtin, och hon kommer ju från Socialdemokraterna.
            </seg>
          </u>
          <u>
            <seg>
              Min fråga är: Kommer ni att försöka göra biståndsbudgeten till
              mer av en klimatbudget?
            </seg>
          </u>
          <note type="speaker">
            Anf. 111 EMMA NOHRÉN (MP) replik:
          </note>
          <u>
            <seg>
              Herr talman! Tack för frågan! Jag får väl lite o ortodoxt också
              säga grattis på födelsedagen till ledamoten.
            </seg>
          </u>
          <u>
            <seg>
              Vi kan börja med varför biståndsministern inte är här. Jag är
              givetvis inte någon ersättare för henne. Men hon är på resa i
              Mali, och precis som när vi ledamöter är ute och reser kan man
              inte alltid berätta innan vart man är på väg. Det är av säkerhetsskäl
              som det är först efteråt som man kan berätta var man har varit.
              Hon har varit i Dinjiflodens innersta delta, som är en viktig
              våtmark. Hon har också kollat på hur man kan få livsmedelsförsörjningen
              att fungera, frågor kopplade till jordbruk och hur man ska få
              med kvinnorna. Hon har pratat om SRHR i skolan och om hur man
              kan få med kvinnor i fredsprocessen.
            </seg>
          </u>
          <u>
            <seg>
              Givetvis hade hon förstås gärna varit här. Men det är inte alltid
              man kan råda över säkerhetsläget, när det passar att åka och vilka
              man kan träffa, och det hoppas jag att vi kan ha överseende med.
            </seg>
          </u>
          <u>
            <seg>
              När det gäller klimatbudgeten har vi antagit en ny strategi för
              hållbar miljö, klimat och hav samt hållbart nyttjande av naturresurserna
              som en del av det här arbetet. Klimatinsatser och delar för miljön
              är sådant som måste ingå i biståndsbudgeten, och det är inte alltid
              som man kan plocka ut vad som är vad. Men om man bara inriktar
              sig på ett humanitärt stöd eller bara på en viss del missar man
              det som orsakar en hel del katastrofer. Vi måste jobba på fred
              front och hjälpa de fattiga länderna, så att de kan bli klimatsmarta,
              och hjälpa dem att komma med på banan och uppfylla Parisavtalet.
              De ska också kunna ta genvägen förbi olja och fossilt bränsle.
            </seg>
          </u>
          <u>
            <seg>
              Jag ser detta som en stor del av ett bistånd, inte som en del
              utanför.
            </seg>
          </u>
          <note type="speaker">
            Anf. 112 SOFIA ARKELSTEN (M) replik:
          </note>
          <u>
            <seg>
              Herr talman! Det är uppenbarligen en viktig resa, och jag förutsätter
              att statsrådet bara gör viktiga resor. Däremot ifrågasätter jag
              tajm n ingen. Hon hade flera datum att välja på så att vi hade
              kunnat ha denna budgetdebatt tillsammans.
            </seg>
          </u>
          <u>
            <seg>
              Inför den här debatten gjordes en enkel mediesökning, och den
              gav nästan fyra gånger så många träffar på Lövin och klimat som
              på Lövin och bistånd det senaste halvåret. Det var ungefär dubbelt
              så mycket klimat som bistånd halvåret innan. Men när ministern
              tillträdde var det ungefär lika.
            </seg>
          </u>
          <u>
            <seg>
              Den enda gången som bistånd var viktigare för ministern i medierna
              var hösten/vintern 2015. Då handlade diskussionen om huruvida
              två tredjedelar av biståndet skulle läggas på flyktingmottagning
              i Sverige eller inte.
            </seg>
          </u>
          <u>
            <seg>
              Biståndet har ett starkt stöd, men min bild är att det urholkar
              stödet för biståndet när man gör FN-kampanjer för biståndsmedel
              och även ger stora summor till gröna fonden, som fortfarande inte
              är riktigt operativ och levererar. Det oroar mig.
            </seg>
          </u>
          <u>
            <seg>
              Då är min fråga: Hur ska Miljöpartiet försvara detta inför väljarna?
            </seg>
          </u>
          <note type="speaker">
            Anf. 113 EMMA NOHRÉN (MP) replik:
          </note>
          <u>
            <seg>
              Herr talman! Tack för frågan, ledamot Arkelsten! Jag ser inte
              riktigt hur alla dessa frågor hänger ihop på det utgiftsområde
              som vi nu debatterar. Men vi har faktiskt en minister med två
              portföljer. Hon är både klimatminister och minister för internationell
              utveckling, och det är klart att hon måste synas i båda frågorna
              och hålla portföljerna skilda åt, men ofta samverkar de också.
            </seg>
          </u>
          <u>
            <seg>
              Vi har en klimatutmaning i världen som är enorm och som drabbar
              alla, och den drabbar de fattigaste allra hårdast. Men vi måste
              ha alla våra delar med när vi talar om biståndet.
            </seg>
          </u>
          <u>
            <seg>
              Regeringen fokuserar på klimatdrabbade stater, förebyggande samt
              humanitärt bistånd, klimat, minskat demokratiskt utrymme, brister
              i respekt för mänskliga rättigheter, inte minst SRHR. Alla dessa
              delar ingår. Det är svårt att ha en pott till en sak och en pott
              till en annan. Vi jobbar med strategier och tematiska saker efter
              det policyramverk som vi har antagit och som alla remissinstanser
              var positiva till. Många internationella aktörer, till exempel
              nu Kanada och Frankrike, efterfrågar och vill använda sig av detta.
            </seg>
          </u>
          <u>
            <seg>
              Jag tror att vi har på fötterna när vi gör vår klimatbudget och
              vår biståndsbudget.
            </seg>
          </u>
          <note type="speaker">
            Anf. 114 SOFIA DAMM (KD) replik:
          </note>
          <u>
            <seg>
              Herr talman! Det är såklart olyckligt att biståndsminister Isabella
              Lövin inte deltar i årets enda debatt om prioriteringar för det
              internationella bistånd som Sverige bedriver. Men jag uppskattar
              att Emma Nohrén däremot deltar i dagens debatt, nyligen utsedd
              som ansvarig för dessa frågor. Jag vet också att hennes engagemang
              är stort för dessa frågor.
            </seg>
          </u>
          <u>
            <seg>
              Just därför, herr talman, är jag förvånad över de prioriteringar
              som Miljöpartiet gör när de ansvarar för det internationella biståndet
              i Sveriges regering.
            </seg>
          </u>
          <u>
            <seg>
              Det bekymrar mig, nu när biståndet ökar så markant, att regeringen
              inte ökar anslaget för att stärka upp våra svenska civilsamhällesorganisationer
              med en enda krona – de organisationer som många gånger har de
              rätta kanalerna och kontakterna för att nå fram med ovärderliga
              biståndsinsatser.
            </seg>
          </u>
          <u>
            <seg>
              Hur har det blivit så här? Hur kan Miljöpartiet arbeta så hårt
              i reger ­ ingsställning för att stärka FN men inte för att stärka
              de svenska CSO:erna?
            </seg>
          </u>
          <note type="speaker">
            Anf. 115 EMMA NOHRÉN (MP) replik:
          </note>
          <u>
            <seg>
              Herr talman! Jag tackar för välkomnandet, Sofia Damm. Det ska
              bli spännande att fortsätta att arbeta i detta utskott – om jag
              nu får fortsatt förtroende.
            </seg>
          </u>
          <u>
            <seg>
              Som jag sa i en tidigare replik till Sofia Arkelsten har regeringen
              fokuserat sina satsningar på konfliktdrabbade stater, förebyggande
              och humanitärt bistånd, klimat, minskat demokratiskt utrymme,
              SRHR och mänskliga rättigheter. Givetvis är civilsamhället en
              stor del av detta, och man får också en pott som används till
              detta. Jag kan inte se att vi på något vis har dragit ned på det.
            </seg>
          </u>
          <note type="speaker">
            Anf. 116 SOFIA DAMM (KD) replik:
          </note>
          <u>
            <seg>
              Herr talman! Jag tackar Emma Nohrén för svaret.
            </seg>
          </u>
          <u>
            <seg>
              Nej, ni har inte dragit ned, men ni har inte ökat till civilsamhällesorganisationerna
              i en tid då biståndet ökar så pass markant. Ni väljer i stället
              att kanalisera biståndsökningen via FN.
            </seg>
          </u>
          <u>
            <seg>
              Under en frågestund här i kammaren tidigare i höstas ställde
              jag en liknande fråga till biståndsminister Lövin. Hon motiverade
              det med att vi behöver ett starkt FN, vilket vi gör, och att vi
              behöver reformera FN, vilket jag håller med om. Hon svarade också
              att vi genom våra medel dit har stor påverkan på FN-politiken.
            </seg>
          </u>
          <u>
            <seg>
              Jag får känslan av att regeringens något oproportionerliga FN-vurm
              kostar lite för mycket. Vi ska hela tiden påvisa att vi står upp
              för FN.
            </seg>
          </u>
          <u>
            <seg>
              Stefan Löfven uttryckte detta i samband med vår fredsbevarande
              insats i Mali. Det förvånar mig inte lika mycket som att höra
              en miljöpartistisk företrädare betona hur viktigt det är att köpa
              sig inflytande i FN-skrapan i New York. Jag har upplevt Miljöpartiet
              som ett parti som står upp för civilsamhällesorganisationerna,
              så jag undrar: Varför gör man inte det längre?
            </seg>
          </u>
          <note type="speaker">
            Anf. 117 EMMA NOHRÉN (MP) replik:
          </note>
          <u>
            <seg>
              Herr talman! Jag delar inte bilden av att vi inte gör detta.
              Vi står upp för civilsamhället. Som jag sa i mitt anförande är
              bara 37 procent av de humanitära appellerna täckta. Vi har ett
              fyra gånger större underskott nu än vad vi har haft på tio år.
              Det Sverige kan bidra med gör skillnad.
            </seg>
          </u>
          <u>
            <seg>
              Som sjätte största givare i världen har vi ett inflytande över
              var och hur man ska använda dessa pengar. Vi ser en minskad demokrati
              och villkorade pengar från många andra länder. De vill bestämma
              och styra, och då blir det svårt.
            </seg>
          </u>
          <u>
            <seg>
              Jag tror att det sätt som vi fokuserar att satsa pengarna på
              och det sätt vi styr via policyramverk är den väg vi ska gå och
              använda våra pengar.
            </seg>
          </u>
          <note type="speaker">
            Anf. 118 MARKUS WIECHEL (SD) replik:
          </note>
          <u>
            <seg>
              Herr talman! Jag vill också önska Emma Nohrén välkommen till
              utskottet. Jag ser fram emot kommande debatter.
            </seg>
          </u>
          <u>
            <seg>
              Jag har många frågor till regeringspartiet Miljöpartiet. Men
              när Emma Nohrén glädjande nog lyfte fram behovet av att stötta
              kvinnor runt om i världen blev det ganska enkelt att välja vad
              jag ska fråga om. Det gäller regeringens bistånd till vissa organisationer.
            </seg>
          </u>
          <u>
            <seg>
              Precis som i det tidigare replikskiftet med Maria Andersson Willner
              ställer jag mig lite frågande till hur regeringen genom Sida kan
              stötta Islamic Relief som av många bedömare anses vara en del
              av Muslimska brödraskapet. Hur rimmar det med att dels försöka
              skapa jämställdhet och jämlikhet runt om i världen, dels stötta
              alla grupper?
            </seg>
          </u>
          <note type="speaker">
            Anf. 119 EMMA NOHRÉN (MP) replik:
          </note>
          <u>
            <seg>
              Herr talman! Vi har våra landstrategier, och dem följer vi. Ett
              bistånd ska vara principfast och inte villkorslöst, och man ska
              kunna ompröva det om det behövs. Vi såg det senast i Kambodja
              där situationen gjorde att man fick ändra på det.
            </seg>
          </u>
          <u>
            <seg>
              Vad jag vet förekommer det inga konstigheter i det stöd som går
              till Syrien. Jag är fullt och fast övertygad om att man följer
              upp det som pågår, vad som sker och var pengarna är. Vi har också
              indikatorer och resultatberäkningar för hur biståndet används.
            </seg>
          </u>
          <note type="speaker">
            Anf. 120 MARKUS WIECHEL (SD) replik:
          </note>
          <u>
            <seg>
              Herr talman! Miljöpartiet har tidigare haft ett antal företrädare
              som har fått lämna på grund av sina kopplingar till Muslimska
              brödraskapet. Det är ett av skälen till att jag är särskilt oroad
              när man i regeringsställning slussar pengar till en organisation
              som av många anses vara en del av detta brödraskap.
            </seg>
          </u>
          <u>
            <seg>
              Om nu regeringen ser att Islamic Relief uppfyller ett antal villkor
              som regeringen ställer, vilka krav är det då man ställer på organisationer
              som denna?
            </seg>
          </u>
          <note type="speaker">
            Anf. 121 EMMA NOHRÉN (MP) replik:
          </note>
          <u>
            <seg>
              Herr talman! Det är fabulöst att kleta på oss miljöpartister
              något vi inte alls står för, och jag känner mig inte bekväm med
              det.
            </seg>
          </u>
          <u>
            <seg>
              Det bistånd vi ger enligt de landstrategier vi har kontrolleras
              och följs upp. Det kan också revideras efter hand om man får reda
              på saker. Jag tror dock att detta är helt adekvat.
            </seg>
          </u>
          <note type="speaker">
            Anf. 122 ANDERS ÖSTERBERG (S):
          </note>
          <u>
            <seg>
              Herr talman! År 1781 öppnades den tysk-romerske kejsaren Fredrik
              II:s grav i Palermo. Muslimerna hade kallat honom al-anbaratur,
              kejsaren, medan kristna smädat honom som sultanen av Lucera. Fredrik
              var klädd på det mest märkliga vis: i orientalisk silkessvepning
              broderad med arabiska bokstäver. I handen höll Fredrik ett saracenskt
              svärd. Och ändå var det han som ensam erövrat Jerusalem åt de
              kristna – och detta helt utan blodspillan. Han erövrade Jerusalem
              med ett stycke juridik.
            </seg>
          </u>
          <u>
            <seg>
              Hans grav visar att historien är mer komplicerad än vad vi brukar
              tro.
            </seg>
          </u>
          <u>
            <seg>
              Någon kanske undrar varför jag talar om den tysk-romerske kejsaren
              Fredrik II i en debatt om svenskt bistånd. Det är en helt rimlig
              fråga.
            </seg>
          </u>
          <u>
            <seg>
              Historiens insikt visar att mycket kunde ha blivit annorlunda,
              och det kan det fortfarande bli. Genom att behärska och begripa
              gamla beslut och skälen till dem kan vi lättare få distans till
              dagens tillfälligheter och uppslag till nya mer bestående lösningar.
              Historia sedd genom ett nyckelhål blir till historier.
            </seg>
          </u>
          <u>
            <seg>
              Det svenska biståndet till Palestina ska bidra till att stärka
              palestinska folket och dess institutioner , s å att Palestina
              den dagen det finns ett fredsavtal och den israeliska ockupationen
              upphör står väl rustat för att fungera som stat. Vi ställer tydliga
              krav på god kontroll, respekt för mänskliga rättigheter, kamp
              mot korruption och arbete för jämställdhet, och vi driver på för
              fortsatt reformarbete.
            </seg>
          </u>
          <u>
            <seg>
              En viktig del av Sveriges stöd går till att främja ett livskraftigt
              och självständigt civilsamhälle. Det är centralt att stödja palestiniernas
              mänskliga rättigheter och främja demokratiskt ansvarsutkrävande,
              såväl i dag som i framtiden.
            </seg>
          </u>
          <u>
            <seg>
              Samtliga projekt följs upp och granskas på flera sätt, inklusive
              i linje med internationell revisionsstandard. Alla organisationer
              måste respektera mänskliga rättigheter och avstå från diskriminering
              och uppvigling. Annars ska samarbetet avbrytas.
            </seg>
          </u>
          <u>
            <seg>
              En del debattörer ifrågasätter det svenska biståndet till Palestina
              för att Palestina är präglat av korruption, dock ofta utan att
              ge exempel på detta. Det är viktigt att projekt som är fyllda
              av korruption eller som sprider antisemitism kommer fram. Det
              är inte den utvecklingen vi vill stödja. Om sådana projekt upptäcks
              ska de avslutas.
            </seg>
          </u>
          <u>
            <seg>
              En del andra säger att Sverige bör avbryta biståndet till Palestina
              på grund av att Abbas går i en alltmer auktoritär riktning. Det
              stämmer att han gör det. Men vi får inte glömma att Sverige har
              erkänt Palestina och sagt att vi stöder ett demokratiskt och fredligt
              Palestina som ska leva sida vid sida med staten Israel. Vi ska
              dock fördöma alla steg i en auktoritär riktning.
            </seg>
          </u>
          <u>
            <seg>
              Att ställa krav på att Palestina måste ha full demokrati för
              att få svenska biståndspengar kan låta rimligt, men i själva verket
              är det inte genomtänkt. Sverige arbetar för demokratiutveckling,
              och då är det märkligt att ställa krav på perfekt demokrati för
              att man ska få del av svenskt bistånd. Om allt redan var bra skulle
              utvecklingsbiståndet inte behövas. Bara den som inte behöver bistånd
              skulle då få sin ansökan godkänd. Därför är det viktigt att Sverige
              har kvar sitt bistånd till Palestina – inte på grund av problemen
              utan på grund av de många utmaningar som finns kvar.
            </seg>
          </u>
          <u>
            <seg>
              Ger Sverige bistånd till Palestina utan några som hel s t villkor?
              Sveriges stöd till den palestinska myndigheten kanaliseras via
              EU genom den så kallade Pegasemekanismen. Den omfattar olika typer
              av sektorstöd med tydliga mål och indikatorer och går till löneutbetalningar
              till palestinska tjänstemän, läkare, lärare och sjuksköterskor.
              EU-kommissionen säkerställer att inga pengar går till personer
              eller organisationer som står på EU:s lista över terrororganisationer
              eller personer som i Israel dömts för terroristbrott. Såvitt vi
              kan se fungerar EU:s kontrollmekanism väl.
            </seg>
          </u>
          <u>
            <seg>
              Det palestinska samhället är fullt av människor som vill leva
              i fred, utveckla handel med omvärlden och bygga ett land som bygger
              på rättsstatens principer. Därför ska vi vara kvar. Det handlar
              också om vårt gemensamma arv och om ett gemensamt tillträde.
            </seg>
          </u>
          <u>
            <seg>
              På tal om historiskt arv: Hur gick det för kejsar Fredrik II
              i hans kamp för att vinna Jerusalem, och vad tyckte han egentligen?
              En söndagseftermiddag i februari 1229 undertecknade Fredrik II
              ett avtal. Det innebar att Jerusalem under tio års tid skulle
              vara en kristen stad. De kristna skulle inte under några som helst
              omständigheter få lämna det avtalade området och inte heller under
              några som helst omständigheter få bygga upp Jerusalems stadsmur.
              Staden skulle således vara helt försvarslös.
            </seg>
          </u>
          <u>
            <seg>
              Efteråt sa kejsar Fredrik: Hade jag inte varit rädd för att förlora
              ansiktet inför mitt eget folk, hade jag aldrig besvärat sultanen.
              För mig är varken Jerusalem eller något i Palestina värt besväret.
              Så kunde ett korståg sluta, utan religiös fanatism, utan blodsutgjutelse,
              men med en smula juridik i stället. Att det förvånar oss en del
              betyder kanske att vi tagit alltför mycket i historien som givet.
            </seg>
          </u>
          <u>
            <seg>
              År 1250 begravdes Fredrik II i Palermos kristna katedral svept
              i silkestyg med arabiska bokstäver. Jag tror att det svenska engagemanget
              i Palestina, till skillnad från kejsar Fredriks, är värt besväret.
            </seg>
          </u>
          <note>
            (Applåder)
          </note>
          <note type="speaker">
            Anf. 123 MARKUS WIECHEL (SD) replik:
          </note>
          <u>
            <seg>
              Herr talman! Anders Österberg har här än en gång talat varmt
              om bidrag till den palestinska myndigheten. Det reser med rätta
              en hel del olika frågor.
            </seg>
          </u>
          <u>
            <seg>
              För det första är erkännandet av Palestina i sig någonting man
              kan ifrågasätta. Det gäller inte minst med tanke på att det inte
              uppfyller de krav som Sveriges regering har ställt på erkännandet.
            </seg>
          </u>
          <u>
            <seg>
              För det andra vet man i dag att det har slussats pengar från
              den palestinska myndigheten PLO till terrordömda personer. Palestinska
              myndigheten ska varje år lägga motsvarande 2,7 miljarder kronor
              på löner och bidrag till personer som genomfört terrordåd. Det
              nämnde inte Anders i sitt inlägg.
            </seg>
          </u>
          <u>
            <seg>
              Man driver skolor där ett flertal skolböcker har visat sig innehålla
              antisemitiska drag. Man har i vissa fall till och med hyllat fruktansvärda
              människor som Adolf Hitler. På vilket sätt uppfyller det regeringens
              mål och ambitioner?
            </seg>
          </u>
          <note type="speaker">
            Anf. 124 ANDERS ÖSTERBERG (S) replik:
          </note>
          <u>
            <seg>
              Herr talman! Först vill jag säga att stödet till den palestinska
              myndigheten är helt avgörande. Det är via den palestinska myndigheten
              som man kommer att klara av att bygga upp en självständigt fungerande
              stat. Därför är det viktigt att EU ger stöd till den palestinska
              myndigheten.
            </seg>
          </u>
          <u>
            <seg>
              Frågan var: På vilket sätt stöder den svenska regeringen att
              man ger stöd till fångar i Palestina och att det finns skolböcker
              med antisemitism? Det var något åt det hållet. Det gör den inte
              alls. Om det förekommer antisemitism ska det självklart bort.
              Det ska inte gå några svenska biståndspengar dit. Det går inte
              heller några biståndspengar till dömda palestinier.
            </seg>
          </u>
          <note type="speaker">
            Anf. 125 MARKUS WIECHEL (SD) replik:
          </note>
          <u>
            <seg>
              Herr talman! Svenska biståndspengar går bland annat till PLO
              . PLO har däremot betalat dömda terrorister med bidrag och löner.
              Indirekt går svenska skattepengar till att betala löner för dömda
              terrorister.
            </seg>
          </u>
          <u>
            <seg>
              Jag har stor respekt för att man vill verka för fred i regionen.
              Det hoppas jag att de flesta vill. Jag har också stor respekt
              för att man vill verka för en tvåstatslösning. Men vi är inte
              där än.
            </seg>
          </u>
          <u>
            <seg>
              Faktum är att vi inte kommer att nå fred eller en hållbar utveckling
              där genom att stötta PLO som systematiskt motarbetar utvecklingen
              genom bland annat löneutbetalningar till dömda terrorister. Det
              är för mig fullkomligt orimligt hur man kan ha den hållningen.
            </seg>
          </u>
          <u>
            <seg>
              Regeringen vill stötta aktörer i området som verkar för mer fred.
              Det gör man inte genom PLO. Då får man på något sätt hitta någon
              annan utväg.
            </seg>
          </u>
          <u>
            <seg>
              Det jag ville ha svar på tidigare handlade om hur regeringen
              kan motivera att man slussar pengar till PLO som man vet slussar
              pengar vidare till dömda terrorister och som styr en region där
              det förekommer antisemitism i skolböcker.
            </seg>
          </u>
          <note type="speaker">
            Anf. 126 ANDERS ÖSTERBERG (S) replik:
          </note>
          <u>
            <seg>
              Herr talman! Om det förekommer pengar som PLO betalar via svenska
              biståndsmedel till dömda terrorister ska det inte ske. Då har
              Markus Wiechel också en skyldighet att rapportera detta. Jag hoppas
              att Markus Wiechel gör det.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 10.)
          </note>
          <note>
            § 8 Energi
          </note>
          <note>
            Näringsutskottets betänkande 2017/18:NU3
          </note>
          <note>
            Utgiftsområde 21 Energi (prop. 2017/18:1 d elvis)
          </note>
          <note>
            föredrogs.
          </note>
          <note type="speaker">
            Anf. 127 SOFIA FÖLSTER (M):
          </note>
          <u>
            <seg>
              Herr talman! Energifrågor är kanske inte de som alltid toppar
              tidningarnas löpsedlar, men det är ett av de få politikområden
              som rör oss alla. Föreställ er för en sekund att vi misslyckas
              med leveranssäkerheten och att elen av någon anledning helt slås
              ut. Det kan vara som följd av en naturkatastrof, terroristattack
              eller av annat skäl.
            </seg>
          </u>
          <u>
            <seg>
              Den här delen på året går den första tanken till ljus och värme.
              Nästa problem blir kontakten med omvärlden. När fasta telefoner
              successiv t ersätts med mobiler och smart phones ställer man sig
              frågan hur vi ska kunna ta kontakt med omvärlden och inte bli
              avskärmade.
            </seg>
          </u>
          <u>
            <seg>
              För att inte tala om alla de samhällsviktiga funktioner som är
              så beroende av att elen fungerar. Jag tänker på sjukhus, polis,
              brandkår, äldreboenden och skolor, eller industrin där varje förlorad
              produktionstimme är ett slag mot konkurrenskraften.
            </seg>
          </u>
          <u>
            <seg>
              En trygg energiförsörjning utgör basen för att samhällets kugghjul
              ska snurra. Det inte bara efterfrågas utan förväntas av såväl
              medborgare som företag. Men frågan är dock större än så, eftersom
              vi står inför stora klimatutmaningar.
            </seg>
          </u>
          <u>
            <seg>
              Världen behöver gemensamt ställa om och minska utsläppen för
              att skydda vår planet. En klimatsmart energiproduktion och användning
              är en av de viktigaste faktorerna för att kraftigt minska vår
              miljöpåverkan.
            </seg>
          </u>
          <u>
            <seg>
              Vi behöver lämna kolkraft, olja och naturgas därhän till förmån
              för en koldioxidfri energiproduktion och elbilar. Här är vi i
              Sverige en bra bit på väg, men vi kan göra mycket mer.
            </seg>
          </u>
          <u>
            <seg>
              Dessa två värden, leveranssäkerhet och hållbarhet, utgör ledstjärnor
              för vår energipolitik. Men det finns också någonting annat, ett
              tredje värde som för oss moderater är oerhört viktigt. Det är
              modernitet.
            </seg>
          </u>
          <u>
            <seg>
              Vi behöver ett samhällsklimat där teknikutveckling och innovation
              bejakas och där förutsättningarna finns för nya uppfinningar som
              skapar möjligheter vi inte ens kan föreställa oss i dag.
            </seg>
          </u>
          <u>
            <seg>
              Jag skulle vilja hävda att ny teknik är vårt absolut viktigaste
              verktyg för att påverka världen i klimatfrågan. Vem tror att det
              räcker med att åka på internationella toppmöten och försöka övertala
              Donald Trump eller Xi Jinping att byta uppfattning, ställa om
              eller sluta med kolkraft?
            </seg>
          </u>
          <u>
            <seg>
              Jämför det med uppfinningar som katalysatorn, elbilen och LED-lampan
              som skakat om hela världen och förbättrat miljön avsevärt. Vad
              de uppfinningarna har gemensamt är att ingen av dem har blivit
              uppfunna av politiker. De har uppfunnits av kreativa människor
              på fria marknader och i moderna företag. Politikens uppgift måste
              därför vara att undanröja hinder för att nästa tekniksprång ska
              kunna ske och utvecklas här.
            </seg>
          </u>
          <u>
            <seg>
              Ett av de hindren är bristen på teknikneutralitet i politiken.
              Energipolitiken har länge dominerats av att man ställt olika kraftslag
              mot varandra i stället för att bygga ett system där det primärt
              är utsläppen som bestraffas. I denna budget fortsätter regeringen
              att strössla subventioner på enskilda kraftslag och lösryckta
              projekt, när vi redan har kommit överens om långsiktiga spelregler
              i till exempel elcertifikatssystemet.
            </seg>
          </u>
          <u>
            <seg>
              Långsiktighet och en teknikneutral polluters pay-princip skapar
              incitament för ett tekniksprång som vi knappt kan drömma om i
              dagsläget. Då kan vi inte på förhand kedja fast oss vid den teknik
              som finns i dag. Därutöver behövs en mer företagsvänlig politik,
              där det går att få lönsamhet i miljöframsteg eller energiteknik.
              Dessutom behövs en än mer frihandelsvänlig regering, som tar bort
              tullar som gör att det i dag är svårt att exportera miljö- och
              energiteknik över hela världen.
            </seg>
          </u>
          <u>
            <seg>
              Utöver de viktiga värdena leveranssäkerhet, hållbarhet och modernitet
              – den generella inriktningen – vill jag också gå in på några särskilda
              delar av budgeten och kommentera dem specifikt.
            </seg>
          </u>
          <u>
            <seg>
              Låt mig börja med den största nya satsningen i regeringens budget,
              utökat investeringsstöd för solceller, som vi säger nej till.
              För bara ungefär ett och ett halvt år sedan gick regeringen fram
              med en skattehöjning på just solel. Efter massiv kritik från bland
              annat Alliansen var man tvungen att dra tillbaka denna skatt,
              och snabbt svänger pendeln. Nu går man fram med stora subventioner
              på solenergi.
            </seg>
          </u>
          <u>
            <seg>
              Som ni säkert kan gissa av min inledning är vi oerhört positiva
              till teknikutveckling. Vi bejakar ny teknik och ser positivt på
              att enskilda människor gör insatser för att förändra och påverka
              miljön och påskynda energiomställningen. Det må så vara att regeringens
              intentioner varit goda, men att förhastat experimentera med olika
              styrmedel kan också slå fel.
            </seg>
          </u>
          <u>
            <seg>
              Så sent som i förra veckan presenterade Riksrevisionen en omfattande
              granskning av just stödet till solenergi. I rapporten visas följande:
              ” De statliga stöden till solel baseras på underlag som saknar
              genomarbetade samhällsekonomiska analyser. En annan utformning
              av stöden skulle sannolikt givit mer förnybar el för pengarna
              .” Riksrevisionen menar dessutom att riksdagen inte har fått fullgod
              information inför sina beslut i frågan.
            </seg>
          </u>
          <u>
            <seg>
              Mot bakgrund av detta är det anmärkningsvärt att regeringen fortsätter
              att ösa på med subventioner på detta område, efter den kritik
              som har kommit. Regeringen skulle bevisligen kunna använda pengarna
              på ett bättre sätt, eller åtminstone försöka försvara sig och
              analysera hur skattepengar kan användas bättre. Det är, menar
              jag, en ansvarslös hantering av skattebetalarnas pengar.
            </seg>
          </u>
          <u>
            <seg>
              En annan fråga jag vill kommentera, som ofta hamnar i skymundan,
              gäller ett kraftslag som även i denna budget från regeringen har
              lämnats utanför rampljuset: vattenkraften. Faktum är att Sverige
              är det land i Euro ­ pa som har stör st andel förnybar el, och
              det beror på vattenkraften, som står för 40 procent av vår energitillförsel.
              Den fungerar som både bas- och reglerkraft och är vind- och vädertålig.
              Trots detta hotas vattenkraften av konstanta omprövningar som
              gör att många kraftverk måste läggas ned.
            </seg>
          </u>
          <u>
            <seg>
              Därför är jag oerhört glad över den blocköverskridande överenskommelsen,
              där vi tydligt har kommit fram till att vattenkraften inte bara
              ska värnas utan också utökas. Nu stundar förhandlingar där vi
              ska fördjupa oss i frågan, och vi räknar med att intentionerna
              i den överenskommelse som fastslagits fortsätter att värnas.
            </seg>
          </u>
          <u>
            <seg>
              Ytterligare en fråga jag vill kommentera är forskning och anslagen
              till forskning. Vi menar att det måste gå att forska på alla stora
              kraftslag vi har i Sverige, vilket naturligtvis inkluderar kärnkraft.
              Oavsett vilken regering vi kommer att ha efter nästa och nästnästa
              val kommer kärnkraften att vara en betydande del av vår energimix
              framöver.
            </seg>
          </u>
          <u>
            <seg>
              Även för dem här inne som inte tycker så är det viktigt att avfallet
              från kärnkraften hanteras på bästa möjliga sätt. Därför borde
              det vara självklart att vi ska forska och utöka vår kunskap även
              på detta område. I vilket fall som helst finns det alltså goda
              skäl att inte ha ideologiska skygglappar vid tilldelningen av
              forskningsanslag. Därför vill vi att man ska kunna forska på alla
              stora kraftslag vi har i Sverige.
            </seg>
          </u>
          <u>
            <seg>
              Avslutningsvis är det min fasta övertygelse att vi går en ljus
              framtid till mötes, även om vi nu står inför klimatutmaningar
              och andra hot. Det kräver dock en politik som bejakar ny teknik,
              är öppen gentemot omvärlden och levererar väl genomtänkta reformer,
              där varje skattekrona används på det absolut mest effektiva sättet.
              Detta är ledorden såväl för vår budgetmotion som för de regeringsår
              som väntar när vi tar över efter valet.
            </seg>
          </u>
          <note>
            (Applåder)
          </note>
          <note>
            I detta anförande instämde Hans Rothenberg (M).
          </note>
          <note type="speaker">
            Anf. 128 MATTIAS BÄCKSTRÖM JOHANSSON (SD):
          </note>
          <u>
            <seg>
              Herr talman! Det lackar mot jul, och vi har nu den årstid framför
              oss som präglas av mörker och kyla, vilket för människan historiskt
              utgjort en överlevnadsfråga.
            </seg>
          </u>
          <u>
            <seg>
              Även om kunnandet hos energipolitiker ökat överlag under den
              gångna mandatperioden och genom det arbete som bedrivits inom
              ramen för Energikommissionen, kanske framför allt kring skillnaden
              mellan effekt och energi, lyser en viss okunskap igenom när man
              i handling inte gör särskilt mycket åt den utveckling som vi nu
              kan se.
            </seg>
          </u>
          <u>
            <seg>
              Inför varje vinter sammanställer Svenska kraftnät en rapport
              över kraftbalansen, det vill säga hur mycket elproduktion som
              finns att tillgå vid den förväntade tiden med högst elförbrukning
              under den vinter som kommer. Sverige har historiskt sett haft
              en god marginal men går nu i rasande takt från att självt kunna
              klara av timmarna med stör st elförbrukning till att bli mer beroende
              av vår omvärld och fossil kraft från de länder som omger Sverige.
            </seg>
          </u>
          <u>
            <seg>
              För en normalvinter är Sveriges kraftbalans fortfarande positiv,
              men man har gått från en marginal på 2 600 megawatt vintern 2015/16
              till 1 300 megawatt den påföljande vintern. Inför den vinter vi
              står inför nu är den nere på 655 megawatt. På mindre än tre å
              r har marginalen minskat med 75 procent.
            </seg>
          </u>
          <u>
            <seg>
              För en tioårsvinter är läget än mer alarmerande. Där har man
              gått från en marginal på nästan 1 100 megawatt för två vintrar
              sedan till −247 megawatt, och för innevarande vinter landar man
              på −845 megawatt. Det går i rasande takt nedåt.
            </seg>
          </u>
          <u>
            <seg>
              Subventionsdriven utbyggnad av vind- och solkraft ökar samtidigt
              kraven på reglerkraft, där vi nu framöver kanske inte kommer att
              hinna med i svängningarna med den vattenkraft som finns i Sverige.
              Utmaningarna, eller rättare sagt de politiskt pådrivna problemen,
              när det gäller tillhandahållandet av effekt förstärks dessutom
              av den högst beklagliga förtida stängning och avveckling av väl
              fungerande kärnkraftverk som nu står för dörren.
            </seg>
          </u>
          <u>
            <seg>
              Kärnkraften svarar för den baskraft som utgör den bottenplatta
              på vilken hela det svenska kraftsystemet vilar och är inte minst
              betydelsefull för den elintensiva basindustrin i Sverige. Tillåts
              detta fundament försvinna , som en följd av politiska grepp där
              man försöker förstöra elmarknadens marknadsekonomi , hotas såväl
              industrins konkurrenskraft som vår välfärd.
            </seg>
          </u>
          <u>
            <seg>
              Herr talman! Inget i den energiöverenskommelse som har slutits
              mel ­ lan fem av riksdagens partier styr mot att vi ska producera
              el främst när vi har behov av den. Dessa partier har även infört
              planekonomiska inslag, där man nu i lag bestämmer hur mycket el
              ska som tillföras. Skulle marknads ­ priserna och subventionerna
              bli för låga ska regeringen ratta på subven ­ tionskranarna så
              att man kan börja bygga igen.
            </seg>
          </u>
          <u>
            <seg>
              I detta utgiftsområde för energipolitiken har regeringen lagt
              allt sitt fokus på investeringsstöd för solceller under anslaget
              för energiteknik. Detta anslag har ökat från ungefär 100 miljoner
              kronor under det sista året i den föregående mandatperioden till
              den nu föreslagna nivån på nästan 1 miljard kronor. Det är ett
              tiofaldigande av nivån på ungefär fyra år.
            </seg>
          </u>
          <u>
            <seg>
              I alla alternativa förslag från oppositionspartierna på utgiftsområdet
              återfinns kraftiga sänkningar av detta anslag. Vi går längst och
              tar helt bort anslaget. Endast ett oppositionsparti är undantaget
              och vill i stället satsa mer, nämligen Centerpartiet. Trots att
              anslaget har tiofaldigats under en fyraårsperiod anser man att
              ytterligare medel behövs till subventioner och lägger 40 miljoner
              kronor extra. Man har återkommande vid dessa höjningar aviserat
              fler subventionskronor än vad regeringen har lagt. Man kan nästan
              tro att Centerpartiet , även om regeringen skulle satsa fler miljarder
              och dessutom tiofaldiga beloppet en gång till , skulle finna det
              logiskt att satsa några kronor extra. Centerpartiet har försökt
              profilera sig som något slags plusmenyvariant av regeringens subventions-
              och bidragspolitik på området.
            </seg>
          </u>
          <u>
            <seg>
              Herr talman! Om man knyter an detta till det som är den verkliga
              utmaningen i det svenska kraftsystemet, att bemästra våra säsong
              s mässiga variationer, är det tämligen intressant att notera regeringens
              ambitioner på detta utgiftsområde. Sverige har redan gått ned
              till ett importbehov under en tioårsvinter och kommer troligen
              att göra det inom kort även för en normalvinter med de aviserade
              stängningarna av ytterligare två kärnkraftverk. Regeringen borde
              kanske lägga större energi på att få fram effekt när vi efterfrågar
              den och inte tvärtom.
            </seg>
          </u>
          <u>
            <seg>
              Frågan är hur mycket solkraften kommer att bidra med till att
              lösa Sveriges effektsituation framledes. Den bedömning som Svenska
              kraftnät gör, som är det affärsverk som inför varje vinter utvärderar
              det här, av tillgängligheten för solkraft när vi har effektbehovet
              är att den kommer att bidra med 0 procent. Är man lite bevandrad
              i matematikens värl d vet man att 0 procent av väldigt lite är
              lika mycket som 0 procent av väldigt mycket. Av det borde man
              också kunna dra vissa slutsatser.
            </seg>
          </u>
          <u>
            <seg>
              Vad gäller regeringens uppskruvade subventionstempo kring solceller
              får man inte ens stöd av branschorganisationen Svensk S olenergi
              , vilket nog nästan får ses som unikt. De gick så sent som för
              två månader sedan ut med krav på att fasa ut stödet till solceller.
            </seg>
          </u>
          <u>
            <seg>
              Riksrevisionen har även granskat det samlade stödet till solel,
              vilket nyligen publicerades i en rapport där man uttalar rätt
              kraftig kritik när det gäller det stödet.
            </seg>
          </u>
          <u>
            <seg>
              Tänkandet kring subventioner har slagit an hårt och präglar även
              mycket av regeringens politik på andra områden där man sträcker
              sig till att vi ska subventionera allt möjligt, till och med lagandet
              och lappandet av skor och kläder.
            </seg>
          </u>
          <u>
            <seg>
              Frågan är hur långt man är beredd att gå på det energipolitiska
              området framöver , där man absolut inte verkar vilja låta sig
              styras av korrekta prissignaler från marknaden. Det som behövs
              på det här området är mer marknad och mindre politik.
            </seg>
          </u>
          <u>
            <seg>
              Herr talman! Utgångspunkten i stort för energipolitiken ska vara
              att serva Sverige som industrination och välfärdsland, inte det
              omvända. Vi har i dag ett stort elöverskott som vi slumpar bort
              till våra grannländer till ett pris som ligger en bit under hälften
              av kostnaden för vad som behövs för att uppföra anläggningarna
              som ska alstra den här elenergin.
            </seg>
          </u>
          <u>
            <seg>
              En självklar insats gällande att stärka värdet av den el som
              framställs i Sverige för svenska intressen och att stimulera elanvändningen
              där den kan användas rationellt i Sverige borde vara utgångspunkten.
            </seg>
          </u>
          <u>
            <seg>
              Vår elproduktion är redan i dag uteslutande fossilfri, men vårt
              fossila beroende återfinns främst i vissa sektorer som transportsektorn
              och inom industrin. Det finns goda förutsättningar att i allt
              snabbare takt elektrifiera de sektorerna, då kostnaderna för framför
              allt batterier sjunker stadigt, vilket gör att exempelvis transportsektorn
              snart är konkurrenskraftig gentemot fossildrivna bilar – detta
              utan en enda krona i subventioner. Behovet från statens sida är
              främst kopplat till satsningar på infrastruktur för en ny tids
              fordonsflotta.
            </seg>
          </u>
          <u>
            <seg>
              Ledstjärnan för att minska vårt beroende av fossila energikällor
              ska främst vara kopplad till elektrifiering och inte till att
              rikta dyra och verkningslösa subventioner som leder till återvändsgränder.
            </seg>
          </u>
          <u>
            <seg>
              Med detta, herr talman, vill jag yrka bifall till reservationen
              i betänkandet.
            </seg>
          </u>
          <note type="speaker">
            Anf. 129 RICKARD NORDIN (C):
          </note>
          <u>
            <seg>
              Herr talman! Det händer otroligt mycket på energiområdet, inte
              minst på elsidan. Teknikutvecklingen går framåt. Kostnadsreduktionen
              på sol, vind och batterier är massiv, och det skapar nya möjligheter
              och nya utmaningar och sätter gamla affärsmodeller i gungning.
            </seg>
          </u>
          <u>
            <seg>
              Även politiskt har det hänt mycket de senaste åren, inte minst
              tack vare den här teknikutvecklingen. Jag kan stolt säga att Centerpartiet
              var en bärande del i att vi fick den breda energiöverenskommelsen
              som kom till stånd för ett och ett halvt år sedan på plats.
            </seg>
          </u>
          <u>
            <seg>
              Vi gör det här för att vi tar ansvar för Sverige. Vi vet att
              industrin behöver långsiktiga spelregler, och vi vet att det behövs
              tuffa målsättningar för att omställningen till ett förnybart energisystem
              ska kunna ta fart. Då är den här överenskommelsen när det gäller
              el väldigt viktig.
            </seg>
          </u>
          <u>
            <seg>
              Efter att energiöverenskommelsen kommit på plats har det varit
              en ganska hektisk tid som inte har varit lika publik. Skattesatserna
              har justerats, ett mål för energieffektivisering har spikats,
              elcertifikatssystemet har förlängts och nu utreds det hur vi ska
              slopa anslutningsavgifterna för havsbaserad vindkraft.
            </seg>
          </u>
          <u>
            <seg>
              Det finns självklart frågor kvar att hantera. Den kanske allra
              viktigaste som är kvar i den här energiöverenskommelsen handlar
              om juridiken kring vattenkraften.
            </seg>
          </u>
          <u>
            <seg>
              Det är också tydligt i överenskommelsen vad målet och utkomsten
              av det arbetet ska bli. Processen ska inte bli onödigt ekonomiskt
              eller administrativt betungande för den enskilde. Dagens situation
              för den småskaliga vattenkraften med miljonprocesser, som kostar
              pengar, tid och energi, för prövningar av dammar som har funnits
              i ett halvt millenium ska förändras.
            </seg>
          </u>
          <u>
            <seg>
              För oss är det en självklarhet att det ska gå att göra miljöinvesteringar
              även i de små kraftverken som i dag har tillstånd som sträcker
              sig långt tillbaka i tiden. De ska kunna göras utan prövningar
              som kräver summor i mångmiljonklassen och långa domstolsprocesser
              som nöter ut kraftverksägarna.
            </seg>
          </u>
          <u>
            <seg>
              Det är viktigt att vi löser de här frågorna. Det blir en verklig
              värdemätare på hur angelägen regeringen är om att den här energiöverenskommelsen
              ska hålla. Om den ska det krävs det att vi har ett förtroende
              och tillit mellan partierna, och då måste man leverera på den
              här punkten. Då duger inga svepskäl när det gäller vad EU kräver
              och inte kräver. Den bluffen har redan dragits gällande solskatten.
              Vi gick inte på den då, och vi går inte på den nu.
            </seg>
          </u>
          <u>
            <seg>
              De senaste åren har vi inte bara haft en energiöverenskommelse,
              utan vi har också sett en regering med en helt egen definition
              av bra miljöpolitik. Centerpartiets gröna politik handlar om att
              höja skatterna och införa regler som gör det jobbigare och svårare
              att släppa ut. Vi vill se mindre av skatter på förnybart och på
              jobb och företagande, och vi vill göra det enklare för dem som
              gör miljösmarta val.
            </seg>
          </u>
          <u>
            <seg>
              Regeringen däremot verkar ha en politik om att höja skatten på
              det förnybara. Man har höjt skatten på solel, vindkraft, etanol
              och rapsdiesel, och så har man skyllt på EU. När man sedan från
              EU:s sida biter ifrån och säger att det inte alls är EU:s fel
              tvingas regeringen att backa. Men man backar inte hela vägen,
              utan man har fortfarande kvar en solskatt, och man har fortfarande
              kvar skatten på vindkraft som man höjde, liksom vissa skatter
              på de förnybara bränslena.
            </seg>
          </u>
          <u>
            <seg>
              Det krävs också konstanta påtryckningar på regeringen för att
              man när man är nere i Bryssel ska fajtas för att det ska vara
              samma regler för det fossila som det förnybara. I dag är det otroligt
              mycket tuffare krav på det förnybara när det gäller spårbarhet
              än vad det är på det fossila. Det är helt orimligt. Ett grundkrav
              skulle vara att det åtminstone är lika villkor.
            </seg>
          </u>
          <u>
            <seg>
              Vi i Centerpartiet avfärdar inte bara skattehöjningarna på det
              förnybara utan kommer också med ett helt batteri av egna, gröna,
              förslag som skapar mer förnybar elproduktion, en grönare transportsektor
              och minskar utsläppen av klimatgaser, partiklar och annat.
            </seg>
          </u>
          <u>
            <seg>
              Ett axplock av det här, ett litet potpurri, är att vi vill
            </seg>
          </u>
          <u>
            <seg>
               införa den gröna bilbonusen på upp till 100 000 kronor för
              den som väljer en miljösmart bil
            </seg>
          </u>
          <u>
            <seg>
               slopa fastighetsskatten för vindkraft
            </seg>
          </u>
          <u>
            <seg>
               ta bort elskatten som i dag finns på fartyg och bussar
            </seg>
          </u>
          <u>
            <seg>
               tillåta grannar att skapa små mikronät för att dela på den
              solel som kanske finns på det bästa taket i stället för att alla
              ska sätta upp solceller på var sitt tak
            </seg>
          </u>
          <u>
            <seg>
               ha ursprungsmärkning av drivmedel vid pumpen så att det går
              att välja den gröna dieseln från Piteå i stället för den svarta
              dieseln från Putin
            </seg>
          </u>
          <u>
            <seg>
               införa en kretsloppspremie för biogas som tar vara på den biogödsel
              som produceras och som faktiskt ersätter fossilt producerad handelsgödsel.
            </seg>
          </u>
          <u>
            <seg>
              Vi tar oss också i vår budget an de stora utmaningar som vi ser
              i framtidens elsystem. Vi behöver lägga resurser på teknikutveckling
              och pilotprojekt i stället för på bidragssystem. Därför väljer
              vi också att exempelvis lägga resurser på energilager. Det handlar
              om att premiera dem som vill ha ett Teslabatteri hemma, men även
              om lite större pilotprojekt som att exempelvis göra gas från el
              när vi har överskott, det som kallas power to gas.
            </seg>
          </u>
          <u>
            <seg>
              Energilager handlar inte bara om att den enskilde konsumenten
              ska kunna lagra sin egenproducerade el. Det är visserligen bra
              och kul att kunna göra det, så att man kan använda den när man
              behöver den. Men det handlar om otroligt mycket mer. Med energilager
              hos konsumenterna kan man kapa effekttoppar, det vill säga jämna
              ut produktionen lite mer över dygnet. Batteriet kan laddas på
              natten och kicka igång när man behöver det lite extra. Det kan
              också hjälpa till att utjämna produktionen, inte bara hos sig
              själv utan kanske i sitt kvarter.
            </seg>
          </u>
          <u>
            <seg>
              Det ger ekonomiska vinster för konsumenten, men också för nätägaren
              som kanske inte behöver investera lika mycket i sina nät för att
              klara just maxanvändningen.
            </seg>
          </u>
          <u>
            <seg>
              Med smart reglering och kloka strukturer kan samhället dessutom
              få en backup som kan användas vid frekvensproblem eller annat
              som skapar störningar i systemet.
            </seg>
          </u>
          <u>
            <seg>
              Kort sagt – med olika typer av energilager finns det stor potential
              att lösa många problem samtidigt, även om det självklart inte
              är den enda lösningen på de problem vi står inför. Regelverken
              behöver också lira med det. Det gör de inte i dag.
            </seg>
          </u>
          <u>
            <seg>
              Sverige ska vara ett föregångsland när det gäller miljö ‑ , klimat-
              och energifrågor. Att vara ett föregångsland innebär för Centerpartiet
              att man levererar resultat och kombinerar det med tillväxt. Det
              är på det sättet vi får andra länder att följa efter. Indien,
              Kina eller USA kommer aldrig att följa efter ett land som begränsar
              sin mobilitet, hämmar sin tillväxt och begränsar för företagen.
              Det verkar vara den modellen den här regeringen jobbar med.
            </seg>
          </u>
          <u>
            <seg>
              Den här regeringen siktar på det mest detaljerade regelverket
              eller högtflygande visionen. Men det imponerar inte på andra.
              Det är när man levererar konkreta resultat som andra vill följa
              efter. Därför behöver vi regler och styrmedel som gör så att våra
              företag kan ta fram spjutspetstekniken som vi sedan exporterar
              till andra. Det är bra för den svenska ekonomin, och det är bra
              för de globala klimatutsläppen. Klimatet är globalt. Och vi behöver
              få andra att följa efter oss.
            </seg>
          </u>
          <u>
            <seg>
              Men viktigast av allt är kanske att utsläppen ökar nu, enligt
              SCB. Det gjorde de inte under alliansregeringen. Men det gör de
              under det rödgröna styret, när Miljöpartiet innehar miljö ‑ och
              klimatministerposten.
            </seg>
          </u>
          <u>
            <seg>
              Att den som satsar mest pengar inte får mest resultat har kanske
              aldrig varit tydligare. Klimatet kommer inte att vänta. Det är
              därför Centerpartiet har valt att inte heller vänta. Vi har gjort
              överenskommelser på klimatområdet, på energiområdet, eftersom
              det är nödvändigt. Vår politik behöver få mer genomslag.
            </seg>
          </u>
          <u>
            <seg>
              Nu behöver regeringen ta sig i kragen och börja leverera. En
              bra inspirationskälla är Centerpartiets budget. Den ligger uppenbarligen
              ett par år före regeringens egen politik. Den ligger i framkant,
              och den skapar verklig klimatnytta. Det är jag stolt över. Men
              det är framför allt vad Sverige, världen och klimatet behöver.
            </seg>
          </u>
          <note>
            (forts. § 11)
          </note>
          <note>
            Ajournering
          </note>
          <note>
            Kammaren beslutade kl. 15.52 på förslag av andre vice talmannen
            att ajournera sammanträdet till kl. 16.00, då votering skulle
            äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 16.00.
          </note>
          <note>
            § 9 Beslut om ärende som slutdebatterats den 4 december
          </note>
          <note>
            KrU1 Utgiftsområde 17 Kultur, medier, trossamfund och fritid
          </note>
          <note>
            Punkt 3 (Lag om ändring i lagen (1989:41) om finansiering av
            radio och TV i allmänhetens tjänst)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            Votering:
          </note>
          <note>
            264 för utskottet
          </note>
          <note>
            43 för res. 1
          </note>
          <u>
            <seg>
              1 avstod
            </seg>
          </u>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 73 M, 20 MP, 19 C, 18 V, 17 L, 14 KD, 1
            -
          </note>
          <note>
            För res. 1: 42 SD, 1 -
          </note>
          <note>
            Avstod: 1 -
          </note>
          <note>
            Frånvarande: 11 S, 10 M, 4 SD, 4 MP, 3 C, 3 V,
          </note>
          <note>
            2 L, 2 KD, 2 -
          </note>
          <note>
            Punkt 9 (Donation av föremål)
          </note>
          <note>
            1. utskottet
          </note>
          <note>
            2. res. 2 (S, MP, V)
          </note>
          <note>
            Votering:
          </note>
          <note>
            167 för utskottet
          </note>
          <note>
            139 för res. 2
          </note>
          <note>
            43 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 S, 72 M, 41 SD, 1 MP, 19 C, 17 L, 14 KD, 2 -
          </note>
          <note>
            För res. 2: 101 S, 19 MP, 18 V, 1 -
          </note>
          <note>
            Frånvarande: 11 S, 11 M, 5 SD, 4 MP, 3 C, 3 V, 2 L, 2 KD, 2 -
          </note>
          <note>
            Karin Svensson Smith (MP) anmälde att hon avsett att rösta nej
            men markerats ha röstat ja.
          </note>
          <note>
            Punkt 10 (Former för samverkan och inflytande inom filmområdet)
          </note>
          <note>
            1. utskottet
          </note>
          <note>
            2. res. 3 (S, MP, V)
          </note>
          <note>
            Votering:
          </note>
          <note>
            169 för utskottet
          </note>
          <note>
            139 för res. 3
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 S, 73 M, 42 SD, 1 MP, 19 C, 17 L, 14 KD, 2 -
          </note>
          <note>
            För res. 3: 101 S, 19 MP, 18 V, 1 -
          </note>
          <note>
            Frånvarande: 11 S, 10 M, 4 SD, 4 MP, 3 C, 3 V, 2 L, 2 KD, 2 -
          </note>
          <note>
            Isak From (S) och Karin Svensson Smith (MP) anmälde att de avsett
            att rösta nej men markerats ha röstat ja.
          </note>
          <note>
            Punkt 11 (Mål för kulturpolitiken)
          </note>
          <note>
            1. utskottet
          </note>
          <note>
            2. res. 4 (SD)
          </note>
          <note>
            Votering:
          </note>
          <note>
            247 för utskottet
          </note>
          <note>
            44 för res. 4
          </note>
          <note>
            17 avstod
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 73 M, 20 MP, 19 C, 18 V, 14 KD, 1 -
          </note>
          <note>
            För res. 4: 42 SD, 2 -
          </note>
          <note>
            Avstod: 17 L
          </note>
          <note>
            Frånvarande: 11 S, 10 M, 4 SD, 4 MP, 3 C, 3 V, 2 L, 2 KD, 2 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 10 Beslut om ärenden som slutdebatterats vid dagens sammanträde
          </note>
          <note>
            JuU1 Utgiftsområde 4 Rättsväsendet
          </note>
          <note>
            Punkt 9 (Ekonomisk brottslighet)
          </note>
          <note>
            1. utskottet
          </note>
          <note>
            2. res. 8 (V)
          </note>
          <note>
            Votering:
          </note>
          <note>
            290 för utskottet
          </note>
          <note>
            18 för res. 8
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 73 M, 42 SD, 20 MP, 19 C, 17 L, 14 KD,
            3 -
          </note>
          <note>
            För res. 8: 18 V
          </note>
          <note>
            Frånvarande: 11 S, 10 M, 4 SD, 4 MP, 3 C, 3 V, 2 L, 2 KD, 2 -
          </note>
          <note>
            Punkt 18 (Polismyndighetens överbyråkratisering)
          </note>
          <note>
            1. utskottet
          </note>
          <note>
            2. res. 16 (L)
          </note>
          <note>
            Votering:
          </note>
          <note>
            291 för utskottet
          </note>
          <note>
            17 för res. 16
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 73 M, 42 SD, 20 MP, 19 C, 18 V, 14 KD,
            3 -
          </note>
          <note>
            För res. 16: 17 L
          </note>
          <note>
            Frånvarande: 11 S, 10 M, 4 SD, 4 MP, 3 C, 3 V, 2 L, 2 KD, 2 -
          </note>
          <note>
            Punkt 19 (Åtgärder för att säkerställa kvaliteten i polisutredningar)
          </note>
          <note>
            1. utskottet
          </note>
          <note>
            2. res. 17 (M, C, L, KD)
          </note>
          <note>
            Votering:
          </note>
          <note>
            184 för utskottet
          </note>
          <note>
            124 för res. 17
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 41 SD, 20 MP, 18 V, 3 -
          </note>
          <note>
            För res. 17: 73 M, 1 SD, 19 C, 17 L, 14 KD
          </note>
          <note>
            Frånvarande: 11 S, 10 M, 4 SD, 4 MP, 3 C, 3 V, 2 L, 2 KD, 2 -
          </note>
          <note>
            Punkt 23 (Fler poliser)
          </note>
          <note>
            1. utskottet
          </note>
          <note>
            2. res. 20 (M, C, L, KD)
          </note>
          <note>
            Votering:
          </note>
          <note>
            184 för utskottet
          </note>
          <note>
            123 för res. 20
          </note>
          <note>
            42 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 41 SD, 20 MP, 18 V, 3 -
          </note>
          <note>
            För res. 20: 73 M, 19 C, 17 L, 14 KD
          </note>
          <note>
            Frånvarande: 11 S, 10 M, 5 SD, 4 MP, 3 C, 3 V, 2 L, 2 KD, 2 -
          </note>
          <note>
            Punkt 47 (Statistik om gärningspersoners ursprung och nationalitet)
          </note>
          <note>
            1. utskottet
          </note>
          <note>
            2. res. 41 (SD, -)
          </note>
          <note>
            Votering:
          </note>
          <note>
            263 för utskottet
          </note>
          <note>
            44 för res. 41
          </note>
          <note>
            42 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 73 M, 20 MP, 19 C, 18 V, 16 L, 14 KD, 1
            -
          </note>
          <note>
            För res. 41: 42 SD, 2 -
          </note>
          <note>
            Frånvarande: 11 S, 10 M, 4 SD, 4 MP, 3 C, 3 V, 3 L, 2 KD, 2 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            UFöU3 Sveriges deltagande i det permanenta strukturerade samarbetet
            inom Europeiska unionen
          </note>
          <note>
            1. utskottet
          </note>
          <note>
            2. res. (SD, V)
          </note>
          <note>
            Votering:
          </note>
          <note>
            241 för utskottet
          </note>
          <note>
            65 för res.
          </note>
          <note>
            43 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 73 M, 16 MP, 19 C, 16 L, 14 KD, 1 -
          </note>
          <note>
            För res.: 42 SD, 3 MP, 18 V, 2 -
          </note>
          <note>
            Frånvarande: 11 S, 10 M, 4 SD, 5 MP, 3 C, 3 V, 3 L, 2 KD, 2 -
          </note>
          <note>
            UU2 Utgiftsområde 7 Internationellt bistånd
          </note>
          <note>
            Punkt 1 (Mål för utgiftsområdet)
          </note>
          <note>
            1. utskottet
          </note>
          <note>
            2. res. 1 (L)
          </note>
          <note>
            Votering:
          </note>
          <note>
            291 för utskottet
          </note>
          <note>
            16 för res. 1
          </note>
          <note>
            42 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 73 M, 42 SD, 20 MP, 19 C, 18 V, 14 KD,
            3 -
          </note>
          <note>
            För res. 1: 16 L
          </note>
          <note>
            Frånvarande: 11 S, 10 M, 4 SD, 4 MP, 3 C, 3 V, 3 L, 2 KD, 2 -
          </note>
          <note>
            Punkt 5 (Prioriteringar inom utgiftsområdet)
          </note>
          <note>
            1. utskottet
          </note>
          <note>
            2. res. 8 (M)
          </note>
          <note>
            3. res. 9 (SD)
          </note>
          <note>
            4. res. 10 (C)
          </note>
          <note>
            5. res. 13 (KD)
          </note>
          <note>
            Förberedande votering 1:
          </note>
          <note>
            19 för res. 10
          </note>
          <note>
            14 för res. 13
          </note>
          <note>
            274 avstod
          </note>
          <note>
            42 frånvarande
          </note>
          <note>
            Kammaren biträdde res. 10.
          </note>
          <note>
            Förberedande votering 2:
          </note>
          <note>
            44 för res. 9
          </note>
          <note>
            19 för res. 10
          </note>
          <note>
            244 avstod
          </note>
          <note>
            42 frånvarande
          </note>
          <note>
            Kammaren biträdde res. 9.
          </note>
          <note>
            Förberedande votering 3:
          </note>
          <note>
            73 för res. 8
          </note>
          <note>
            44 för res. 9
          </note>
          <u>
            <seg>
              190 avstod
            </seg>
          </u>
          <note>
            42 frånvarande
          </note>
          <note>
            Kammaren biträdde res. 8.
          </note>
          <note>
            Huvudvotering:
          </note>
          <note>
            124 för utskottet
          </note>
          <note>
            73 för res. 8
          </note>
          <note>
            110 avstod
          </note>
          <note>
            42 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 20 MP, 1 V, 1 -
          </note>
          <note>
            För res. 8: 73 M
          </note>
          <note>
            Avstod: 4 2 SD, 19 C, 17 V, 16 L, 14 KD, 2 -
          </note>
          <note>
            Frånvarande: 11 S, 10 M, 4 SD, 4 MP, 3 C, 3 V, 3 L, 2 KD, 2 -
          </note>
          <u>
            <seg>
              Amineh Kakabaveh (V) anmälde att hon avsett att avstå från att
              rösta men markerats ha röstat ja.
            </seg>
          </u>
          <note>
            Punkt 6 (Övriga frågor inom utvecklingssamarbetet)
          </note>
          <note>
            1. utskottet
          </note>
          <note>
            2. res. 14 (SD)
          </note>
          <note>
            3. res. 15 (V)
          </note>
          <note>
            Förberedande votering:
          </note>
          <note>
            44 för res. 14
          </note>
          <note>
            18 för res. 15
          </note>
          <note>
            245 avstod
          </note>
          <note>
            42 frånvarande
          </note>
          <note>
            Kammaren biträdde res. 14.
          </note>
          <note>
            Huvudvotering:
          </note>
          <note>
            215 för utskottet
          </note>
          <note>
            44 för res. 14
          </note>
          <note>
            48 avstod
          </note>
          <note>
            42 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 73 M, 20 MP, 19 C, 1 -
          </note>
          <note>
            För res. 14: 42 SD, 2 -
          </note>
          <note>
            Avstod: 18 V, 16 L, 14 KD
          </note>
          <note>
            Frånvarande: 11 S, 10 M, 4 SD, 4 MP, 3 C, 3 V, 3 L, 2 KD, 2 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 11 (forts. från § 8) Energi (forts. NU3)
          </note>
          <note type="speaker">
            Anf. 130 MARIA WEIMER (L):
          </note>
          <u>
            <seg>
              Herr talman! För oss i Liberalerna handlar politiken främst om
              klimatet. Jag vill lyfta blicken utanför riksdagen och Sverige
              s gränser. Vi vet att en fjärde del av alla koldioxidutsläpp i
              världen kommer från el och värme. Det vet även sex andra riksdagspartier
              som står bakom de svenska klimatmålen.
            </seg>
          </u>
          <u>
            <seg>
              Detta vet dock inte klimatförnekarna, och det vet inte Donald
              Trump. USA:s president fortsätter att sprida lögner och faktafel
              om energipolitik och klimat. Jag önskar att Trump hade kunnat
              vara här med oss i dag i vår debatt. Vi hade nog haft väldigt
              mycket att prata om.
            </seg>
          </u>
          <u>
            <seg>
              Vetenskapen slår fast att vi behöver minska utsläppen om jordens
              uppvärmning ska stoppas. Vad gör Trump? Han lämnar Parisavtalet,
              som är det första globala klimatavtalet någonsin. Vetenskapen
              slår fast att koleldning är som gift för klimatet. Vad gör Trump?
              Han öppnar upp gamla kolgruvor som Obama hade lyckats stänga.
            </seg>
          </u>
          <u>
            <seg>
              När politiken blir faktaresistent finns det anledning till oro.
              Den amerikanska klimat- och energidebatten är så verklighetsfrånvänd
              att en senator tog med sig en snöboll upp i talarstolen för att
              ”bevisa” att klimatförändringar är en myt eftersom det ju finns
              snö. Jag tror att det är dags för en ny kampanj: Make climate
              action great again!
            </seg>
          </u>
          <u>
            <seg>
              Herr talman! Varför tar jag upp det här? Jo, för de stora och
              största utmaningarna inom energipolitiken finns inte i Sverige.
              I Sverige har vi kommit långt med vårt klimatarbete. Vi är som
              vanligt bäst i klassen, och det är bra att vi fortsätter vara
              det. Vi ska tjäna som en förebild för andra, och vi ska inspirera
              och sprida ny teknik.
            </seg>
          </u>
          <u>
            <seg>
              Utmaningarna finns i andra länder, inte bara i USA , där Trump
              firar klimatförnekarnas julafton , utan även i länder som ligger
              rätt nära oss. Våra grannar Polen och Tyskland eldar gladeligen
              med kol, som om vi fortfarande levde på 1800-talet.
            </seg>
          </u>
          <u>
            <seg>
              Herr talman! Jag besökte Vattenfalls tyska kolgruvor häromåret
              och stod mitt i de 70 meter djupa hålen i Welzow-Süd. Jag fick
              hålla i bitar av det så kallade svarta guldet, som är till sådan
              stor skada för klimatet.
            </seg>
          </u>
          <u>
            <seg>
              Herr talman! Vi måste göra mer för att stänga Europas kolgruvor.
              Detta är energipolitikens stora utmaning, och det borde vi egentligen
              diskutera mer här i dag. Vi måste kräva att Tyskland och Polen
              lägger ned sin kolindustri, gärna genom att erbjuda dem svensk
              el.
            </seg>
          </u>
          <u>
            <seg>
              Det är först när EU har gjort sin hemläxa som vi kan sätta press
              på USA, Kina och de andra stora utsläppsländerna. President Obama
              hade rätt när han sa: Vi är den första generationen som har full
              vetskap om klimathotet, och vi är den sista generationen som kan
              göra något åt det.
            </seg>
          </u>
          <u>
            <seg>
              Av detta skäl prioriterar Liberalerna klimatet i energipolitiken,
              herr talman, och därför har vi svårt att förstå regeringens mål
              om 100 procent förnybart. Fokus borde ju ligga på utsläppen. Risken
              med regeringens politik är att vi får stänga fler reaktorer och
              importera smutsig el till Sverige. Vi ser redan tecken på detta
              under kalla vinterdagar.
            </seg>
          </u>
          <u>
            <seg>
              Liberalerna tror att kärnkraften behövs för att vi ska klara
              klimatarbetet, men vi är inte längre kärnkraftskramare till varje
              pris. Vi välkomnar förnybar energi med öppna armar. Billiga solpaneler
              är en revolution för energipolitiken över hela världen.
            </seg>
          </u>
          <u>
            <seg>
              De subventioner till solpaneler som regeringen föreslår är dock
              helt bortkastade. Branschen själv säger att de inte behövs. De
              försenar installa ­ tionsprocessen, vilket gör att folk väntar
              på stöd i stället för att investera i solpaneler själva. Subventionerna
              bidrar dessutom till att företagen slipper pressa priserna.
            </seg>
          </u>
          <u>
            <seg>
              Herr talman! Den stora energipolitiska debatten den här mandatperiod
              ­ en har rört energiöverenskommelsen. Liberalerna står inte bakom
              den. Vi anser att överenskommelsen innebär stora subventioner
              till väderberoende elproduktion, som kostar mycket utan att tillföra
              någon klimatnytta. Den överproduktion av förnybar energi som vi
              kommer att få i och med reger ­ ingens politik kan skada vårt
              och våra grannländers elsystem. Regeringens politik kan få drastiska
              konsekvenser för länder i vår närhet. Detta pers ­ pektiv saknas
              tyvärr när politiken stannar vid Sveriges gräns, för Sverige är
              inte en ö.
            </seg>
          </u>
          <note>
            (Applåder)
          </note>
          <note type="speaker">
            Anf. 131 PENILLA GUNTHER (KD):
          </note>
          <u>
            <seg>
              Herr talman! I går fick vårt utskott besök av en stor delegation
              från Indonesien. Om man jämför kan man säga att vi nästan inte
              har några utmaningar alls i vårt land.
            </seg>
          </u>
          <u>
            <seg>
              Vi tycker att Sverige är ett till ytan stort land. Vi har många
              sjöar, kustområden och två större öar av stor betydelse inte minst
              för besöksnäringen – Öland och Gotland. Tillgången till el hela
              dygnet, hela året och över hela landet kräver stabila elnät och
              förbindelser mellan fastlandet och öarna. Jämför vi med Indonesien
              , som har 17 000 – 18 000 öar , har vi som sagt smärre utmaningar.
            </seg>
          </u>
          <u>
            <seg>
              Icke förty är det faktiskt så att Gotland har väntat på en ny
              kabel från fastlandet under lång tid. Före sommaren 2017 kom beskedet
              från Svenska k raftnät att man inte anser det vara samhällsekonomiskt
              försvarbart att fullfölja detta löfte. Föga förvånande delades
              inte åsikten av befolkningen på Gotland, som anser sig ha lika
              rätt till en stabil elförsörjning som resten av landet.
            </seg>
          </u>
          <u>
            <seg>
              Energimyndigheten har uttalat att ön ska bli helt självförsörjande
              på el och att en elledning mellan ön och fastlandet inte kommer
              att behövas om 20 år. Havs- och landbaserad vindkraft, solkraft
              och biokraft som spillvärme från industrierna på ön ska medverka
              till en tillräcklig elproduktion för både vanliga konsumenter
              och företag.
            </seg>
          </u>
          <u>
            <seg>
              Under nästa år ska Energimyndigheten presentera en plan för hur
              Gotland ska bli en självständig elproducerande ö, något som naturligtvis
              är oerhört positivt på lång sikt. Men hade jag bott på Gotland
              hade jag ändå ställt mig frågan: Om 20 år? Hur fungerar det de
              närmaste åren då? Det är väl ändå ganska viktigt för oss alla.
            </seg>
          </u>
          <u>
            <seg>
              Vi kristdemokrater vill att Energimyndigheten verkligen ser över
              det behov som finns för närvarande och de närmaste åren. Det är
              ocks å så, herr talman, att Svenska k raftnät har ett stort pågående
              arbete med att utveckla de stora stamnäten i stort i Sverige.
              Med anledning av klimatet och den väderlek vi har i Sverige vet
              vi att ju fler ledningar som kan läggas i marken , desto mindre
              är risken för avbrott vid oväder och tunga snöfall.
            </seg>
          </u>
          <u>
            <seg>
              Det finns ungefär 160 lokala elnätsägare i Sverige i dag. Med
              detta har naturligtvis säkerhetsaspekten kommit i dagen men inte
              tillräckligt i fokus, tycker vi kristdemokrater. Tillgången till
              el är väsentlig i vårt samhälle, och det kan gå lätt och snabbt
              att utsätta ett land för stora påfrestningar när varken it eller
              annan infrastruktur fungerar på grund av att just elektriciteten
              inte fungerar.
            </seg>
          </u>
          <u>
            <seg>
              Vi vill därför att Energimyndigheten och Svenska k raftnät ges
              i uppdrag att se över säkerheten, risken att utsättas för angrepp
              på elnäten runt om i Sverige och vilken beredskap de lokala nätägarna
              ska kunna ha om det sker oförutsedda händelser. Kristdemokraterna
              har tidigare fört fram behovet av en cybersäkerhetsmyndighet,
              och där skulle även detta uppdrag kunna inkluderas.
            </seg>
          </u>
          <u>
            <seg>
              Herr talman! För oss kristdemokrater är det viktigt att de olika
              energi ­ slagen kompletterar varandra och kan användas på det
              mest optimala sättet. I dag och sedan några år tillbaka är det
              ganska inne att kunna producera sin egen el och kalla sig för
              mikroproducent. Samtidigt har ryckiga förutsättningar för solel
              och dålig lönsamhet för vindkraft inte gjort det så enkelt för
              dem som faktiskt vill vara det.
            </seg>
          </u>
          <u>
            <seg>
              Några som skulle kunna kallas för reella mikroproducenter är
              de som äger och driver småskalig vattenkraft runt om i landet.
              Kanske drivs den mest för den egna verksamheten men också för
              närsamhällets behov. Vi vet att det i flera år har varit problem
              för den småskaliga vattenkraften. Det har ställts krav på miljömässiga
              åtgärder som inte alltid har setts som de mest optimala i omfattning
              av vare sig kostnader eller just för miljön.
            </seg>
          </u>
          <u>
            <seg>
              Jag känner mig trygg i den formulering som vi kom överens om
              just i energiöverenskommelsen, att vi ska hitta lösningar så att
              det inte blir administrativt och ekonomiskt betungande för den
              enskilde i förhållande till den eftersträvade miljönyttan, precis
              som min kollega Rickard Nordin från Centerpartiet också nämnde.
            </seg>
          </u>
          <u>
            <seg>
              I dagsläget har en departementspromemoria som kan ses som ett
              första utkast från tjänstemännen på Miljö- och energidepartementet
              – alltså ett utkast som inte är politiskt förankrat eller skrivet
              – varit ute på remiss. Det har kommit in en stor mängd synpunkter,
              och nu påbörjas det politiska arbetet med att ta till vara de
              förslag till ändringar som har kommit från remissinstanserna.
            </seg>
          </u>
          <u>
            <seg>
              Jag kan lova dem som eventuellt tittar på oss just nu på webben
              eller på tv att det finns en god vilja till positiva förändringar
              här. Det finns en mycket god vilja att tillgodose den skrivning
              som finns i energiöverenskommelsen. Om detta ska ingen tveka.
              Jag tror också, och min förhoppning är, att vi ska komma överens,
              precis som vi har gjort i andra delar i energiöverenskommelsen.
              Men en god vilja till förändringar handlar också om, som i vilka
              förhandlingar som helst, att man kanske inte alltid kan få igenom
              allt man önskar.
            </seg>
          </u>
          <u>
            <seg>
              Jag skulle avslutningsvis vilja nämna behovet av fortsatt forskning
              och utveckling kring ny teknik på energiområdet. Kristdemokraterna
              har skrivit i energimotionen i flera år om behovet av forskning
              kring kärnteknik även fortsättningsvis. Det kanske kan låta onödigt
              om vi ändå ska lägga ned kärnkraften. Men så länge vi har den
              måste vi ha kompetens på området, och då behövs också forskning.
            </seg>
          </u>
          <u>
            <seg>
              Jag vet att jag har talat om det förut, och jag vill återigen
              poängtera ett annat område som jag verkligen tror skulle ha en
              potential också i Sverige, och det är geotermisk energi.
            </seg>
          </u>
          <u>
            <seg>
              Det finns produkter som vi säger oss använda av just miljöskäl,
              och användningen av el för snart sagt alla produkter och områden
              i samhället kräver särskild eftertanke när det gäller vad produkterna
              görs av och hur de görs. Ska vi komma framåt och utveckla en cirkulär
              ekonomi kan vi inte sticka huvudet i sanden och ta elcykeln, messa
              med mobilen och mikra maten utan att förstå behovet av malm och
              metaller för framställande av batterier, stål och motorer.
            </seg>
          </u>
          <u>
            <seg>
              Jag ser därför fram emot att vi i den här kammaren framöver kommer
              att se helheten i och mellan de olika näringar och producenter
              som behövs för att vi ska dra nytta av våra egna resurser i Sverige
              och skapa arbetstillfällen och företag, inte minst för att andra
              länder söker kunskap om miljövänlig teknik som vi skulle kunna
              tillhandahålla i än större omfattning.
            </seg>
          </u>
          <note>
            (Applåder)
          </note>
          <note type="speaker">
            Anf. 132 PATRIK ENGSTRÖM (S):
          </note>
          <u>
            <seg>
              Herr talman! Sverige ska hålla ihop. Det gemensamma samhällsbygget
              ska framtidssäkras. I tre år har regeringen amorterat på statsskulden
              och satsat på ansvarsfulla investeringar i samhällsbygget i stället
              för orättvisa skattesänkningar och nedskärningar.
            </seg>
          </u>
          <u>
            <seg>
              Underskott har vänts till överskott. Därför har vi nu utrymme
              att gå vidare med kraftfulla investeringar som är nödvändiga för
              att stärka ett hållbart samhällsbygge.
            </seg>
          </u>
          <u>
            <seg>
              Regeringens målsättning är att energiproduktionen ska vara 100
              procent förnybar. Energipolitiken ska skapa villkor för en effektiv
              och hållbar energianvändning och en kostnadseffektiv svensk energiförsörjning
              med liten inverkan på hälsa, miljö och klimat samt underlätta
              omställningen till ett ekologiskt hållbart samhälle.
            </seg>
          </u>
          <u>
            <seg>
              I den som jag tycker helt fantastiska energiöverenskommelsen
              mellan regeringen, Moderaterna, Centerpartiet och Kristdemok raterna
              sattes målet 50 procent effektivare energianvändning till 2030
              och 100 procent förnybar elproduktion till 2040. Nu pågår arbetet
              med att genomföra energiöverenskommelsens olika delar, och regeringen
              avser att återkomma till riksdagen med en proposition för att
              slå fast de energipolitiska målen.
            </seg>
          </u>
          <u>
            <seg>
              Herr talman! Klimatet är mänsklighetens största utmaning. Förnybar
              energi och effektiv energianvändning bidrar till att lösa klimatutmaningen.
              Därför satsar regeringen drygt 800 miljoner kronor på mer förnybar
              energi, effektivare energianvändning och mer energi- och klimatrådgivning.
            </seg>
          </u>
          <u>
            <seg>
              Satsningarna består av energieffektivisering i industrin. Vi
              ökar stödet till solel med hela 525 miljoner kronor per år. Den
              kommunala energi- och klimatrådgivningen förlängs och utökas.
              Vi inför ett nytt stöd till kommu ­ nerna för att ge mer vindkraft.
              Vi ger också mer resurser till lokal och re ­ gional energi- och
              klimatomställning samt säkrare energiförsörjning.
            </seg>
          </u>
          <u>
            <seg>
              Utbyggnaden av vindkraft och solenergi fortsätter, men vi vill
              också göra det lättare för hushåll och företag att använda energin
              mer effektivt. Sverige har goda förutsättningar för förnybar elproduktion,
              och det är rimligt att Sverige på sikt även är nettoexportör av
              el. Elcertifikatssystemet är ett effektivt styrmedel för att öka
              andelen förnybar energi. Bioenergi utgör det största förnybara
              energislaget och är en central del av regeringens ambitioner om
              förnybar energi.
            </seg>
          </u>
          <u>
            <seg>
              För att bryta fossilberoendet är det nödvändigt med en omställning
              av transportsektorn. För att nå målet behövs långsiktiga förutsättningar
              för biodrivmedel. I och med förslaget Bränslebytet – från fossilt
              till förnybart levereras just detta.
            </seg>
          </u>
          <u>
            <seg>
              Man tar även fram en strategi för elektrifiering och föreslår
              dessutom ett bonus – malus-system för att främja en mer miljövänlig
              fordonsflotta. Regeringen har för avsikt att analysera biogasens
              nytta, hur denna resurs tas till vara på bästa sätt och hur den
              kan ges konkurrenskraftiga villkor på både lång och kort sikt.
              Vattenkraften spelar en central roll för Sveriges elförsörjning,
              dels som enskild produktionskraft, dels som regler- och balanskraft.
            </seg>
          </u>
          <u>
            <seg>
              För att uppnå målen på klimat- och energiområdet behövs kraftfulla
              satsningar på forskning och innovation. En stor del av anslagen
              på energi ­ området går just till forskning. Detta är en väl avvägd
              prioritering. Insats ­ erna ska fokusera på ett tryggt, hållbart
              och resurseffektivt energisystem som är alltmer tvärsektoriellt
              och har en tvärvetenskaplig inriktning. In ­ satserna ska även
              fokusera på områden som har förutsättningar för tillväxt och export.
            </seg>
          </u>
          <u>
            <seg>
              Det är viktigt att energikonsumenterna får möjlighet att stärka
              sin ställning på energimarknaden och minska sina egna energikostnader.
              En utredning är tillsatt med uppdrag att identifiera de hinder
              som hushåll, mindre företag och andra aktörer möter.
            </seg>
          </u>
          <u>
            <seg>
              Den svenska energipolitiken ska bygga på samma tre grundpelare
              som energisamarbetet i EU. För närvarande pågår ett intensivt
              arbete för att införa en europeisk energiunion. På det globala
              planet ska Sverige verka för genomförandet av Parisavtalet och
              Agenda 2030 och vara en kraft i energiomställningen. Under nästa
              år, 2018, kommer Sverige att stå värd för två toppmöten om energi
              tillsammans med övriga nordiska länder och EU. Det blir då möjligt
              att demonstrera det globala ledarskapet inom hållbar energi i
              syfte att driva på energiomställningen och genomförandet av Parisavtalet.
            </seg>
          </u>
          <u>
            <seg>
              När det gäller oppositionen kan jag konstatera att Moderaterna,
              Liberalerna, Kristdemokraterna och Sverigedemokraterna avvisar
              flera av regeringens satsningar. Det gäller framför allt de satsningar
              som har med förnybar energiproduktion att göra. Man hänvisar till
              att marknaden ska lösa våra gemensamma energiutmaningar. Centern
              visar däremot tydligt att man ser möjligheter med förnybar energiproduktion,
              vilket naturligtvis är glädjande. Sverigedemokraternas svar på
              förnybar energi är bland annat kärnkraftsforskning och en forskningsreaktor.
              Jag noterar också att flera partier har en lägre pris- och löneuppräkningstakt,
              vilket bör betyda färre anställda eller lägre löner på energimyndigheterna.
            </seg>
          </u>
          <u>
            <seg>
              Skillnaderna i ramanslaget visar tydligt de olika prioriteringarna:
              Centern har minus 150 miljoner kronor, Moderaterna minus 1 235
              miljoner, Sverigedemokraterna minus 905 miljoner, Liberalerna
              minus 900 miljoner och Kristdemokraterna minus 683 miljoner.
            </seg>
          </u>
          <note>
            Sammantaget, herr talman, yrkar jag bifall till regeringens förslag
            till anslagsfördelning inom utgiftsområde 21 och de bemyndiganden
            som finns knutna till några av anslagen. Jag yrkar även bifall
            till förslagen om Svenska k raftnäts investeringsplan och finansiella
            befogenheter liksom förslaget om elberedskapsavgiftens storlek.
            Jag yrkar avslag på motionerna.
          </note>
          <u>
            <seg>
              Herr talman! Avslutningsvis vill jag försöka beskriva varför
              det är så extremt viktigt att det övergripande målet för energipolitiken
              är att på kort och lång sikt trygga tillgången på el och annan
              energi på ett hållbart sätt och till konkurrenskraftiga villkor
              jämfört med vår omvärld.
            </seg>
          </u>
          <u>
            <seg>
              Som ni säkert hör är jag från Dalarna – en fantastisk plats att
              leva och bo på. Dalarna är Sveriges tredje största exportlän och
              det största turistlänet utanför Stockholm, Göteborg och Malmö.
              Jag bor i Avesta, en industrikommun med stolt stål- och kartongsindustri
              i världsklass. I Avesta finns ett litet fint samhälle som heter
              Horndal. Även Horndal hade tidigare en betydande industriproduktion,
              men den är numera nedlagd.
            </seg>
          </u>
          <u>
            <seg>
              Alltför ofta beskrivs den här typen av kommuner och samhällen
              i negativa ordalag som jag vänder mig starkt emot, för i dessa
              kommuner och brukssamhällen finns en enorm kraft bland invånarna.
              Man är van vid strukturomvandlingar, man är flexibel och man är
              stolt över att producera exempelvis rostfritt stål eller kartong
              av yppersta världsklass – material som bidrar till en bättre och
              klimatsmartare värld.
            </seg>
          </u>
          <u>
            <seg>
              Nu sker något fantastiskt. I Horndal finns nämligen en knutpunkt
              för stamnätet. Svenska k raftnät planerar nu reinvesteringar för
              över 1 miljard kronor som påverkar Horndal – detta på grund av
              elnätets ålder. Det här gör att företag, exempelvis Google , som
              är i behov av fler serverhallar, ser denna del av landet som mycket
              attraktiv att etablera sig i. Nu planerar Google investeringar
              i miljardklassen i lilla Horndal i södra Dalarna. Det kan bli
              den största industriinvesteringen på många år.
            </seg>
          </u>
          <u>
            <seg>
              Det här visar tydligt vikten av trygg tillgång på el till konkurrenskraftiga
              villkor jämfört med vår omvärld. Det visar också vikten av att
              underhålla den infrastruktur vi har byggt upp i landet.
            </seg>
          </u>
          <note>
            (Applåder)
          </note>
          <note type="speaker">
            Anf. 133 SOFIA FÖLSTER (M) replik:
          </note>
          <u>
            <seg>
              Herr talman! Låt mig börja med att säga att denna debatt och
              denna fråga inte är någon tävling om vem som kan satsa mest av
              skattebetalarnas pengar eller strössla ut mest pengar på olika
              saker. Tävlingen borde handla om vem som lyckas få ut mest resultat
              för pengarna, alltså vem som lyckas få utsläppen att minska i
              stället för att öka , som de har gjort de senaste åren.
            </seg>
          </u>
          <u>
            <seg>
              Med anledning av det har regeringen i och med satsningen på höjt
              investeringsstöd för solel också fått ganska mycket kritik, bland
              annat av Riksrevisionen. Man menar att det inte finns några analyser
              som visar att detta ger någon särskild effekt , och man menar
              att skattepengarna skulle kunna användas mycket mer effektivt
              någon annanstans. Riksrevisionen säger till och med att riksdagen
              inte har haft tillräckligt goda underlag för att kunna fatta beslut
              i frågorna.
            </seg>
          </u>
          <u>
            <seg>
              Mot bakgrund av detta och av den kritik som har kommit från branschen
              – den bransch som nu alltså ska subventioneras mer med regeringens
              satsning på solenergi – skulle jag vilja ställa en fråga till
              Patrik Engström. Tycker Socialdemokraterna och regeringen att
              det är ansvarsfullt att använda skattebetalarnas pengar på det
              här sättet?
            </seg>
          </u>
          <note type="speaker">
            Anf. 134 PATRIK ENGSTRÖM (S) replik:
          </note>
          <u>
            <seg>
              Herr talman! När det gäller solceller tar jorden på två timmar
              emot lika mycket energi från solen som hela världens befolkning
              använder under ett år. Det gäller att hitta sätt att använda solenergin
              smart, precis som Sofia tar upp, både i Sverige och i andra länder.
            </seg>
          </u>
          <u>
            <seg>
              Jag kan konstatera att Riksrevisionen har lämnat sin rapport
              med ett antal rekommendationer om stödet till solel. Vi får återkomma
              i denna fråga. Det jag samtidigt kan konstatera är att Riksrevisionen
              också år 2013 lämnade en rapport om stöd till olika energislag.
              Man sa ungefär samma sak då.
            </seg>
          </u>
          <u>
            <seg>
              Jag ska citera ur vad man skrev då, 2013: ”Den övergripande slutsatsen
              är att det finns en risk att staten inte anvä nder sina styrmedel
              inom klimat ‑ och energipolitiken så att utsläppen minskar i enlighet
              med klimatmålen och till rimliga kostnader.”
            </seg>
          </u>
          <u>
            <seg>
              Det ingår naturligtvis i Riksrevisionens uppdrag att granska
              hela tiden, men detta sa man alltså under er regeringsperiod,
              och man säger det även nu. Vi kommer naturligtvis att återkomma
              i den här frågan under nästa år. Det är jag helt övertygad om.
              Men jag noterar förstås också vad Riksrevi ­ sionen har sagt.
            </seg>
          </u>
          <note type="speaker">
            Anf. 135 SOFIA FÖLSTER (M) replik:
          </note>
          <u>
            <seg>
              Herr talman! Det är oerhört viktigt att vi, som sitter på ansvaret
              att fördela skattebetalarnas pengar, ser till att varje skattekrona
              används så effektivt som möjligt, särskilt inom miljö- och klimatpolitiken.
              Vi står ju inför ett enormt klimathot.
            </seg>
          </u>
          <u>
            <seg>
              Det räcker alltså inte bara med att göra satsningar och ha en
              feelgoodpolitik – där man vidtar symboliska åtgärder och sedan
              sover gott om natten – som inte ger den största möjliga effekten.
              Det är just detta som vi har kritiserat.
            </seg>
          </u>
          <u>
            <seg>
              Om det finns svidande kritik inte bara från Riksrevisionen utan
              också från branschen själv måste man åtminstone ha en ordentlig
              analys och or ­ dentligt underlag för att motivera varför en viss
              subvention är den mest effektiva, mot bakgrund av alla andra saker
              man skulle kunna lägga skatte ­ pengar på.
            </seg>
          </u>
          <u>
            <seg>
              Jag skulle återigen vilja fråga Socialdemokraterna och regeringen:
              Litar man inte på Riksrevisionens granskning? Delar man inte den
              uppfattning som Riksrevisionen har, eller står man upp för att
              det är rätt att använda skattepengar utan att ha ett ordentligt
              underlag och ordentliga analyser som grund för hur vi använder
              dem? Och tror inte även Patrik Engström att det finns bättre sätt
              att använda skattebetalarnas pengar när det tydligt framgår av
              den rapport som har kommit att denna satsning troligtvis inte
              har större effekt än andra möjliga satsningar?
            </seg>
          </u>
          <note type="speaker">
            Anf. 136 PATRIK ENGSTRÖM (S) replik:
          </note>
          <u>
            <seg>
              Herr talman! Som jag sa tidigare har jag också sett rapporten.
              Vi kommer naturligtvis att återkomma i debatten om den.
            </seg>
          </u>
          <u>
            <seg>
              Genom energiöverenskommelsen är vi överens om att vi måste ta
              ett antal steg för att bli bättre på klimatområdet. Det är ganska
              tuffa mål vi har satt upp åt oss själva. Det tycker jag, som är
              ny i utskottet. Det är tuffa mål som ger spänst i debatten.
            </seg>
          </u>
          <u>
            <seg>
              Då är frågan: Om man som Moderaterna drar ned 1,2 miljarder på
              energibudgeten, anser man då att det blir mer klimatsmart energi,
              eller anser man att det inte har någon effekt? Det borde åtminstone
              enligt mitt sätt att se det ha en ganska ordentlig effekt. 1,2
              miljarder är ju oerhört mycket pengar. Någonstans borde det synas.
              Det är ju inte så att pengarna bara försvinner, även om Moderaterna
              inte gillar solceller.
            </seg>
          </u>
          <u>
            <seg>
              Under 2008 eller 2009, då jag var villaägare, var jag själv väldigt
              intresserad av att investera i solceller. Nu blev det inte så
              för mig, för det blev kö. Det fanns inte resurser. Så kan det
              naturligtvis vara. Men det var faktiskt ni som införde solcellsstödet.
              Vi har byggt ut det, för vi tycker att det är en bra investering.
            </seg>
          </u>
          <u>
            <seg>
              Sedan är det naturligtvis så att det här energislaget, liksom
              många and ­ ra nya energislag, inte är kostnadseffektivt på en
              gång, men på sikt kommer det också att vara det. Det är en del
              av den elmix vi kommer att ha i framtiden. Det är jag helt övertygad
              om.
            </seg>
          </u>
          <note type="speaker">
            Anf. 137 RICKARD NORDIN (C) replik:
          </note>
          <u>
            <seg>
              Herr talman! Vi behöver smarta styrmedel som gynnar energieffektivisering,
              och vi behöver miljösmarta drivmedel. Vi behöver de långsiktiga
              spelregler som ledamoten Engström talar om. Vi behöver också gynna
              de kloka investeringar som har gjorts. Men tyvärr går regeringens
              politik helt på tvärs mot detta när det handlar om sjöfarten.
            </seg>
          </u>
          <u>
            <seg>
              De nya farledsavgifterna minskar miljöstyrningen. När svensk
              sjöfart skriker efter tuffare regler, helst på internationell
              nivå, gör regeringen ingenting. Man minskar i stället miljöstyrningen.
              Hur kan regeringen försvara ett sådant beslut, Patrik Engström?
            </seg>
          </u>
          <note type="speaker">
            Anf. 138 PATRIK ENGSTRÖM (S) replik:
          </note>
          <u>
            <seg>
              Herr talman! Tack, Rickard, för frågan. Där får jag säga pass.
              Jag är för ny när det gäller de här frågorna. Jag kan inte svara
              på frågor om sjöfarten. Tyvärr, jag kan inte svara på detta.
            </seg>
          </u>
          <note type="speaker">
            Anf. 139 RICKARD NORDIN (C) replik:
          </note>
          <u>
            <seg>
              Herr talman! Tyvärr säger också regeringen pass när det gäller
              de här frågorna. Man har väldigt höga klimatambitioner internationellt
              sett. Men när vi har en svensk bransch som skriker efter internationella
              spelregler – en bransch som ligger i framkant och som skulle gynnas
              av mycket tuffare miljökrav – gör regeringen ingenting. I stället
              har man nya farledsavgifter som minskar miljöstyrningen.
            </seg>
          </u>
          <u>
            <seg>
              De nya elfärjorna mellan Helsingborg och Helsingör får en 76-procentig
              ökning, trots att man har investerat 300 miljoner för att de ska
              gå på el i stället för på fossila drivmedel. Det är helt oacceptabelt!
            </seg>
          </u>
          <u>
            <seg>
              Jag hoppas att Patrik Engström tar med sig detta och ser till
              att det blir förändring av detta hos regeringen, så att man inte
              behöver svara pass framöver.
            </seg>
          </u>
          <note type="speaker">
            Anf. 140 PATRIK ENGSTRÖM (S) replik:
          </note>
          <u>
            <seg>
              Herr talman! Tack, Rickard! Absolut, vi får återkomma i den här
              frågan.
            </seg>
          </u>
          <u>
            <seg>
              Jag har en fråga till Rickard och Centerpartiet när det gäller
              budgeten. Jag ser ju att regeringens budgetram och Centerpartiets
              budgetram ligger väldigt nära varandra, vilket är glädjande. Men
              naturligtvis är det olika profiler på utgiftsområdena.
            </seg>
          </u>
          <u>
            <seg>
              När det skiljer så mycket mellan Moderaterna och Centerpartiet
              när det gäller budgeten på energiområdet undrar jag: Vem är det
              som kommer att bestämma en eventuell alliansbudget på energiområdet
              – är det Centerpartiet som blir tongivande i energifrågorna, eller
              kommer man att falla till föga för Moderaterna? Detta är en viktig
              fråga, om inte annat för väljarna. Det är ju avgrundsstora skillnader
              när det gäller ramanslaget på energiområdet.
            </seg>
          </u>
          <note type="speaker">
            Anf. 141 ANDRE VICE TALMANNEN:
          </note>
          <u>
            <seg>
              Frågan får anses vara retorisk eftersom Rickard Nordin inte har
              några fler repliker.
            </seg>
          </u>
          <note type="speaker">
            Anf. 142 LISE NORDIN (MP):
          </note>
          <u>
            <seg>
              Herr talman! Inte mycket av det som oppositionspartierna hittills
              har lyft fram i den här debatten har handlat om den budget vi
              har att diskutera här och nu. Farledsavgifter h änger till exempel
              inte alls ihop med den här budgeten, men det är väldigt kreativt
              att lyfta in andra frågor i den här debatten.
            </seg>
          </u>
          <u>
            <seg>
              Jag hoppas att vi ska tala om den budget som handlar om utgiftsområde
              21, Energi, som vi har att diskutera i den här debatten.
            </seg>
          </u>
          <u>
            <seg>
              Det finns en budgetpost som jag är glad försvinner från och med
              2018 års budget. Det är anslaget Ersättning för vissa kostnader
              vid avveckling av Barsebäcksverket . Det är totalt flera miljarder
              kronor som har betalats i skadestånd till kärnkraftsägarna för
              de två reaktorer som stängdes i Barsebäck 1999 och 2005. När olönsam
              och farlig kärnkraft stänger är det inte rimligt att det är staten
              och i förlängningen skattebetalarna som ska betala för det. Därför
              är jag glad att vägen till målet 100 procent förnybar elproduktion
              inte går via en återinförd avvecklingslag, som innebär att skadestånd
              beta las ut när kärnkraft stänger ned . Det är marknaden som ska
              ta det ansvaret.
            </seg>
          </u>
          <u>
            <seg>
              Fem partier har enats om målet att Sverige ska ha 100 procent
              förnybar elproduktion år 2040. Detta, tillsammans med målet att
              Sverige ska vara en av världens första fossilfria välfärdsnationer,
              är grunden i det budgetförslag som regeringen tillsammans med
              Vänsterpartiet har lagt fram.
            </seg>
          </u>
          <u>
            <seg>
              När vissa säger att arbetet ska göras någon annanstans säger
              Miljöpartiet tvärtom att Sverige har en viktig roll. Genom att
              visa vägen till ett hållbart samhälle kan vi påverka det globala
              miljöarbetet i långt högre grad än vad som står i proportion till
              hur många procent av världens befolkning som bor just här.
            </seg>
          </u>
          <u>
            <seg>
              Utvecklingen av förnybar energi i Sverige är en del av en global
              trend. I veckan meddelades att Costa Rica nu har drivits med 100
              procent förnybar energi i över 300 dagar. Sverige har bättre geografiska
              förutsättningar än de flesta länder för denna omställning, tack
              vare vattenkraften, skogen och goda vindlägen. Vi har också företag
              och forskning som ligger i framkant.
            </seg>
          </u>
          <u>
            <seg>
              Regeringen har nu presenterat en energibudget med ett totalt
              anslag på 3,6 miljarder kronor för nästa år. Den största andelen
              är satsningen på energiforskning. Andra stora satsningar gäller
              solcellsstöd, åtgärder för energieffektivisering och bonus till
              kommuner som satsar på vindkraft.
            </seg>
          </u>
          <u>
            <seg>
              De borgerliga partierna och Sverigedemokraterna har gemensamt
              att de gör stora nedskärningar i budgeten. Moderaterna skär ned
              mest – 1,2 miljarder kronor. Det är alltså 30 procent av regeringens
              budget som försvinner. Det blir färre solceller, mindre energieffektivisering
              och mind ­ re energiforskning.
            </seg>
          </u>
          <u>
            <seg>
              Solenergi är det mest populära energislaget hos svenska folket.
              Under den borgerliga regeringens år växte kön med människor som
              väntade på att få del av solcellsstödet. Under den fö rra regeringens
              tid satsades 50 miljoner kronor per år på solceller. Nu avsätts
              915 miljoner kronor för nästa år och framöver. Skillnaden mellan
              50 och 915 miljoner kronor per år visar den stora ambitionsskillnaden.
            </seg>
          </u>
          <u>
            <seg>
              I budgeten föreslås också att utbetalningen av investeringsstödet
              ska göras enklare. Min granne hemma ska inte behöva fylla i papper
              för att få del av stödet, utan pengarna ska i stället betalas
              ut automatiskt. Det skulle vara ett sätt att ytterligare sänka
              trösklarna för solcellsinvesteringar.
            </seg>
          </u>
          <u>
            <seg>
              Flera förbättringar har gjorts de senaste åren från regeringens
              sida. Jag kan konstatera att det aldrig har varit så enkelt och
              lönsamt att sätta solceller på sitt tak som det är i dag. Dessutom
              förlängs nu i budgeten stödet till energilager. Det är en väldigt
              spännande teknisk utveckling att människor kan ha solceller på
              taket och lagra energi i ett batteri, som kan användas när man
              behöver ett tillskott.
            </seg>
          </u>
          <u>
            <seg>
              Miljöpartiet vill att fler människor ska delta i energiomställningen.
              Förra året växte solcellsmarknaden med 63 procent, jämfört med
              året tidigare. Energimyndigheten bedömer att solel kan stå för
              10 procent av vår totala elförsörjning år 2040 och därmed vara
              en väldigt viktig pusselbit i omställningen till ett helt förnybart
              energisystem.
            </seg>
          </u>
          <u>
            <seg>
              De fem partierna bakom energiöverenskommelsen är överens om ett
              mål om att Sverige ska ha 50 procent effektivare energianvändning
              2030. För att nå det målet behövs det fler åtgärder. Energieffektivisering
              är bra för både miljön och konkurrenskraften. Nu kommer ett nytt
              program för energieffektivisering i industrin på plats. Mycket
              av energieffektiviseringsarbetet handlar om att göra alla de där
              smarta lösningarna för minskad energianvändning. Det handlar om
              bättre ventilation och belysning i våra fastigheter och om nya
              uppvärmningslösningar eller om att tilläggsisolera vinden. De
              åtgärderna vidtas runt om i landet. Många små åtgärder ger totalt
              sett en stor effekt. Därför är det viktiga satsningar i budgeten
              på de kommunala klimat- och energirådgivarna, som ger hjälp och
              råd till företag och människor när det gäller deras situation
              och deras fastigheter.
            </seg>
          </u>
          <u>
            <seg>
              Vi har också den nya satsningen på att förstärka resurserna för
              energi- och klimatarbete hos de offentliga aktörerna på regional
              och lokal nivå. De borgerliga partierna skär bort denna satsning.
              Moderaterna gör det med motiveringen att det är en diffus titel.
              För att klara våra klimat- och energipolitiska mål behöver alla
              vara med: staten, regionerna, kommunerna, företagen och privatpersoner.
            </seg>
          </u>
          <u>
            <seg>
              Fru talman! Klimatet är vår tids ödesfråga. Naturvårdsverket
              har just presenterat den officiella utsläppsstatistiken för Sverige.
              Utsläppen i Sverige fortsätter att minska. Men takten måste öka.
              Transporterna är ett nyckelområde. Regeringen har gjort flera
              satsningar som kommer att vara avgörande för att minska transporternas
              utsläpp: Klimatklivet, reduktionspliktssystemet för mer biobränsle
              i tanken och det nya bonus – malus-systemet för miljöbättre bilar.
              Dessutom är det viktiga satsningar på att stärka biogasens roll
              och en nationell plan för elektrifiering av transportsektorn.
            </seg>
          </u>
          <u>
            <seg>
              Det tar tid att vända den atlantångare som transportsektorns
              fossilberoende kan liknas vid. Naturvårdsverket bedömer i sin
              nya rapport att dagens beslutade och planerade styrmedel kommer
              att leverera betydande utsläppsminskningar. Det innebär att klimatmålet
              till 2030 för första gång ­ en nu är i sikte, enligt myndigheten.
            </seg>
          </u>
          <u>
            <seg>
              Naturvårdsverkets siffror omfattar inte flygets utsläpp. Räknar
              man in flygets utsläpp är läsningen mer dyster. Svenskarnas flygande
              ökar och därmed också utsläppen. Att regeringen nu inför en flygskatt,
              som är på plats från den 1 april nästa år, är ett viktigt steg
              på vägen. Viktig är också den utredning som tillsätts om att se
              över möjligheterna att ha mer flygbiobränsle.
            </seg>
          </u>
          <u>
            <seg>
              Tyvärr vill alla de borgerliga partierna riva upp flygskatten.
              Vi minns att man till och med har hotat med att fälla ministrar
              för att man ogillar idén om en flygskatt som innebär att alla
              transportslag betalar för sina klimatutsläpp. Centerpartiet har
              gått så långt att man sagt att det första man skulle göra om man
              hamnar i en regering om ett år är att riva upp flygskatten. Att
              ha som högsta politiska prioritering att riva upp en flygskatt
              är svårt att förstå, med tanke på de samhällsutmaningar som Sverige
              och världen står inför.
            </seg>
          </u>
          <u>
            <seg>
              Avslutningsvis vill jag ge några kommentarer till de borgerliga
              partiernas budgetförslag. Det är inte mycket som förenar deras
              förslag förutom vissa likalydande textstycken, där man kritiserar
              regeringen. Oppositionspartier kan unna sig att inte presentera
              alla konsekvenser av de nedskärningar de gör, men det är inte
              lätt att se vad det är som försvinner i deras budgetförslag.
            </seg>
          </u>
          <u>
            <seg>
              Liberalernas budget är kanske den som är mest lättläst. Men jag
              har svårt att förstå varför Liberalerna exempelvis vill ta bort
              informationsplattformen för solceller, som Energimyndigheten nu
              ska ta fram. Det är ett förslag som myndigheten lade fram i sin
              solelsstrategi för ett år sedan.
            </seg>
          </u>
          <u>
            <seg>
              Både Centerpartiet och Liberalerna räknar på en lägre pris- och
              löneomräkning, vilket påverkar beräknad kostnad för bland annat
              myndigheterna. Detta siffertrixande ger Centerpartiet en besparing
              på 743 miljoner kronor för 2018 som de presenterar som nya budgetpengar
              att satsa på annat. Jag skulle hypotetiskt kunna räkna på att
              ingen statligt anställd skulle ha någon sjukdag nästa år, men
              det skulle inte vara en särskilt trovärdig budget.
            </seg>
          </u>
          <u>
            <seg>
              Fru talman! Förnybar energi och effektiv energianvändning kan
              bidra till att lösa klimatutmaningen. Jag är stolt över en budget
              med flera viktiga satsningar för mer vindkraft, solceller, energieffektivisering
              och åtgärder för minskade klimatutsläpp.
            </seg>
          </u>
          <u>
            <seg>
              Jag yrkar bifall till regeringens budgetförslag.
            </seg>
          </u>
          <note>
            (Applåder)
          </note>
          <note type="speaker">
            Anf. 143 SOFIA FÖLSTER (M) replik:
          </note>
          <u>
            <seg>
              Fru talman! Energipolitiken berör många områden. Klimatfrågan
              är ett område som vi ofta debatterar. Men en annan fråga som energipolitiken
              numera går in på är säkerhetspolitiken. Energidebatten har fått
              en enorm sprängkraft i och med Rysslands planering av Nord Stream
              2. Detta innebär att Ryssland får ett utökat inflytande över Östersjön.
              Det cementerar också beroendet av naturgas för hela Europa. Det
              gör att bygget av Nord Stream 2 är oerhört allvarligt både ur
              säkerhetssynpunkt och ur klimatsynpunkt.
            </seg>
          </u>
          <u>
            <seg>
              Här har regeringen agerat ganska passivt under senare tid. Och
              inte minst har den S- och MP-styrda majoriteten i Karlshamn sagt
              ja till att ryska rör ska lagras där.
            </seg>
          </u>
          <u>
            <seg>
              Jag är oerhört oroad över den utveckling som sker i Ryssland,
              där Ryssland blir mer auktoritärt, men också över den energipolitik
              där det nu finns en risk att Nord Stream 2 byggs. Jag skulle därför
              vilja fråga Lise Nordin, som representant för ett av regeringspartierna:
              Är regeri ngen för eller emot Nord Stream 2?
            </seg>
          </u>
          <note type="speaker">
            Anf. 144 LISE NORDIN (MP) replik:
          </note>
          <u>
            <seg>
              Fru talman! Tack, Sofia Fölster, för frågan! Jag håller helt
              med om att den fossila energin är en stor utmaning, både av klimatskäl
              och av säkerhetspolitiska skäl.
            </seg>
          </u>
          <u>
            <seg>
              Regeringen har föredragit sin åsikt vid besök i näringsutskottet.
              Man ser med oro på planen att bygga Nord Stream 2. Sverige har
              varit drivande för att få upp frågan om den nya gasledningen på
              EU:s agenda. Också EU behöver engagera sig i frågan, som inte
              bara handlar om ett samarbete mellan Ryssland och Tyskland.
            </seg>
          </u>
          <u>
            <seg>
              Vi behöver fasa ut den fossila energin för att klara klimatmålen.
              När man har diskuterat målen för 2030 har EU-kommissionen pekat
              ut att ökade insatser för energieffektivisering och mer förnybar
              energi är helt avgörande för att vi ska kunna bli mer självförsörjande
              inom EU vad gäller energi.
            </seg>
          </u>
          <u>
            <seg>
              Jag känner inte riktigt att Moderaterna har varit särskilt tydliga
              i diskussionen om hur vi behöver mer förnybar energi och energieffektivisering
              för att stärka den säkerhetspolitiska situationen. Vi har ju i
              dag i Sverige möjlighet att ställa om till ett helt förnybart
              energisystem och sluta importera både uran och olja, som vi i
              dag är beroende av. Jag skulle säga att den som är engagerad i
              fråga om säkerhetspolitik och energi också har ansvar för att
              svara på hur vi ska kunna minska vårt beroende av uran, som Sverige
              i dag köper från andra länder. Så länge vi fortsätter att ha kärnkraft
              i Sverige kommer vi att fortsätta importera uran.
            </seg>
          </u>
          <u>
            <seg>
              Min fråga tillbaka till Sofia Fölster är: Hur brett är Moderaternas
              en ­ gagemang för att på riktigt fasa ut såväl den fossila energin
              i Sverige och Europa som importen av uran? Det handlar om att
              sätta upp tydliga ambi ­ tioner om mer förnybar energi och energieffektivisering.
              Där välkomnar jag som miljöpartist om Moderaterna blir mer aktiva.
            </seg>
          </u>
          <note type="speaker">
            Anf. 145 SOFIA FÖLSTER (M) replik:
          </note>
          <u>
            <seg>
              Fru talman! Jag tyckte att jag ställde en ganska konkret fråga
              till Lise Nordin, nämligen om regeringen är för eller emot Nord
              Stream 2. Den här frågan har vi ställt gång på gång från oppositionens
              och Alliansens sida.
            </seg>
          </u>
          <u>
            <seg>
              Vi är också oroliga. Vi är också glada att frågan kommer upp
              på agendan och att regeringen vill diskutera frågan i EU. Men
              det viktiga är ju inte bara att frågan diskuteras, utan även vad
              man säger i de diskussionerna. Om man på riktigt vill påverka
              EU:s ställningstagande i den här frågan och vill påverka våra
              nordiska grannländer att hjälpa oss till exempel i den här debatten
              måste man ha ett tydligt ställningstagande om huruvida man är
              för eller emot Nord Stream 2.
            </seg>
          </u>
          <u>
            <seg>
              Jag tycker att det är självklart att regeringen borde kunna sätta
              ned foten och säga: Vi ser det här som ett stort säkerhetshot.
              Vi är emot Nord Stream 2 och kommer att göra allt som står i vår
              makt för att det inte ska bli ett bygge av den här gasledningen.
            </seg>
          </u>
          <u>
            <seg>
              Detta har jag ännu inte hört från regeringen, men jag hoppas
              på att kanske få det svaret i nästa replik, så jag ställer frågan
              igen: Är regeringen för eller emot ett bygge av Nord Stream 2?
            </seg>
          </u>
          <note type="speaker">
            Anf. 146 LISE NORDIN (MP) replik:
          </note>
          <u>
            <seg>
              Fru talman! Sofia Fölster frågar mig om regeringens åsikt. Jag
              tillhör visserligen ett regeringsparti, men jag är riksdagsledamot.
              Frågor om regeringens åsikt är det klokare att ställa i ett annat
              forum. Men jag kan konstatera att regeringen har varit tydlig
              i den offentliga kommunikationen. Bland annat har utrikesminister
              Margot Wallström pekat på många av de risker regeringen ser med
              ett bygge av Nord Stream 2. Det skulle ge oss ytterligare infrastruktur
              i Europa som ökar den ryska energipolitiska makten och det fossilgasberoende
              som vi har i dag.
            </seg>
          </u>
          <u>
            <seg>
              Det blir också en fråga om vem som kommer att ha makt att avgöra
              om den här kabeln ska byggas eller inte. Som jag förstår det kommer
              Sverige inte i något officiellt sammanhang att få en fråga att
              svara ja eller nej på. Vi kan dock ställa många frågor och uttrycka
              den oro som finns samt lyfta upp frågan på EU:s agenda. Jag har
              inte noterat att Moderaterna uttryckt någon åsikt om vad man tycker
              om kabeln, men det vore väldigt välkommet.
            </seg>
          </u>
          <u>
            <seg>
              Nu har tyvärr Sofia inte någon mer replik, men hon svarade inte
              på min fråga om engagemanget för att öka självförsörjningen och
              minska den ryska energipolitiska makten. Detta handlar också om
              att Sverige importerar uran. Kanske får vi återkomma till detta
              vid ett annat tillfälle.
            </seg>
          </u>
          <note type="speaker">
            Anf. 147 RICKARD NORDIN (C) replik:
          </note>
          <u>
            <seg>
              Fru talman! Vi debatterar nu vad som finns i energibudgeten och
              kanske framför allt vad som inte finns i den.
            </seg>
          </u>
          <u>
            <seg>
              Jag var i dag på en biogaskonferens, och i går besökte jag en
              biogas ­ anläggning. Krisen för den svenska biogasen fördjupas
              för varje dag som går. Svensk biogas håller i snabb takt på att
              konkurreras ut av dubbelsub ­ ven ­ tionerad importerad dansk
              biogas. I maj ställde jag en fråga till reger ­ ingen om vad man
              gör för att avvärja krisen. I en debattartikel svarade man att
              man ser situationen och tar den på allvar. Nu har det gått mer
              än ett halvår. En budget har lagts fram. Men ingenting har hänt.
            </seg>
          </u>
          <u>
            <seg>
              Under tiden har situationen för de svenska biogasanläggningarna
              förvärrats ytterligare. Fler anläggningar är nu på väg att läggas
              ned eller försöks säljas. Andra anläggningar hittar inte avsättning
              för sin gas och tving ­ as därför fackla gasen, det vill säga
              bränna den till ingen nytta. Hur länge kan regeringen låta det
              här fortgå? Miljarder skattekronor och privata investeringar håller
              bokstavligt talat på att gå upp i rök.
            </seg>
          </u>
          <u>
            <seg>
              Den svenska biogas- och biogödselsatsningen är unik och ligger
              i världsklass. Men om inget görs i närtid riskerar inte bara ett
              utmärkt exempel på cirkulär ekonomi att eroderas. Det är också
              så att en ny industrigren riskerar att slås ut.
            </seg>
          </u>
          <u>
            <seg>
              När, Lise Nordin, får vi rimliga förutsättningar för den svenska
              biogasen? För ett halvår sedan sa sig regeringen vara medveten
              om problematiken. Ändå görs ingenting. Det finns ingenting i den
              här budgeten som kan åtgärda situationen. Betyder det att regeringen
              inte bryr sig, eller hur har ni tänkt lösa situationen?
            </seg>
          </u>
          <note type="speaker">
            Anf. 148 LISE NORDIN (MP) replik:
          </note>
          <u>
            <seg>
              Fru talman! Än en gång lyfts en fråga som inte har någon koppling
              till utgiftsområde 21 Energi, som vi debatterar här och nu. Men
              jag ska göra ett försök att svara på den här viktiga frågan ändå.
            </seg>
          </u>
          <u>
            <seg>
              I regeringens budget – men inom två andra utgiftsområden – finns
              två satsningar som är viktiga för biogasen. Den ena är Klimatklivet,
              som är den största investeringssatsning på biogas som har funnits
              i en statlig budget. Klimatklivet betalas ut via Naturvårdsverket
              och ges till de projekt som har största möjliga klimatnytta per
              investerad krona. En mycket stor del av de pengar som betalas
              ut till Klimatklivet har gått just till biogas, för där finns
              en stor klimatnytta. Centerpartiet och de andra borgerliga partierna
              föreslår att skrota Klimatklivet, som har varit en viktig del
              i den biogasutveckling vi har sett i Sverige de senaste åren.
            </seg>
          </u>
          <u>
            <seg>
              Den andra viktiga satsning på biogas som finns i budgeten, men
              inte i det utgiftsområde som vi debatterar nu, är den så kallade
              metanreduceringsersättningen, som ligger under utgiftsområde 20.
              Det är ett stöd som ges till bönder som tillverkar biogas av gödsel.
              Sådan biogasproduktion har en dubbel klimatnytta, eftersom man
              fångar in gödsel som annars läcker metan och i stället tillverkar
              biogas som kan ersätta fossila alternativ.
            </seg>
          </u>
          <u>
            <seg>
              Situationen för biogasen är väldigt allvarlig. Det är en utmaning
              att Sverige har valt att satsa på att gynna miljöfordon, bland
              annat biogasbilar, medan Danmark har kraftiga produktionsstöd.
              Detta gör att många tankar dansk biogas i miljöbilar som har subventionerats
              av Sverige. Biogasen är i ett allvarligt läge. Den här regeringen
              tycker jag satsar väldigt tydligt på biogasen i budgeten, bland
              annat genom Klimatklivet. Jag kan inte förstå varför Centerpartiet
              vill skrota hela satsningen på Klimatklivet.
            </seg>
          </u>
          <note type="speaker">
            Anf. 149 RICKARD NORDIN (C) replik:
          </note>
          <u>
            <seg>
              Fru talman! Lise Nordin verkar inte förstå att biogas kan användas
              på många ställen, inte minst i elproduktion, vilket i högsta grad
              är relevant för den här diskussionen. Något som Lise Nordin inte
              heller riktigt verkar koppla är att investeringar i nyproduktion
              genom Klimatklivet inte kommer att hjälpa dem som redan har investerat
              men i dag inte har avsättning. Dessutom verkar Lise Nordin ha
              missat att de flesta som har sökt om de här pengarna antagligen
              kommer att behöva lämna tillbaka dem – jag fick rapporter om det
              i dag – därför att de inte kan bygga med nuvarande priser och
              med tanke på situationen.
            </seg>
          </u>
          <u>
            <seg>
              De svar jag får gäller en sak som redan har funnits länge, nämligen
              metangasreduceringsstödet, som inte spelar någon roll för den
              nuvarande uppkomna situationen, samt Klimatklivet, som innebär
              att vi ska ha in fler producenter, vilket definitivt inte hjälper
              till. Om de anläggningarna över huvud taget hade byggts hade det
              ju snarare förvärrat situationen.
            </seg>
          </u>
          <u>
            <seg>
              På kort sikt klarar regeringen inte av att leverera någonting
              över huvud taget. På lång sikt behöver vi definitivt tillsätta
              en utredning om styrmedel gällande vad som ska hända efter 2020
              och gärna även dessförinnan. Vi behöver en nationell strategi
              för biogasen, där man tar vara på all nytta. Det har inte bara
              att göra med elproduktion – det är en nytta. Det gäller klimat,
              självförsörjning, säkerhet, luftkvalitet och alla de andra sakerna
              också.
            </seg>
          </u>
          <u>
            <seg>
              På kort sikt föreslår Centerpartiet en ny miljöbilsdefinition.
              Vi behöver se över hur trängselskatterna kan kopplas till det
              här. Vi behöver se över parkeringsregler, miljözoner och ursprungsmärkning
              vid pumpen. Vi behöver tuffa mål när det gäller insamling av matavfall.
              Vi måste se till att vi upphandlar på ett helt annat sätt.
            </seg>
          </u>
          <u>
            <seg>
              Inget av det här klarar regeringen av att leverera. Man har inga
              lösningar på kort sikt. Man har inga lösningar på lång sikt heller.
              Lise Nordin kan bara hänvisa till Klimatklivet, som handlar om
              att investera i nya anläggningar, precis på samma sätt som man
              har gjort vid andra tillfällen. Man bryr sig inte om dem som redan
              har investerat och som ska överleva. Men det är det som spelar
              roll, inte fina politiska poänger om att man ska bygga nytt. Det
              är lätt att bygga monument, men att ta hand om dem och se till
              att de funkar är uppenbarligen mycket svårare.
            </seg>
          </u>
          <note type="speaker">
            Anf. 150 LISE NORDIN (MP) replik:
          </note>
          <u>
            <seg>
              Fru talman! Jag hade önskat att några av de idéer som Centerpartiet
              nu pratar sig varmt om hade funnits i någon budget under de åtta
              år då man själv satt i regering. Jag kan inte minnas att det skulle
              ha funnits några satsningar på biogas i regeringens budgetar under
              de åtta år då Centerpartiet hade del av regeringsmakten.
            </seg>
          </u>
          <u>
            <seg>
              Nu har vi två väldigt viktiga satsningar i budgeten. Den ena
              är Klimatklivet. Rickard svarar fortfarande inte på varför Centerpartiet
              vill ta bort Klimatklivet. Det rör sig om klimatinvesteringssatsningar
              på 4 miljarder kronor. Den andra är det rena produktionsstöd som
              metanreduceringsersättningen utgör. Där får man ett direkt stöd
              för hur mycket biogas man producerar.
            </seg>
          </u>
          <u>
            <seg>
              Rickard Nordin säger att kopplingen till den här debatten är
              att man kan använda biogas för elproduktion, men jag tror inte
              att det är Centerpartiets åsikt. Alla bedömare pekar på att biogasen
              gör störst nytta om den ersätter det fossila i transportsektorn.
              Jag tycker att det är klokt att satsningarna styr i den riktningen
              att vi använder biogasen där den gör största möjliga klimatnytta.
            </seg>
          </u>
          <u>
            <seg>
              Förutom Klimatklivet och metanreduceringsersättningen finns en
              annan viktig pusselbit som handlar om att det fossila blir dyrare
              så att biogasen och andra biobränslen kan konkurrera. Vidare handlar
              det om att höja CO 2 -skatten så att det fossi la blir dyrare
              och därmed gynna det förnybara. Den debatten har Centerpartiet
              inte varit särskilt bidragande i. Kanske ser vi nu en förändring.
            </seg>
          </u>
          <note type="speaker">
            Anf. 151 PENILLA GUNTHER (KD) replik:
          </note>
          <u>
            <seg>
              Fru talman! Lise Nordin började sitt anförande med att säga att
              det fanns frågor som vi inom allianspartierna hade lyft upp som
              inte hade med utgiftsområdet att göra. Men jag törs påstå att
              Lise Nordin i allra högsta grad har lyckats få med en rad frågor
              som vi inte heller behandlar i betänkandet, till exempel flygskatten.
              Uran är en annan fråga.
            </seg>
          </u>
          <u>
            <seg>
              Det här är jätteintressant. Om flygskatten skulle bringa en sådan
              fantastisk miljönytta för Sverige och svenskt näringsliv, och
              inte minst bidra till den regionala tillväxten, tror jag att vi
              alla hade kunnat säga att visst skulle en extra skatt på varje
              passagerare vara kanon. Vem behöver inte få in de pengarna?
            </seg>
          </u>
          <u>
            <seg>
              Nu fungerar det inte riktigt så. Om bara Sverige inför flygskatten
              har den knappast en global klimatbetydelse. Däremot kommer den
              att få betydelse för det lokala och regionala näringslivet när
              de små regionala flygplatserna inte kommer att kunna hålla flyglinjer
              med flygbolag som är intresserade av att flyga fram och tillbaka
              mellan de orterna och Stockholm. Hur tänker Lise Nordin lösa den
              frågan?
            </seg>
          </u>
          <u>
            <seg>
              Vad gynnar det miljöarbetet om inte företagen kan utvecklas och
              få anställda och förtroendevalda som kan ta sig till arbeten och
              uppdrag?
            </seg>
          </u>
          <note type="speaker">
            Anf. 152 LISE NORDIN (MP) replik:
          </note>
          <u>
            <seg>
              Fru talman! Det blir inkonsekvent när Penilla Gunther, och många
              andra i debatten, argumenterar att å ena sidan skulle flygskatten
              inte göra någon klimatnytta, men å andra sidan skulle den vara
              ett sådant dråpslag att landsbygden läggs ned och flygplatser
              kommer att stängas. De båda påståendena går inte att förena.
            </seg>
          </u>
          <u>
            <seg>
              Jag är den första att säga att flygskatten behöver vara högre
              om den på riktigt ska innebära att flyget också betalar sina klimatutsläpp.
              Jag tycker att det är viktigt att systemet är på plats, vilket
              innebär att Sverige kommer att ha en flygskatt, det vill säga
              att flyget är med och betalar för sin klimatpåverkan på samma
              sätt som järnvägstrafiken, biltrafiken, sjöfarten och alla andra
              transportslag.
            </seg>
          </u>
          <u>
            <seg>
              Penilla Gunther från Kristdemokraterna säger att det inte blir
              någo n klimatnytta om bara Sverige deltar. Än en gång är det samma
              resonemang om att det inte spelar någon roll vad vi gör i Sverige.
              Jag hävdar att det spelar en stor roll vad vi gör. Sverige kan
              visa vägen, vara ett föredöme, och Sverige har ett moraliskt ansvar
              för sina utsläpp. Jag anser att en svensk inte har rätt till större
              utsläpp för att denne råkar bo i ett land med färre invånare.
              Vi måste se till utsläppen per capita. Svenskarnas klimatutsläpp
              ökar när det kommer till flyget. Flygandet kan inte fortsätta
              att öka som det gör nu om vi ska ha en chans att nå ett klimatmål.
              Det är alla klimatforskare eniga om. Det behövs en flygskatt,
              och det behövs även en utveckling av bioflygbränsle.
            </seg>
          </u>
          <u>
            <seg>
              För att människor ska kunna fortsätta att resa behöver det satsas
              exempelvis på höghastighetståg, så att vi kan åka tåg enkelt mellan
              våra större städer och inte behöva flyga.
            </seg>
          </u>
          <u>
            <seg>
              Jag skulle vilja veta vad Kristdemokraterna föreslår för att
              minska klimatutsläppen motsvarande det som beräknas om man inte
              vill ha flygskatt. Vad är Kristdemokraternas alternativ?
            </seg>
          </u>
          <note type="speaker">
            Anf. 153 PENILLA GUNTHER (KD) replik:
          </note>
          <u>
            <seg>
              Fru talman! Denna dubbelmoral som Miljöpartiet står för är fantastisk.
              Om just den inhemska flygskatten hade bidragit till en sådan fantastisk
              klimatnytta som Lise Nordin försöker förespegla svenska folket
              hade det säkert varit okej för oss alla. Men de stora utsläppen
              sker under de långa flygresorna när folk åker till Thailand eller
              andra delar av världen på semester.
            </seg>
          </u>
          <u>
            <seg>
              Vad har Miljöpartiet gjort med sin vice statsminister Isabella
              Lövin, som har suttit i Europaparlamentet i flera år? Har hon
              bara handla t för fisk ­ arnas väl och ve eller något annat miljöområde,
              i stället för att jobba för att ta bort tullar på biomassa eller
              över huvud taget jämställa, helst förbättra, villkoren för de
              förnybara bränslena? I allra högsta grad skapar detta mer och
              bättre förutsättningar för biobränsle för flyget. Vi vet att det
              inte räcker till – hur gärna man än vill jobba med frågan. Det
              gör man på alla flygplatser – för både de stationära fordonen
              och för flygbolagen.
            </seg>
          </u>
          <u>
            <seg>
              I förslaget från regeringen framgår det att det ska utgå kompensation
              till Gotland och Norrland. Norrland är för mig ett odefinierat
              område. Det är mycket stort. Vad menas med Norrland? Gotland är
              väl definierat geografiskt, men vad betyder Norrland? I vilken
              omfattning skulle den kompensationen ske och på vilket sätt? Det
              finns ett antal flygplatser där man funderar mycket över den saken.
            </seg>
          </u>
          <note type="speaker">
            Anf. 154 LISE NORDIN (MP) replik:
          </note>
          <u>
            <seg>
              Fru talman! Jag hoppas att Kristdemokraterna inte har missat
              att flygskatten, som kommer att införas den 1 april nästa år,
              inte bara handlar om flygresor som sker inom Sveriges gränser
              utan också om flygresor som sker till andra länder.
            </seg>
          </u>
          <u>
            <seg>
              Jag vill också påpeka att flera länder inför flygskatt. Sverige
              är inte på något sätt först ut. Tvärtom är det allt fler länder
              som anser att även flyget ska betala sina klimatkostnader.
            </seg>
          </u>
          <u>
            <seg>
              För i princip alla klimatfrågor är det alltid ett bättre alternativ
              att ha globala lösningar där samma regler gäller för alla länder.
              Men innan vi har nått dit kan inte alternativet vara att alla
              står med armarna i kors. Tvärtom ser vi att globala framgångar
              i klimatarbetet i princip alltid föranleds av att det finns länder
              som visar vägen. Att införa en flygskatt i Sverige är därför ett
              rimligt steg. Det är en helt rimlig princip att flyget också betalar
              för sina klimatutsläpp.
            </seg>
          </u>
          <u>
            <seg>
              Om Kristdemokraterna tycker att den här nivån på flygskatten
              ger en för låg klimatnytta ser jag gärna fram emot en diskussion
              om hur hög skatten borde vara för att ge en klimatnytta.
            </seg>
          </u>
          <u>
            <seg>
              Jag tolkar det som att Penilla Gunther undrar vad Miljöpartiet
              och Isabella Lövin tidigare har gjort vad gäller de globala klimatfrågorna.
              Jag skulle säga mycket. Sverige, via denna regering, har varit
              pådrivande i de internationella klimatavtalen och har haft avgörande
              roller. Vi har arbetat intensivt med att skärpa EU:s utsläppshandelssystem,
              som nu har inneburit stora förändringar och höjt priset på koldioxid
              även i Europa. Och vi har drivit på för att EU ska sätta högre
              mål för förnybar energi, klimat och energieffektivisering inom
              EU.
            </seg>
          </u>
          <u>
            <seg>
              Vi kan inte bara titta på Sverige eller titta globalt. Vi måste
              jobba både och. Det handlar både om flygskatten i Sverige – en
              viktig symbolfråga – och om att fortsätta arbeta internationellt.
              Vi utgår från att fler länder kommer att ta efter om Sverige visar
              vägen.
            </seg>
          </u>
          <note type="speaker">
            Anf. 155 BIRGER LAHTI (V):
          </note>
          <u>
            <seg>
              Fru talman! Jag skulle kunna hålla ett tio minuter långt anförande
              bara med utgångspunkt i mina kladdanteckningar från när jag har
              lyssnat, men jag ska försöka hålla mig till vad jag har tänkt
              att säga.
            </seg>
          </u>
          <u>
            <seg>
              Jag börjar med att reflektera över det sista anförandet om flygskatten.
              Jag håller givetvis med Lise Nordin om att det vore galet om inte
              den globala världen någon gång skulle sätta sig och säga att det
              är klart att flyget ska betala med tanke på klimataspekten. Det
              vore annars galet. Att det skulle vara en stor grej med 60 kronor
              på en inrikesbiljett förstår jag inte.
            </seg>
          </u>
          <u>
            <seg>
              Utgiftsområde 21 Energi var det jag tänkte börja med. Vänsterpartiet
              har förhandlat fram budget efter budget tillsammans med den rödgröna
              regeringen – så även budgeten för 2018 och utgiftsområde 21 Energi.
            </seg>
          </u>
          <u>
            <seg>
              Jag tänker emellertid inte beröra resultatredovisningen, det
              som står i början av betänkandet, i någon större skala. Jag måste
              bara nämna det som några har varit inne på med stödet till solel
              och att Riksrevisionen i sin senaste granskning har några frågetecken
              gällande utformningen. Jag håller med Riksrevisionens slutsats
              att man kanske bör titta på utformningen av stödet så att maximal
              nytta kan fås för stödpengarna. Då menar jag inte att man inte
              ska ge stöd, men man kanske kan fila på utformningen för att få
              mest nytta av pengarna.
            </seg>
          </u>
          <u>
            <seg>
              Vi i Vänsterpartiet är relativt nöjda med anslagsfördelningen.
              Jag kommer inte att lyfta eller sänka några anslagsposter, inte
              ens med mina egna tankar eller funderingar.
            </seg>
          </u>
          <u>
            <seg>
              Vad jag kan konstatera gällande andra partiers förslag till anslag
              är att det är Centerns som i sammanhanget står närmast vårt och
              regeringens förslag. Skillnaden är i det närmaste kosmetisk. Men
              gällande de andra partiernas förslag så skiner skillnaden solklar,
              för att försöka sig på lite roligt språkbruk i sammanhanget.
            </seg>
          </u>
          <u>
            <seg>
              Nåväl, fru talman. Vi i Vänsterpartiet har en tydlig ställning
              i vår syn på vår framtida energiförsörjning: Den ska vara förnybar
              och kostnadseffektiv men samtidigt säker i såväl kvalitet som
              leveranssäkerhet. Det finns säkert många olika sätt att komma
              fram till en trygg energiförsörjning som ger så lite avtryck på
              klimatet och miljön som möjligt, och vi har nu tillsammans med
              sittande regering kommit fram till en fördelning som ska leda
              till det som jag nyss räknade upp som viktiga beståndsdelar för
              att nå dit på sikt.
            </seg>
          </u>
          <u>
            <seg>
              Jag är givetvis glad över att utskottet noterar Gotlands energiförsörjning
              och påpekar att Sverige ska ha trygg energiförsörjning i hela
              landet med goda förutsättningar för fortsatt utbyggnad av förnybar
              energi.
            </seg>
          </u>
          <u>
            <seg>
              Mycket i energipolitiken som regeringen landar i har givetvis
              bäring på den energiöverenskommelse som slutits med Moderaterna,
              Centern, Kristdemokraterna och regeringspartierna. Att Vänsterpartiet
              inte är med i denna överenskommelse har givetvis med kärnkraften
              att göra.
            </seg>
          </u>
          <u>
            <seg>
              Vänsterpartiet är i dag det enda riksdagsparti som klart och
              tydligt säger att kärnkraften inte ska vara en del av energilösningen
              i framtiden. Jag baxnar ibland när jag hör hur Miljöpartiet tolkar
              uppgörelsen och jämför med hur Moderaterna tolkar den.
            </seg>
          </u>
          <u>
            <seg>
              Nåväl, fru talman. Det är inte min uppgift att bli tvistelösningstribunal
              för tolkningar om energiuppgörelsen. Men när jag läser om forskningen
              inom kärnteknik och blykyld fjärde generationens reaktor i Sverige
              blir i alla fall jag inte övertygad om de framtidsscenarier som
              målas upp som konsekvenser av uppgörelsen. Den som lever och får
              uppleva åren efter 2040 får då ge betyg till dagens politiker
              och bedöma vilken tolkning som låg närmast sanningen i uppgörelsen.
            </seg>
          </u>
          <u>
            <seg>
              Vi i Sverige är lyckligt lottade att vi har ett stort och kraftfullt
              energibolag som därtill ägs av oss alla gemensamt, nämligen Vattenfall,
              och att vi har våra utbyggda älvar som kan parera de volatila
              förnybara energislag som växer mer och mer – detta tack vare elcertifikatslösningen,
              som tjänat syftet väl.
            </seg>
          </u>
          <u>
            <seg>
              Men tänk er in i situationen att vi i dag skulle söka tillstånd
              för att bygga ut ett stort älvsystem, Jag skulle lite försiktigt
              kunna säga: Lycka till! Det skulle aldrig kunna genomföras.
            </seg>
          </u>
          <u>
            <seg>
              Därför skulle det betyda enormt mycket om Vattenfall skulle få
              påtryckningar av regeringen att titta på den torrlagda älvfåran
              i Lilla Lule älv i Vuollerim för att åtminstone lite ödmjukt ge
              tillbaka lite vattenmiljö till Jokkmokks kommun. Vi vet att större
              ingrepp i dessa utbyggda älvsystem inte kommer att bli genomförda
              på så sätt att man återskapar något som varit, förutom i fallet
              i Vuollerim som jag hänvisar till.
            </seg>
          </u>
          <u>
            <seg>
              Fru talman! Jag började för dryga veckan sedan att i slutet av
              mitt anförande lyfta upp något från mina politiska motståndare.
              Då lyfte jag upp en enskild motion från en M-märkt riksdagsledamot
              som jag tyckte hade en bra idé.
            </seg>
          </u>
          <u>
            <seg>
              Det tänker jag faktiskt kosta på mig igen – att nämna ett yrkande
              i en motion som lämnats in i ärendet. Detta bara för att visa
              god debatton och mitt sätt att ta motståndares goda idéer på allvar.
              Nu ser jag att den berörda ledamoten inte är här, så det blir
              lite av en antiklimax, men det handlar om vätgasstrategin.
            </seg>
          </u>
          <u>
            <seg>
              Det är klart att vätgas är och kommer att vara intressant ur
              många aspekter i framtiden. Energimyndigheten har dock gått in
              och finansierat projekt där just vätgas är tänkt att ersätta kol
              och koks i den svenska stålindustrin, så tyvärr slår motionären
              in öppna dörrar. Men tanken på en strategi är välmenad, kan jag
              tänka mig. I motionen i övrigt hittar jag bara typisk skrämselpropaganda.
            </seg>
          </u>
          <u>
            <seg>
              Med det här sagt yrkar jag givetvis bifall till förslaget i betänkande
              NU 3 och anslaget till utgiftsområde 21 Energi.
            </seg>
          </u>
          <note type="speaker">
            Anf. 156 PENILLA GUNTHER (KD) replik:
          </note>
          <u>
            <seg>
              Fru talman! Birger Lahti och jag brukar inte alltid ha så väldigt
              olika åsikter – konstigt nog, kanske en del tycker, men så är
              det.
            </seg>
          </u>
          <u>
            <seg>
              I det här fallet, Birger, måste jag ändå ställa en fråga. Om
              du håller med om att en flygskatt vore bra måste jag ställa frågan:
              Hur reser du?
            </seg>
          </u>
          <u>
            <seg>
              Jag antar att du varje vecka flyger till jobbet på riksdagen
              och hem igen. Säg att flygskatten blir verklighet, vilket den
              verkar bli.
            </seg>
          </u>
          <u>
            <seg>
              Det är ju så att uppe i ”Norrland” – detta stora, av regeringen
              odefinie ­ rade område – finns det ett antal regionala flygplatser.
              De är ägda av kom ­ mun, region, landsting eller privata ägare
              som inte har statligt stöd och som inte drar nytta av samma stöd
              som till exempel Swedavia har.
            </seg>
          </u>
          <u>
            <seg>
              Det är ju inte så att flyglinjer drivs av ideella krafter eller
              av subven ­ tioner hur som helst, utan det krävs någon sorts kommersiell
              tanke – en affär, en business – som gör att man har tillräckligt
              många passagerare så att det lönar sig att driva de här flyglinjerna.
            </seg>
          </u>
          <u>
            <seg>
              Det har inte slagit Birger Lahti att om flygbolagen inte har
              tillräckligt med passagerare på grund av att flygskatten bidrar
              till att antalet minskar skulle detta kunna minska intresset hos
              dem att flyga på Norrland, detta stora område?
            </seg>
          </u>
          <u>
            <seg>
              Jag skulle också gärna vilja veta hur Birger Lahti, som själv
              kommer från området, tolkar det geografiska området Norrland i
              fråga om kompensation för flygskatten till just det området.
            </seg>
          </u>
          <note type="speaker">
            Anf. 157 BIRGER LAHTI (V) replik:
          </note>
          <u>
            <seg>
              Fru talman! Tack, Penilla, för frågan! Jag är glad att du ställer
              den, för då får vi lite perspektiv på det vi talar om.
            </seg>
          </u>
          <u>
            <seg>
              Jag tror inte att någon som flyger från min flygplats slutar
              flyga för att det blir ett påslag på 60 kronor. Ingen, tror jag,
              slutar köpa biljett när det blir ett påslag på 60 kronor. Däremot
              tror jag att flygplatsen som jag flyger från kanske berörs av
              de undantag som man har tittat på. Först och främst finns det
              inga alternativ.
            </seg>
          </u>
          <u>
            <seg>
              Det stämmer som du säger – jag flyger varje vecka, och ibland
              får jag faktiskt dåligt samvete när jag ser att det är få som
              flyger och jag vet hur dyr upphandlingen är som staten har gjort.
              Men jag kan ibland trösta mig med att det inte finns några alternativ.
              Jag har inga tåg eller annat som jag skulle kunna använda mig
              av.
            </seg>
          </u>
          <u>
            <seg>
              Det jag är glad över är att Vänsterpartiet i förhandlingarna
              har drivit på för att pengarna som rullar in från flygskatten
              ska investeras i järnväg. Då blir det effekter på rätt sätt på
              klimatet och miljön. Jag vet inte om vi lyckas med det, men det
              är någonting som vi driver på för att det vore bra att göra med
              de pengarna.
            </seg>
          </u>
          <u>
            <seg>
              Det har diskuterats någon gång att det vore bättre att i stället
              satsa på biobränsle för flyget. Men en flygskatt utesluter inte
              de bitarna. Jag håller lite grann med om det som Lise sa: Vi är
              inte de enda som tittar på flygskatt. Men jag vet att ju fler
              länder som använder sig av någon form av incitament för att få
              även flyget att betala sina utsläpp, desto fler är det som hakar
              på.
            </seg>
          </u>
          <u>
            <seg>
              Jag är glad att Sverige nu äntligen fattar detta beslut, för
              det är ingen som slutar flyga från min flygplats på grund av ett
              60 kronor högre biljettpris.
            </seg>
          </u>
          <note type="speaker">
            Anf. 158 PENILLA GUNTHER (KD) replik:
          </note>
          <u>
            <seg>
              Fru talman! Nej, det kan hända att man som resenär eller passagerare
              som får sina resor betalda av det offentliga inte tänker på den
              kostnad som läggs på avgiften för biljetten, men för dem som reser
              i det privata eller som har uppdrag för föreningar, organisationer
              eller företag och behöver åka fram och tillbaka till Stockholm
              över dagen till exempel kostar det något extra. Och varje extra
              krona kan bli ganska mycket pengar i slutänden om man reser tillräckligt
              mycket.
            </seg>
          </u>
          <u>
            <seg>
              Det är också en fråga om vilka flyglinjer där man anser det vara
              lönsamt att bedriva verksamhet på vissa flygplatser. Det kanske
              inte handlar om Birger Lahtis och hans kamraters vilja att flyga
              därifrån och dit, utan det handlar om att det kanske helt enkelt
              inte finns något flygbolag som är intresserat av att använda sig
              av den rutten för sina flygningar.
            </seg>
          </u>
          <u>
            <seg>
              Vi kan dra lärdomar från Norge, där man har provat införandet
              av flygskatt. Där har minst en flygplats lagts ned hittills därför
              att flygbolagen valde att lämna den. Frågan låg inte hos passagerarna,
              utan den låg hos flygbolagen, som inte ansåg det vara tillräckligt
              lönsamt.
            </seg>
          </u>
          <u>
            <seg>
              Min fråga kvarstår även till Birger Lahti, för jag fick inget
              svar från Lise Nordin: Vad ska kompensationen gå till? Vilket
              område och vilka flygplatser ska få ta del av denna kompensation?
              Om man nu säger att Norrland är ett jätteområde och det finns
              ett antal flygplatser, hur ska detta gå till? Ni i Vänsterpartiet,
              som förhandlar om budgeten med regeringen, hur har ni kommit överens
              om detta?
            </seg>
          </u>
          <note type="speaker">
            Anf. 159 BIRGER LAHTI (V) replik:
          </note>
          <note>
            Fru talman! Tack, Penilla Gunther, för debatten!
          </note>
          <u>
            <seg>
              Du kommer inte att kunna svara när jag ställer en fråga till
              dig. Jag kan bara konstatera att du säger att de 60 kronorna kanske
              inte betyder något när någon annan betalar biljetten, men som
              jag sa är jag övertygad om att det inte finns någon som ska hälsa
              på någon eller göra en dagsresa till Stockholm som inte tar biljetten
              om det inte finns någon annat alternativ. Det är ingen som slutar
              flyga på grund av 60 kronor.
            </seg>
          </u>
          <u>
            <seg>
              Jag har inte suttit i förhandlingsgruppen, så jag vet inte hur
              man har diskuterat eller vilka flygplatser det gäller. Tyvärr
              kan jag inte ge svar på det. Men om jag hade fått chansen skulle
              jag ha frågat dig: Vad är din medicin för att flyget ska bidra
              med något när det gäller utsläppen? Vad skulle ni ha för förslag?
              Detta är i alla fall något som helt klart bidrar med mer pengar
              till statskassan som vi kan investera i järnväg eller något annat.
              Pengarna är inte bortkastade.
            </seg>
          </u>
          <u>
            <seg>
              Det blir fel om man skulle undanta flyget som någon helig zon
              och säga: Nej, de ska inte bidra med något när det gäller klimatutsläpp.
              Det vore fel tycker jag.
            </seg>
          </u>
          <u>
            <seg>
              Tyvärr kan du inte svara när jag säger: Vad är ert svar på klimatkompensation
              från flyget? Detta är i alla fall det närmaste jag kan komma på
              i dag. Tack för frågan!
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 7 december.)
          </note>
          <note>
            § 12 En strategi för arbetet med mänskliga rättigheter i Sverige
          </note>
          <note>
            Konstitutionsutskottets betänkande 2017/18:KU6
          </note>
          <note>
            En strategi för arbetet med mänskliga rättigheter i Sverige (skr.
            2016/17:29)
          </note>
          <note>
            föredrogs.
          </note>
          <note type="speaker">
            Anf. 160 MIA SYDOW MÖLLEBY (V):
          </note>
          <note>
            Fru talman! I det här betänkandet behandlar vi regeringens skrivelse
            2016/17:29, det vill säga Regeringens strategi för det nationella
            arbetet med mänskliga rättigheter samt följdmotioner på skrivelsen
            och en del motioner från allmänna motionstiden 2015, 2016 och
            2017.
          </note>
          <note>
            I strategin behandlas bland annat frågan om inrättande av en
            fristående institution för mänskliga rättigheter i enlighet med
            Parisprinciperna i Sverige.
          </note>
          <u>
            <seg>
              De flesta partierna i utskottet är helt överens om att en institution
              be ­ hövs, och det är något som har diskuterats länge. Det är
              flera partier som har motionerat i frågan många gånger. Vänsterpartiet
              har under flera år skrivit motioner med krav på en sådan institution.
              Vi har också skrivit att vi tycker att den ska läggas hos Justitieombudsmannen.
              Senast som vi mo ­ tionerade om en institution var nu i samband
              med denna skrivelse.
            </seg>
          </u>
          <u>
            <seg>
              Att den ska kopplas till Justitieombudsmannen har varit självklart
              för ganska många. Vi har tyckt att det är en rimlig koppling mellan
              det arbete som Justitieombudsmannen gör i dag och de principer
              som finns med i Parisprinciperna. Ett viktigt skäl har också varit
              att det är ett sätt att garantera oberoendet för institutionen.
            </seg>
          </u>
          <u>
            <seg>
              I samband med att utskottet nu skulle behandla skrivelsen gav
              utskottet en utredare i uppdrag att analysera om det är lämpligt
              och bra att koppla den till Justitieombudsmannen och i så fall
              hur det skulle gå till. Utredaren såg flera problem med konstruktionen
              och påtalade också att det går att säkra oberoendet på andra sätt.
            </seg>
          </u>
          <u>
            <seg>
              I Sverige har vi en ordning där nästan alla myndigheter är kopplade
              till Regeringskansliet, och samtidigt är myndigheterna väldigt
              oberoende. Möjligheten att göra en annan konstruktion för en MR-institution,
              till exempel koppla ihop den med andra befintliga myndigheter,
              såsom Diskrimineringsombudsmannen, Barnombudsmannen och så vidare,
              är inte tillräckligt utredd.
            </seg>
          </u>
          <u>
            <seg>
              Utskottet är överens om att det skulle vara bra med en utredning
              skyndsamt för att titta på andra vägar. Utskottet är därför överens
              om ett tillkännagivande till regeringen. Jag lämnar detta nu eftersom
              jag antar att andra kommer att prata om det, och Vänsterpartiet
              har två reservationer i betänkandet som jag nu tänkte prata lite
              om i stället.
            </seg>
          </u>
          <u>
            <seg>
              I skrivelsen påpekas det att det är viktigt att de som jobbar
              med särskilt utsatta grupper har kunskap om de mänskliga rättigheterna
              och de skyldigheter de medför för offentlig verksamhet. Universitetskanslersämbetet
              har därför på regeringens uppdrag kartlagt hur frågor om mänskliga
              rättigheter och mäns våld mot kvinnor och barn beaktas i utbildningar
              till barnmorska, förskollärare, jurist, läkare, psykoterapeut,
              sjuksköterska och andra yrken där man kommer i kontakt med särskilt
              utsatta grupper.
            </seg>
          </u>
          <u>
            <seg>
              Kartläggningen har visat att undervisningen om mänskliga rättigheter
              generellt fungerar väl men att undervisningen om mäns våld mot
              kvinnor och barn behöver utvecklas för att studenterna ska få
              de kunskaper de behöver för att kunna möta våldsutsatta personer
              på ett bra sätt i sitt kommande yrke.
            </seg>
          </u>
          <u>
            <seg>
              Regeringen anger att den ska följa utvecklingen, men Vänsterpartiets
              uppfattning är att det inte räcker att sitta bredvid och titta
              på och följa utvecklingen. Vår uppfattning är att man ska återkomma
              med förslag till åtgärder.
            </seg>
          </u>
          <u>
            <seg>
              Den andra reservationen handlar om att Vänsterpartiet menar att
              det är dags för Sverige att ratificera ILO:s konvention 169 om
              urfolks rättigheter. Nuvarande regering har skärpt arbetet för
              samernas rättigheter och pratar mycket mer om ILO 169 än vad tidigare
              regering gjort. Vi menar dock att det behövs mer än prat och att
              man faktiskt ser till att återkomma med ratificering av konventionen.
            </seg>
          </u>
          <u>
            <seg>
              I den budget vi har förhandlat med regeringen avsätts mer pengar
              till sametinget, och arbetet med en konsultationsordning går framåt.
              Detta var något som vi diskuterade för bara några dagar sedan
              här i kammaren. Det är bra att detta arbete görs, men vår uppfattning
              är som jag sa att vi också måste gå vidare med en ratificering
              av ILO 169. Detta bör regeringen återkomma med snarast, och därför
              yrkar jag bifall till reservation 2.
            </seg>
          </u>
          <note type="speaker">
            Anf. 161 EVA-LENA GUSTAVSSON (S):
          </note>
          <u>
            <seg>
              Fru talman! Eleanor Roosevelt sa fö ljande: Var börjar de allmänna
              rättigheterna? På små platser, nära hemmet – så små och så nära
              att de inte kan urskiljas på världskartor. De är, trots det, den
              individens tillvaro , hans eller hennes bondgård eller kontor.
              Så är de platser där varje man, kvinna och barn söker efter rättvisa,
              lika möjligheter, lika värde utan diskriminering. Om dessa rättigheter
              inte har någon betydelse där har de lite eller ingen betydelse
              någonstans. Om inte människor upprätthåller dessa rättigheter
              i sin närmaste omgivning f år vi söka dem förgäves i de större
              sammanhangen.
            </seg>
          </u>
          <u>
            <seg>
              Eleanor Roosevelt var den person som såg till att dessa rättigheter
              skrevs ned för alla i världen och är grunden i FN:s allmänna förklaring
              om de mänskliga rättigheterna. Om detta skulle vi kunna säga så
              mycket.
            </seg>
          </u>
          <u>
            <seg>
              Vi behandlar nu konstitutionsutskottets betänkande En strategi
              för arbetet med mänskliga rättigheter i Sverige . Först vill jag
              rikta ett tack till civilsamhällets organisationer för deras kunnande,
              engagemang och inspel till oss i KU i dessa frågor. Vi har tagit
              del av flera skrivelser och även bjudit in till en träff med flera
              av MR-organisationerna under hösten.
            </seg>
          </u>
          <u>
            <seg>
              Vi socialdemokrater anser att det är av största vikt att stå
              upp för de internationella konventioner om mänskliga rättigheter
              där Sverige har förbundit sig att säkerställa att dessa åtaganden
              fullgörs i landet. Men värnandet av de mänskliga rättigheterna
              ska också ske inom ramen för den konstitutionella ordningen.
            </seg>
          </u>
          <u>
            <seg>
              Parisprinciperna antogs 1993, och sammanfattningsvis kan man
              säga att Parisprincipernas utgångspunkter för en institution för
              mänskliga rättigheter ska vara att främja, skydda och övervaka.
              Det finns flera statliga utredningar och skrivelser från regeringen
              om en institution för detta. Viljan är alltså god, men frågan
              har varit mycket mer komplex än vad vi kanske tänkte. Vi har fått
              internationell kritik om att vi ännu inte har någon institution
              enligt Parisprinciperna.
            </seg>
          </u>
          <u>
            <seg>
              Trots att vi redan har flera myndigheter som Justitieombudsmannen,
              Diskrimineringsombudsmannen, Barnombudsmannen, Forum för levande
              historia och Myndigheten för delaktighet med flera som på olika
              sätt tangerar Parisprinciperna har vi ingen institution som helt
              uppfyller kraven för A-status i Parisprinciperna. Därför måste
              vi sträva efter att leva upp till dem och säkerställa att Sverige
              har en svensk institution för mänskliga rättigheter enligt dessa
              principer. Konstitutionsutskottet ser vikten av att en sådan institutions
              uppdrag och roll är tydliga och passar in i den svenska konstitutionella
              ordningen.
            </seg>
          </u>
          <u>
            <seg>
              Frågan om en svensk MR-institution kan tyckas ha dragits i långbänk,
              och nu skickas den återigen vidare. Varför har det tagit så lång
              tid? Frågan om en svensk institution är helt enkelt mycket viktig.
              Konstitutionsutskottet har behandlat frågan med stor seriositet
              genom kontakter med civilsamhällets organisationer och genom ett
              studiebesök för att undersöka den finska modellen. Därefter fick
              professorn i kon stitutionell rätt Hans-Gunnar Axberger ett utredningsuppdrag
              av KU. I juni i år presenterades rapporten JO som IMR? I detta
              perspektiv är KU:s samlade bedömning att återföra frågan till
              regeringen. I betänkandet skriver vi att regeringen skyndsamt
              måste gå vidare med frågan och att det är mycket viktigt att involvera
              civilsamhällets organisationer. Det måste vara en prioritet för
              regeringen i det fortsatta arbetet.
            </seg>
          </u>
          <u>
            <seg>
              Både konstitutionsutskottet och civilsamhällets organisationer
              är tydliga med att en svensk institution för mänskliga rättigheter
              behöver vara konstruerad så att oberoendet verkligen säkras. Det
              kan handla om särskilda processer för tillsättande och avsättande
              av chefer med mera. Med en sådan konstruktion kan riksdagen och
              konstitutionsutskottet även fortsättningsvis spela en roll.
            </seg>
          </u>
          <note>
            Med detta yrkar Socialdemokraterna bifall till utskottets förslag
            i betänkande KU6.
          </note>
          <note>
            (Applåder)
          </note>
          <note type="speaker">
            Anf. 162 MARTA OBMINSKA (M):
          </note>
          <u>
            <seg>
              Fru talman! Vi debatterar regeringens skrivelse 2016/17:29 Regeringens
              strategi för det nationella arbetet med mänskliga rättigheter
              . Utskottet föreslår dels att skrivelsen läggs till handlingarna,
              dels ett tillkännagivande till regeringen om att låta utreda frågan
              om en nationell institution för mänskliga rättigheter. Jag yrkar
              därmed bifall till utskottets förslag i betänkandet.
            </seg>
          </u>
          <u>
            <seg>
              Fru talman! De mänskliga fri- och rättigheterna slår fast att
              alla människor är födda fria och lika i fråga om värde och rättigheter.
              Till våra mänskliga fri- och rättigheter hör opinionsfriheter,
              såsom yttrande- och mötesfrihet, kroppslig integritet, rörelsefrihet,
              rättssäkerhet, skydd mot diskriminering och egendomsskydd.
            </seg>
          </u>
          <u>
            <seg>
              Fru talman! Sverige har kommit långt när det gäller att värna
              mänskliga fri- och rättigheter och undertecknade tidigt både Europakonventionen
              och FN:s deklaration om de mänskliga rättigheterna. I regeringsformen
              stadgas att ingen lag eller annan föreskrift får meddelas i strid
              med Europakonventionen. Konventionens ställning kan beskrivas
              som överordnad svensk lag men underordnad de svenska grundlagarna.
              Genom regeringsformens 2 kap. skyddas också i vår grund lag direkt
              en rad mänskliga fri ‑ och rättigheter.
            </seg>
          </u>
          <u>
            <seg>
              I utskottets betänkande behandlas frågan om en nationell institution
              för mänskliga rättigheter. Till att börja med vill jag, liksom
              Eva-Lena Gustavsson, tacka civilsamhället för engagemanget och
              inspelen. Vi har berett frågan under en längre tid och tagit del
              av professor Hans-Gunnar Axbergers rapport.
            </seg>
          </u>
          <u>
            <seg>
              Institutioner för mänskliga rättigheter regleras i Parisprinciperna,
              som inte är ett folkrättsligt bindande regelverk. Parisprinciperna
              bör analyseras ytterligare, och man bör ta ställning till och
              tydliggöra vilka krav som egentligen ställs enligt principerna.
              Sverige bör eftersträva att leva upp till Parisprinciperna och
              säkerställa att Sverige har en institution för mänskliga rättigheter
              enligt dessa principer. Det är dock viktigt att en sådan institutions
              uppdrag och roll är tydliga och passar in i den svenska konstitu
              ­ tionella ordningen.
            </seg>
          </u>
          <u>
            <seg>
              Fru talman! Vi anser att en svensk institution för mänskliga
              rättigheter inte bör inrättas som en ny myndighet under riksdagen
              eller knytas till Justitieombudsmannen. Huvudregeln när det gäller
              myndigheter är att de lyder under regeringen. Riksdagen och dess
              förvaltning är inte utformade för styrning av och stöd till myndigheter.
              Att institutionen ska ligga under parlamentet är inte heller någonting
              som Parisprinciperna kräver.
            </seg>
          </u>
          <u>
            <seg>
              Ett argument som har framförts för att en institution för mänskliga
              rättigheter ska knytas till riksdagen är oberoende. En verksamhets
              oberoende ställning eller självständighet kan säkerställas på
              andra sätt. Som Eva-Lena Gustavsson nämnde kan det vara fråga
              om beslut om utnämning och entledigande men även beslut om anslag.
            </seg>
          </u>
          <u>
            <seg>
              Det bör övervägas i vilken utsträckning det existerande systemet
              med exempelvis Justitieombudsmannen, Diskrimineringsombudsmannen
              och Barnombudsmannen tillsammans uppfyller Parisprinciperna. Det
              bör även analyseras om en institution för mänskliga rättigheter
              kan hanteras inom ramen för den befintliga myndighetsstrukturen.
            </seg>
          </u>
          <u>
            <seg>
              Utskottet anser att regeringen skyndsamt på nytt bör låta utreda
              frågan om en ny nationell institution för mänskliga rättigheter
              i Sverige. Om regeringen genom vårt utskott har för avsikt att
              involvera riksdagen är vi beredda att medverka i lämplig form
              i den fortsatta beredningen. Det är viktigt att även fortsättningsvis
              ta till vara det civila samhällets kunskaper och perspektiv.
            </seg>
          </u>
          <u>
            <seg>
              Fru talman! Då vårt förslag är att låta regeringen utreda frågan
              om en nationell institution för mänskliga rättigheter har vi avhållit
              oss från för många formella medskick. Vi moderater har dock i
              en motion, 2015/16:2502 , skrivit att det i uppdraget till den
              nya institutionen bör ingå att förebygga och motverka enskildas
              kränkningar av andra enskildas mänskliga fri- och rättigheter.
            </seg>
          </u>
          <u>
            <seg>
              Det har kommit en rad oroande beskrivningar av hur enskilda människor
              hindras i sin livsföring av andra enskilda eller grupper av enskilda.
            </seg>
          </u>
          <u>
            <seg>
              Den 20 november 2001 höll 25-åriga Uppsalabon Fadime Sahindal
              ett tal här i riksdagen om hur svårt det var att balansera mellan
              familjens krav och förväntningar och det svenska samhället, som
              står för helt andra värden och synsätt. Två månader senare dödades
              hon av sin egen pappa. Talet och det tragiska mordet var ögonöppnare
              för många.
            </seg>
          </u>
          <u>
            <seg>
              Än i dag begränsas kvinnors, hbtq-personers och andra människors
              möjligheter att utöva sina mänskliga fri- och rättigheter. Det
              handlar om det som brukar kallas för hedersförtryck och hedersvåld
              och som bland annat kan innebära kontroll av klädsel, oskuldskontroller
              och tvångs- och barnäktenskap.
            </seg>
          </u>
          <u>
            <seg>
              Ett annat exempel där enskilda människor begränsas av andra enskilda
              är näthat och hot och våld mot journalistredaktioner. Antalet
              fall av hot mot dessa är stort, enligt exempelvis undersökningar
              från organisationerna Utgivarna och Journalistförbundet.
            </seg>
          </u>
          <u>
            <seg>
              Institutionen för mänskliga rättigheter borde i samarbete med
              myndigheter och det civila samhället kartlägga dessa typer av
              hot mot mänskliga rättigheter, arbeta för att den värdegrund som
              bär upp de mänskliga rättigheterna ska bli bättre förankrad hos
              fler och på olika sätt stödja dem som vill leva i frihet och trygghet
              – i enlighet med sina mänskliga fri- och rättigheter.
            </seg>
          </u>
          <note>
            (Applåder)
          </note>
          <note type="speaker">
            Anf. 163 AGNETA BÖRJESSON (MP):
          </note>
          <u>
            <seg>
              Fru talman! Vi debatterar nu betänkande KU6 En strategi för arbetet
              med mänskliga rättigheter i Sverige . Förslaget är att lägga skrivelsen
              Regeringens strategi för det nationella arbetet med mänskliga
              rättigheter till handlingarna. Samtidigt föreslår utskottet att
              regeringen på nytt och skyndsamt utreder frågan om en nationell
              institution för mänskliga rättigheter.
            </seg>
          </u>
          <u>
            <seg>
              Jag vill först säga att jag yrkar bifall till utskottets förslag
              och avslag på motionerna.
            </seg>
          </u>
          <u>
            <seg>
              Redan i budgetpropositionen 2016 fick vi ett nytt mål gällande
              Sveriges åtaganden om mänskliga rättigheter, nämligen att målet
              för politiken för mänskliga rättigheter skulle vara att säkerställa
              full respekt för Sveriges internationella åtaganden om mänskliga
              rättigheter.
            </seg>
          </u>
          <u>
            <seg>
              När regeringen nu kommer med sin skrivelse presenterar man också
              den sammanhållna strukturen och talar bland annat om att det ska
              finnas ett starkt rättsligt och institutionellt skydd av de mänskliga
              rättigheterna. Man föreslår där att en institution ska läggas
              under riksdagen. Dessutom presenterar man ett samordnat och systematiskt
              arbete med mänskliga rättigheter inom offentlig verksamhet och
              ett starkt stöd för arbetet med mänskliga rättigheter inom det
              civila samhället och näringslivet.
            </seg>
          </u>
          <u>
            <seg>
              När det gäller MR-institutionen har flera talare här varit inne
              på att detta är en fråga vi brett, genom de flesta partier, brinner
              för. Det är en fråga som har utretts av tidigare regeringar 2010
              och 2011. Utredningarna har också, precis som man gör i regeringens
              skrivelse, kommit fram till att det borde vara under riksdagen
              MR-myndigheten ska ligga. Det har setts som en förutsättning för
              att vi ska kunna garantera den självständighet som behövs enligt
              Parisprinciperna.
            </seg>
          </u>
          <u>
            <seg>
              Vi i KU angrep därför beredningen på sedvanligt grundligt KU-sätt.
              Bland annat åkte vi till Helsingfors och besökte finska JO, där
              landets MR-myndighet ligger. Precis som flera andra har varit
              inne på var det nämligen där vi trodde att vi skulle placera den
              här institutionen. Sedan tillsatte vi en egen utredning – p rofessor
              Hans-Gunnar Axberger fick uppdraget att utreda frågan om en ny
              MR-myndighet under riksdagen, och alldeles särskilt under JO.
            </seg>
          </u>
          <u>
            <seg>
              Utredaren kom dock tillbaka och avrådde oss från att inrätta
              den nya myndigheten under JO, av en rad olika skäl. Huvudargumentet
              var att den nya myndighetens uppgifter skulle skilja sig avsevärt
              från det som i dag görs av JO. Utredaren tittade också på att
              inrätta en ny myndighet under riksdagen men avrådde även från
              det. I stället öppnade utredaren för att se på de myndigheter
              som finns under regeringen, till exempel Diskrimineringsombudsmannen,
              Barnombudsmannen eller någon annan myndighet, som Jämställdhetsmyndigheten.
            </seg>
          </u>
          <u>
            <seg>
              Ett annat förslag var att ta företrädare från några av ombudsmännen
              och s ätta ihop i en grupp. Utredaren pekade på att man i så fall
              kanske skulle behöva göra vissa förändringar, till exempel när
              det gäller att anställa och avskeda ombudsmännen. Eventuellt skulle
              man också behöva lagstifta för att freda en framtida MR-myndighet
              från framtida regeringars eventuella klåfingrighet eller vilja
              att detaljstyra och ge uppdrag – allt detta för att garantera
              självständigheten.
            </seg>
          </u>
          <u>
            <seg>
              Detta ledde till att vi i KU kom fram till att det nog ändå är
              bäst att skicka tillbaka frågan till regeringen, och det gör vi
              i stor och bred enighet. Vi pekar också på hur viktigt det är
              att det civila samhället ges möjlighet till inflytande i hela
              den process regeringen genomför, för precis som flera tidigare
              talare har sagt har det kommit ovärderliga bidrag från det civila
              samhället.
            </seg>
          </u>
          <note>
            Med det, fru talman, yrkar jag bifall till utskottets förslag.
          </note>
          <note>
            (Applåder)
          </note>
          <note type="speaker">
            Anf. 164 PER-INGVAR JOHNSSON (C):
          </note>
          <u>
            <seg>
              Fru talman! Vi i konstitutionsutskottet har sedan förra hösten
              arbetat med frågan hur vi under riksdagen skulle kunna skapa en
              nationell myndighet för arbete med mänskliga rättigheter. KU:s
              arbete med detta har grundats på regeringens skrivelse 2016/17:29
              Regeringens strategi för det nationella arbetet med mänskliga
              rättigheter .
            </seg>
          </u>
          <note>
            Konstitutionsutskottet gav i januari i år professor Hans-Gunnar
            Axber ­ ger i uppdrag att överväga och analysera om en sådan organisation
            för mänskliga rättigheter skulle kunna vara en del av riksdagens
            ombudsmän, JO. Det skulle i så fall kunna vara en organisation
            som arbetar på motsva ­ rande sätt som i Finland. Konstitutionsutskottet
            hade i september 2016, alltså förra året, besökt Justitieombudsmannen
            i Finland och Finlands na ­ tionella organisation för mänskliga
            rättigheter och redan då funnit att den lösning som fanns i Finland
            var värd att utreda.
          </note>
          <u>
            <seg>
              Själv fann jag den tydliga kopplingen mellan civilsamhällets
              förening ­ ar och organisationer för mänskliga rättigheter och
              den nationella organisation för mänskliga rättigheter som fanns
              i Finland viktig och intressant. Centerpartiet anser det mycket
              angeläget att skapa en nära koppling till civilsamhällets organisationer
              även i Sverige när vi skapar den nationella svenska organisationen
              för mänskliga rättigheter.
            </seg>
          </u>
          <u>
            <seg>
              Hans-Gunnar Axberger överlämnade i juni den rapport till KU som
              vi hade beställt. I rapporten har tre alternativa möjligheter
              för att organisera en delegation för mänskliga rättigheter vid
              JO-ämbetet övervägts. Konstitutionsutskottet har övervägt JO-alternativen
              men också ett alternativ med en helt ny myndighet för mänskliga
              rättigheter under riksdagen.
            </seg>
          </u>
          <u>
            <seg>
              Axbergers slutsatser var att det skulle innebära betydande svårigheter
              att skapa en organisation för mänskliga rättigheter inom JO-ämbetet.
              Det finns organisatoriska och praktiska problem men också, som
              jag uppfattar det, en oro för att JO:s roll att juridiskt granska
              landets myndigheter skulle kunna påverkas negativt av det mer
              politiskt inriktade arbetet med mänskliga rättigheter.
            </seg>
          </u>
          <u>
            <seg>
              Under beredningen av detta ärende har KU fått ett antal skrivelser
              från nätverket för en svensk MR-institution , och vi var ett antal
              KU-ledamöter som i oktober i år träffade företrädare för detta
              nätverk. Erfarenheter från både Sverige och andra länder visar
              att det är angeläget att vi har en levande debatt och, genom både
              civilsamhällets organisationer och staten, en bevakning av att
              människors grundlagsstadgade rätt till frihet och trygghet efterlevs.
              Samhället måste också se till att människor inte blir diskriminerade.
            </seg>
          </u>
          <u>
            <seg>
              I en hel del länder, även i Europa, är det staten och dess politiska
              led ­ ning som genom domstolar, åklagare och polis hotar och förhindrar
              män ­ niskors frihet och trygghet. Det är så i flera nationalistiskt
              styrda länder i Europa – tyvärr. Det är viktigt att vi i Sverige
              skapar en nationell institu ­ tion för mänskliga rättigheter som
              är oberoende av landets politiska led ­ ning, och även överväganden
              av hur oberoendet ska kunna skapas har där ­ för varit en del
              av JO:s beredningsarbete inför skapandet av vår institution för
              mänskliga rättigheter.
            </seg>
          </u>
          <u>
            <seg>
              Konstitutionsutskottet kommer till samma slutsats som utredaren
              Hans-Gunnar Axberger – det skulle vara svårt att hos justitieombudsmännen
              skapa en svensk organisation för mänskliga rättigheter. Den finska
              förebilden vi hade höll alltså inte ända fram.
            </seg>
          </u>
          <u>
            <seg>
              När det gäller alternativet med en ny myndighet inom riksdagen
              har vi i KU kommit fram till att riksdagens organisation inte
              är så väl lämpad för att styra myndigheter och institutioner.
            </seg>
          </u>
          <u>
            <seg>
              Vi konstaterar att det inom en rad myndigheter under regeringen
              pågår ett omfattande arbete för att främja och upprätthålla mänskliga
              rättigheter, både i Sverige och, delvis, för andra länder.
            </seg>
          </u>
          <u>
            <seg>
              Vi konstaterar att svenska myndigheter har ett jämförelsevis
              stort oberoende. Detta oberoende kan stärkas ytterligare genom
              formerna för tillsättning av chef.
            </seg>
          </u>
          <u>
            <seg>
              Att en ny särskild myndighet för mänskliga rättigheter inte ska
              skapas har ett antal remissinstanser i ett tidigare skede tydliggjort
              för regeringen. Jag vill understryka att vi inte vill att det
              ska skapas en ny särskild myndighet – detta kan lösas på annat
              sätt.
            </seg>
          </u>
          <u>
            <seg>
              Diskrimineringsombudsmannen, som nu företräder Sverige internatio
              ­ nellt när det gäller mänskliga rättigheter, enligt Parisprinciperna,
              borde som jag ser det kunna förstärkas med vissa resurser som
              nu finns inom andra myndigheter. Det kan då skapas en institution
              som fullt ut motsvarar vad som krävs för att bli en institution
              med A-status för mänskliga rättig ­ heter enligt Parisprinciperna.
              Därtill behöver det som jag ser det också skapas ett råd med företrädare
              för civilsamhällets organisationer på områ ­ det mänskliga rättigheter.
            </seg>
          </u>
          <u>
            <seg>
              Fru talman! Med dessa medskick vill jag yrka bifall till förslaget
              i konstitutionsutskottets betänkande och därmed överlämna frågan
              om att bilda en svensk organisation för mänskliga rättigheter
              till regeringen.
            </seg>
          </u>
          <note>
            (Applåder)
          </note>
          <note type="speaker">
            Anf. 165 TUVE SKÅNBERG (KD):
          </note>
          <u>
            <seg>
              Fru talman! Efter andra världskriget samlade sig nationerna för
              att säga: aldrig mer! Människovärdet hade trampats i smutsen.
              Miljoner och åter miljoner människors liv hade gått förlorade.
            </seg>
          </u>
          <u>
            <seg>
              Vilka mänskliga rättigheter var det som hade förtrampats? Man
              kände behovet att bilda den nya organisationen Förenta nationerna.
              Där Nationernas förbund hade misslyckats med att bevaka de mänskliga
              rättigheterna skulle man härigenom tillsammans kunna stå upp för
              vad alla var överens om är basala mänskliga rättigheter.
            </seg>
          </u>
          <u>
            <seg>
              Det är riktigt som tidigare har sagts – Eleanor Roosevelt var
              en av dem som skapade förutsättningarna för att de mänskliga rättigheterna
              formulerades i FN-stadgan.
            </seg>
          </u>
          <u>
            <seg>
              Arbetet med att precisera vad mänskliga rättigheter är har fortsatt.
              Normalt sett är det så att när en regering ratificerar en FN-konvention
              ska den därefter implementeras i svensk lag. Detta sker här i
              parlamentet, där vi som parlamentariker är ansvariga. Vi har ansvar
              för att pröva det hela och se till att det kommer in i svensk
              lagstiftning på det grundliga sätt som vår konstitution medger
              och föreskriver.
            </seg>
          </u>
          <u>
            <seg>
              Men att konventioner blir lag sker inte automatiskt. Mänskliga
              rättigheter är något som är oerhört angeläget att bevaka. Därför
              ankommer det på KU att i riksdagen ta ansvar för att respekten
              för mänskliga rättigheter finns inskriven i våra grundlagar, vilket
              är fallet, och att lagen efterlevs.
            </seg>
          </u>
          <u>
            <seg>
              Om och om igen har Kristdemokraterna och andra partier motionerat
              om att bevakandet av mänskliga rättigheter ska stärkas. Detta
              sker inte minst genom civilsamhällets organisationer för MR-frågor.
              Vi har haft samtal med dem även i denna fråga. Vi har lyssnat
              till vad de har haft att säga och hur de har velat ha det organiserat,
              och vi har dragit slutsatser utifrån det.
            </seg>
          </u>
          <u>
            <seg>
              Konstitutionsutskottet vill att riksdagen riktar ett tillkännagivande
              till regeringen om att regeringen ska utreda frågan om en nationell
              institution för mänskliga rättigheter i Sverige. Vi baserar detta
              på den rapport av professor Hans-Gunnar Axberger som vi hört om
              tidigare i debatten.
            </seg>
          </u>
          <u>
            <seg>
              Vi har vägt denna fråga väl, och vi tror att detta är den bästa
              vägen att gå framåt. Syftet är, som sagt, att detta arbete ska
              säkerställa full respekt för Sveriges internationella åtaganden
              om mänskliga rättigheter. Det behövs ett svenskt institutionellt
              skydd av de mänskliga rättigheterna utöver det som parlamentet
              och KU erbjuder.
            </seg>
          </u>
          <u>
            <seg>
              Vi noterar att det finns ett starkt stöd för arbetet med mänskliga
              rättigheter inom det civila samhället. Vi utgår från att det civila
              samhället bör spela en viktig roll för att bevaka dessa frågor.
            </seg>
          </u>
          <note>
            Därmed, fru talman, yrkar jag bifall till förslaget i betänkandet
            KU6 och därmed också till förslaget om tillkännagivande.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 7 december.)
          </note>
          <note>
            § 13 Bordläggning och beslut om förlängd motionstid
          </note>
          <note>
            Följande dokument anmäldes och bordlades:
          </note>
          <note>
            Propositioner
          </note>
          <note>
            2017/18:58 Genomförande av oskuldspresumtionsdirektivet
          </note>
          <note>
            2017/18:60 Avtal om ekonomi och handel (CETA) samt strategiskt
            partnerskapsavtal mellan EU och dess medlemsstater och Kanada
          </note>
          <note>
            Skrivelse
          </note>
          <note>
            2017/18:46 Riksrevisionens rapport om tillgängligheten till Statistiska
            centralbyråns registerdata
          </note>
          <note>
            Kammaren biföll talmannens förslag att motionstiden för ovanstående
            propositioner och skrivelse skulle förlängas till och med fredagen
            den 19 januari .
          </note>
          <u>
            <seg>
              EU-dokument
            </seg>
          </u>
          <note>
            KOM(2017) 706 Ändrat förslag till rådets förordning om ändring
            av förordning (EU) nr 904/2010 vad gäller åtgärder för att stärka
            det administrativa samarb etet på mervärdesskatteområdet
          </note>
          <note>
            § 14 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 5 december
          </note>
          <note>
            2017/18:250 Arbetsmiljön i Försvarsmakten och på Försvarsdepartementet
          </note>
          <note>
            av Lena Asplund (M)
          </note>
          <note>
            till försvarsminister Peter Hultqvist (S)
          </note>
          <note>
            2017/18:251 Skyddsjakt på varg
          </note>
          <note>
            av Daniel Bäckström (C)
          </note>
          <note>
            till miljöminister Karolina Skog (MP)
          </note>
          <note>
            2017/18:252 Biomedicinska analytiker
          </note>
          <note>
            av Lena Asplund (M)
          </note>
          <note>
            till statsrådet Helene Hellmark Knutsson (S)
          </note>
          <u>
            <seg>
              2017/18:253 Behovet att bygga nya skyddsrum
            </seg>
          </u>
          <note>
            av Gunilla Nordgren (M)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:254 Åldringsbrott
          </note>
          <note>
            av Lars-Arne Staxäng (M)
          </note>
          <note>
            till justitie- och inrikesminister Morgan Johansson (S)
          </note>
          <note>
            § 15 Anmälan om frågor för skriftliga svar
          </note>
          <u>
            <seg>
              Följande frågor för skriftliga svar hade framställts:
            </seg>
          </u>
          <note>
            den 5 december
          </note>
          <note>
            2017/18:386 Dubbelbeskattning av småsparare
          </note>
          <note>
            av Cecilia Widegren (M)
          </note>
          <note>
            till finansminister Magdalena Andersson (S)
          </note>
          <note>
            2017/18:387 Barns rätt till information samt kontakt med en frihetsberövad
            förälder
          </note>
          <note>
            av Linda Snecker (V)
          </note>
          <note>
            till justitie- och inrikesminister Morgan Johansson (S)
          </note>
          <u>
            <seg>
              2017/18:388 Vattenfall och övergrepp mot de mänskliga rättigheterna
            </seg>
          </u>
          <note>
            av Jens Holm (V)
          </note>
          <note>
            till närings- och innovationsminister Mikael Damberg (S)
          </note>
          <u>
            <seg>
              2017/18:389 Respekten för demokratin i Honduras
            </seg>
          </u>
          <note>
            av Yasmine Posio Nilsson (V)
          </note>
          <u>
            <seg>
              till utrikesminister Margot Wallström (S)
            </seg>
          </u>
          <note>
            2017/18:390 Regeringens rutiner för utdelning av ordnar
          </note>
          <note>
            av Kristina Yngwe (C)
          </note>
          <note>
            till kultur- och demokratiminister Alice Bah Kuhnke (MP)
          </note>
          <u>
            <seg>
              2017/18:391 Sveriges migrationspolitik
            </seg>
          </u>
          <note>
            av Markus Wiechel (SD)
          </note>
          <note>
            till statsrådet Heléne Fritzon (S)
          </note>
          <note>
            2017/18:392 Läkemedelsklassning av kosttillskott
          </note>
          <note>
            av Markus Wiechel (SD)
          </note>
          <note>
            till socialminister Annika Strandhäll (S)
          </note>
          <note>
            2017/18:393 Migrationsverkets skuld till kommunerna
          </note>
          <note>
            av Gunilla Nordgren (M)
          </note>
          <note>
            till statsrådet Heléne Fritzon (S)
          </note>
          <note>
            2017/18:394 UD:s hantering av dokumentation och information
          </note>
          <note>
            av Björn Söder (SD)
          </note>
          <u>
            <seg>
              till utrikesminister Margot Wallström (S)
            </seg>
          </u>
          <note>
            2017/18:395 Säkerhetsskyddsförordningen
          </note>
          <note>
            av Tomas Tobé (M)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:396 Försenade utbetalningar av EU-stöd till lantbrukare
          </note>
          <note>
            av Sten Bergheden (M)
          </note>
          <note>
            till statsrådet Sven-Erik Bucht (S)
          </note>
          <note>
            2017/18:397 DN:s artiklar om säkerhetsrådskampanjen
          </note>
          <note>
            av Sofia Damm (KD)
          </note>
          <u>
            <seg>
              till utrikesminister Margot Wallström (S)
            </seg>
          </u>
          <note>
            2017/18:398 Skatteregler för skogsbrukare och andra fastighetsägare
          </note>
          <note>
            av Jörgen Warborn (M)
          </note>
          <note>
            till finansminister Magdalena Andersson (S)
          </note>
          <u>
            <seg>
              2017/18:399 Unga företagare
            </seg>
          </u>
          <note>
            av Cecilia Widegren (M)
          </note>
          <note>
            till finansminister Magdalena Andersson (S)
          </note>
          <note>
            2017/18:400 UF-företagande
          </note>
          <note>
            av Cecilia Widegren (M)
          </note>
          <note>
            till finansminister Magdalena Andersson (S)
          </note>
          <note>
            2017/18:401 Kronofogdens specialindrivning
          </note>
          <note>
            av Maria Malmer Stenergard (M)
          </note>
          <note>
            till finansminister Magdalena Andersson (S)
          </note>
          <note>
            2017/18:402 Feministisk handelspolitik
          </note>
          <note>
            av Håkan Svenneling (V)
          </note>
          <note>
            till statsrådet Ann Linde (S)
          </note>
          <note>
            § 16 Anmälan om skriftliga svar på frågor
          </note>
          <u>
            <seg>
              Skriftliga svar på följande frågor hade kommit in:
            </seg>
          </u>
          <note>
            den 5 december
          </note>
          <note>
            2017/18:293 Olaga hot mot lantbrukare
          </note>
          <note>
            av Sten Bergheden (M)
          </note>
          <note>
            till statsrådet Sven-Erik Bucht (S)
          </note>
          <note>
            den 6 december
          </note>
          <note>
            2017/18:323 Vargens påverkan på landsbygden
          </note>
          <note>
            av Sten Bergheden (M)
          </note>
          <note>
            till statsrådet Sven-Erik Bucht (S)
          </note>
          <u>
            <seg>
              2017/18:338 Trafikverkets handläggningstider
            </seg>
          </u>
          <note>
            av Anders Åkesson (C)
          </note>
          <note>
            till statsrådet Tomas Eneroth (S)
          </note>
          <note>
            2017/18:331 Konsekvenser av privatleasing
          </note>
          <note>
            av Lars Beckman (M)
          </note>
          <note>
            till statsrådet Per Bolund (MP)
          </note>
          <note>
            2017/18:334 Överlåtelse av väghållaransvar
          </note>
          <note>
            av Betty Malmberg (M)
          </note>
          <note>
            till statsrådet Tomas Eneroth (S)
          </note>
          <note>
            2017/18:336 Åtgärder för svenska åkerier
          </note>
          <note>
            av Per Klarberg (SD)
          </note>
          <note>
            till statsrådet Tomas Eneroth (S)
          </note>
          <note>
            2017/18:343 Svensk fiskenäring
          </note>
          <note>
            av Per-Arne Håkansson (S)
          </note>
          <note>
            till statsrådet Sven-Erik Bucht (S)
          </note>
          <note>
            2017/18:348 Swedavias ordningsföreskrifter
          </note>
          <note>
            av Edward Riedl (M)
          </note>
          <note>
            till statsrådet Tomas Eneroth (S)
          </note>
          <note>
            § 17 Kammaren åtskildes kl. 18.06.
          </note>
          <note>
            Sammanträdet leddes
          </note>
          <note>
            av andre vice talmannen från dess början till och med § 5 anf.
            29 (delvis),
          </note>
          <note>
            av förste vice talmannen därefter till och med § 7 anf. 86 (delvis),
          </note>
          <note>
            av tredje vice talmannen därefter till och med § 7 anf. 109 (delvis),
          </note>
          <note>
            av andre vice talmannen därefter till och med § 11 anf. 142 (delvis)
            och
          </note>
          <note>
            av förste vice talmannen därefter till dess slut.
          </note>
          <note>
            Vid protokollet
          </note>
          <note>
            JOHAN WELANDER
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Anmälan om faktapromemoria
          </note>
          <note>
            § 2 Anmälan om granskningsrapport
          </note>
          <note>
            § 3 Ärenden för hänvisning till utskott
          </note>
          <note>
            § 4 Ärenden för bordläggning
          </note>
          <note>
            § 5 Rättsväsendet
          </note>
          <note>
            Justitieutskottets betänkande 2017/18:JuU1
          </note>
          <note>
            Anf. 1 TOMAS TOBÉ (M)
          </note>
          <note>
            Anf. 2 HELENE PETERSSON i Stockaryd (S)
          </note>
          <note>
            Anf. 3 TOMAS TOBÉ (M) replik
          </note>
          <note>
            Anf. 4 HELENE PETERSSON i Stockaryd (S) replik
          </note>
          <note>
            Anf. 5 TOMAS TOBÉ (M) replik
          </note>
          <note>
            Anf. 6 HELENE PETERSSON i Stockaryd (S) replik
          </note>
          <note>
            Anf. 7 ADAM MARTTINEN (SD)
          </note>
          <note>
            Anf. 8 MATS PERTOFT (MP)
          </note>
          <note>
            Anf. 9 TOMAS TOBÉ (M) replik
          </note>
          <note>
            Anf. 10 MATS PERTOFT (MP) replik
          </note>
          <note>
            Anf. 11 TOMAS TOBÉ (M) replik
          </note>
          <note>
            Anf. 12 MATS PERTOFT (MP) replik
          </note>
          <note>
            Anf. 13 JOHAN HEDIN (C)
          </note>
          <note>
            Anf. 14 LINDA SNECKER (V)
          </note>
          <note>
            Anf. 15 TOMAS TOBÉ (M) replik
          </note>
          <note>
            Anf. 16 LINDA SNECKER (V) replik
          </note>
          <note>
            Anf. 17 TOMAS TOBÉ (M) replik
          </note>
          <note>
            Anf. 18 LINDA SNECKER (V) replik
          </note>
          <note>
            Anf. 19 ROGER HADDAD (L)
          </note>
          <note>
            Anf. 20 LINDA SNECKER (V) replik
          </note>
          <note>
            Anf. 21 ROGER HADDAD (L) replik
          </note>
          <note>
            Anf. 22 LINDA SNECKER (V) replik
          </note>
          <note>
            Anf. 23 ROGER HADDAD (L) replik
          </note>
          <note>
            Anf. 24 HELENE PETERSSON i Stockaryd (S) replik
          </note>
          <note>
            Anf. 25 ROGER HADDAD (L) replik
          </note>
          <note>
            Anf. 26 HELENE PETERSSON i Stockaryd (S) replik
          </note>
          <note>
            Anf. 27 ROGER HADDAD (L) replik
          </note>
          <note>
            Anf. 28 ANDREAS CARLSON (KD)
          </note>
          <note>
            Anf. 29 MATS PERTOFT (MP) replik
          </note>
          <note>
            Anf. 30 ANDREAS CARLSON (KD) replik
          </note>
          <note>
            Anf. 31 MATS PERTOFT (MP) replik
          </note>
          <note>
            Anf. 32 ANDREAS CARLSON (KD) replik
          </note>
          <note>
            Anf. 33 Justitie- och inrikesminister MORGAN JOHANSSON (S)
          </note>
          <note>
            Anf. 34 JOHAN HEDIN (C) replik
          </note>
          <note>
            Anf. 35 Justitie- och inrikesminister MORGAN JOHANSSON (S) replik
          </note>
          <note>
            Anf. 36 JOHAN HEDIN (C) replik
          </note>
          <note>
            Anf. 37 Justitie- och inrikesminister MORGAN JOHANSSON (S) replik
          </note>
          <note>
            Anf. 38 TOMAS TOBÉ (M) replik
          </note>
          <note>
            Anf. 39 Justitie- och inrikesminister MORGAN JOHANSSON (S) replik
          </note>
          <u>
            <seg>
              Anf. 40 TOMAS TOBÉ (M) replik
            </seg>
          </u>
          <note>
            Anf. 41 Justitie- och inrikesminister MORGAN JOHANSSON (S) replik
          </note>
          <note>
            Anf. 42 LINDA SNECKER (V) replik
          </note>
          <note>
            Anf. 43 Justitie- och inrikesminister MORGAN JOHANSSON (S) replik
          </note>
          <note>
            Anf. 44 LINDA SNECKER (V) replik
          </note>
          <note>
            Anf. 45 Justitie- och inrikesminister MORGAN JOHANSSON (S) replik
          </note>
          <note>
            Anf. 46 ANDREAS CARLSON (KD) replik
          </note>
          <note>
            Anf. 47 Justitie- och inrikesminister MORGAN JOHANSSON (S) replik
          </note>
          <note>
            Anf. 48 ANDREAS CARLSON (KD) replik
          </note>
          <note>
            Anf. 49 Justitie- och inrikesminister MORGAN JOHANSSON (S) replik
          </note>
          <note>
            Anf. 50 ROGER HADDAD (L) replik
          </note>
          <note>
            Anf. 51 Justitie- och inrikesminister MORGAN JOHANSSON (S) replik
          </note>
          <note>
            Anf. 52 ROGER HADDAD (L) replik
          </note>
          <note>
            Anf. 53 Justitie- och inrikesminister MORGAN JOHANSSON (S) replik
          </note>
          <note>
            (Beslut fattades under § 10.)
          </note>
          <note>
            § 6 Sveriges deltagande i det permanenta strukturerade samarbetet
            inom Europeiska unionen
          </note>
          <note>
            Sammansatta utrikes- och försvarsutskottets betänkande 2017/18:UFöU3
          </note>
          <note>
            Anf. 54 MIKAEL JANSSON (SD)
          </note>
          <note>
            Anf. 55 LOTTA JOHNSSON FORNARVE (V)
          </note>
          <note>
            Anf. 56 ALEXANDRA VÖLKER (S)
          </note>
          <note>
            Anf. 57 LOTTA JOHNSSON FORNARVE (V) replik
          </note>
          <note>
            Anf. 58 ALEXANDRA VÖLKER (S) replik
          </note>
          <note>
            Anf. 59 LOTTA JOHNSSON FORNARVE (V) replik
          </note>
          <note>
            Anf. 60 ALEXANDRA VÖLKER (S) replik
          </note>
          <note>
            Anf. 61 HANS WALLMARK (M)
          </note>
          <note>
            Anf. 62 ANDERS SCHRÖDER (MP)
          </note>
          <note>
            Anf. 63 HANS WALLMARK (M) replik
          </note>
          <note>
            Anf. 64 ANDERS SCHRÖDER (MP) replik
          </note>
          <note>
            Anf. 65 HANS WALLMARK (M) replik
          </note>
          <note>
            Anf. 66 ANDERS SCHRÖDER (MP) replik
          </note>
          <note>
            Anf. 67 MIKAEL JANSSON (SD) replik
          </note>
          <note>
            Anf. 68 ANDERS SCHRÖDER (MP) replik
          </note>
          <note>
            Anf. 69 MIKAEL JANSSON (SD) replik
          </note>
          <note>
            Anf. 70 ANDERS SCHRÖDER (MP) replik
          </note>
          <note>
            Anf. 71 KERSTIN LUNDGREN (C)
          </note>
          <note>
            Anf. 72 LOTTA JOHNSSON FORNARVE (V) replik
          </note>
          <note>
            Anf. 73 KERSTIN LUNDGREN (C) replik
          </note>
          <note>
            Anf. 74 LOTTA JOHNSSON FORNARVE (V) replik
          </note>
          <note>
            Anf. 75 KERSTIN LUNDGREN (C) replik
          </note>
          <note>
            Anf. 76 MIKAEL JANSSON (SD) replik
          </note>
          <note>
            Anf. 77 KERSTIN LUNDGREN (C) replik
          </note>
          <note>
            Anf. 78 MIKAEL JANSSON (SD) replik
          </note>
          <note>
            Anf. 79 KERSTIN LUNDGREN (C) replik
          </note>
          <note>
            Anf. 80 ALLAN WIDMAN (L)
          </note>
          <note>
            Anf. 81 ALEXANDRA VÖLKER (S) replik
          </note>
          <note>
            Anf. 82 ALLAN WIDMAN (L) replik
          </note>
          <note>
            Anf. 83 ALEXANDRA VÖLKER (S) replik
          </note>
          <note>
            Anf. 84 ALLAN WIDMAN (L) replik
          </note>
          <note>
            Anf. 85 MIKAEL OSCARSSON (KD)
          </note>
          <note>
            (Beslut fattades under § 10.)
          </note>
          <note>
            § 7 Internationellt bistånd
          </note>
          <note>
            Utrikesutskottets betänkande 2017/18:UU2
          </note>
          <note>
            Anf. 86 SOFIA ARKELSTEN (M)
          </note>
          <note>
            Anf. 87 MARKUS WIECHEL (SD)
          </note>
          <note>
            Anf. 88 KERSTIN LUNDGREN (C)
          </note>
          <note>
            Anf. 89 LOTTA JOHNSSON FORNARVE (V)
          </note>
          <note>
            Anf. 90 BIRGITTA OHLSSON (L)
          </note>
          <note>
            Anf. 91 SOFIA DAMM (KD)
          </note>
          <note>
            Anf. 92 MARIA ANDERSSON WILLNER (S)
          </note>
          <note>
            Anf. 93 BIRGITTA OHLSSON (L) replik
          </note>
          <note>
            Anf. 94 MARIA ANDERSSON WILLNER (S) replik
          </note>
          <note>
            Anf. 95 BIRGITTA OHLSSON (L) replik
          </note>
          <note>
            Anf. 96 MARIA ANDERSSON WILLNER (S) replik
          </note>
          <u>
            <seg>
              Anf. 97 SOFIA DAMM (KD) replik
            </seg>
          </u>
          <note>
            Anf. 98 MARIA ANDERSSON WILLNER (S) replik
          </note>
          <note>
            Anf. 99 SOFIA DAMM (KD) replik
          </note>
          <note>
            Anf. 100 MARIA ANDERSSON WILLNER (S) replik
          </note>
          <note>
            Anf. 101 SOFIA ARKELSTEN (M) replik
          </note>
          <note>
            Anf. 102 MARIA ANDERSSON WILLNER (S) replik
          </note>
          <note>
            Anf. 103 SOFIA ARKELSTEN (M) replik
          </note>
          <note>
            Anf. 104 MARIA ANDERSSON WILLNER (S) replik
          </note>
          <note>
            Anf. 105 MARKUS WIECHEL (SD) replik
          </note>
          <note>
            Anf. 106 MARIA ANDERSSON WILLNER (S) replik
          </note>
          <note>
            Anf. 107 MARKUS WIECHEL (SD) replik
          </note>
          <note>
            Anf. 108 MARIA ANDERSSON WILLNER (S) replik
          </note>
          <note>
            Anf. 109 EMMA NOHRÉN (MP)
          </note>
          <u>
            <seg>
              Anf. 110 SOFIA ARKELSTEN (M) replik
            </seg>
          </u>
          <note>
            Anf. 111 EMMA NOHRÉN (MP) replik
          </note>
          <note>
            Anf. 112 SOFIA ARKELSTEN (M) replik
          </note>
          <note>
            Anf. 113 EMMA NOHRÉN (MP) replik
          </note>
          <note>
            Anf. 114 SOFIA DAMM (KD) replik
          </note>
          <note>
            Anf. 115 EMMA NOHRÉN (MP) replik
          </note>
          <note>
            Anf. 116 SOFIA DAMM (KD) replik
          </note>
          <note>
            Anf. 117 EMMA NOHRÉN (MP) replik
          </note>
          <note>
            Anf. 118 MARKUS WIECHEL (SD) replik
          </note>
          <note>
            Anf. 119 EMMA NOHRÉN (MP) replik
          </note>
          <u>
            <seg>
              Anf. 120 MARKUS WIECHEL (SD) replik
            </seg>
          </u>
          <note>
            Anf. 121 EMMA NOHRÉN (MP) replik
          </note>
          <note>
            Anf. 122 ANDERS ÖSTERBERG (S)
          </note>
          <note>
            Anf. 123 MARKUS WIECHEL (SD) replik
          </note>
          <note>
            Anf. 124 ANDERS ÖSTERBERG (S) replik
          </note>
          <note>
            Anf. 125 MARKUS WIECHEL (SD) replik
          </note>
          <note>
            Anf. 126 ANDERS ÖSTERBERG (S) replik
          </note>
          <note>
            (Beslut fattades under § 10.)
          </note>
          <note>
            § 8 Energi
          </note>
          <note>
            Näringsutskottets betänkande 2017/18:NU3
          </note>
          <note>
            Anf. 127 SOFIA FÖLSTER (M)
          </note>
          <note>
            Anf. 128 MATTIAS BÄCKSTRÖM JOHANSSON (SD)
          </note>
          <note>
            Anf. 129 RICKARD NORDIN (C)
          </note>
          <note>
            (forts. § 11)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 9 Beslut om ärende som slutdebatterats den 4 december
          </note>
          <note>
            KrU1 Utgiftsområde 17 Kultur, medier, trossamfund och fritid
          </note>
          <note>
            § 10 Beslut om ärenden som slutdebatterats vid dagens sammanträde
          </note>
          <note>
            JuU1 Utgiftsområde 4 Rättsväsendet
          </note>
          <note>
            UFöU3 Sveriges deltagande i det permanenta strukturerade samarbetet
            inom Europeiska unionen
          </note>
          <note>
            UU2 Utgiftsområde 7 Internationellt bistånd
          </note>
          <note>
            § 11 (forts. från § 8) Energi (forts. NU3)
          </note>
          <note>
            Anf. 130 MARIA WEIMER (L)
          </note>
          <note>
            Anf. 131 PENILLA GUNTHER (KD)
          </note>
          <note>
            Anf. 132 PATRIK ENGSTRÖM (S)
          </note>
          <note>
            Anf. 133 SOFIA FÖLSTER (M) replik
          </note>
          <note>
            Anf. 134 PATRIK ENGSTRÖM (S) replik
          </note>
          <u>
            <seg>
              Anf. 135 SOFIA FÖLSTER (M) replik
            </seg>
          </u>
          <note>
            Anf. 136 PATRIK ENGSTRÖM (S) replik
          </note>
          <note>
            Anf. 137 RICKARD NORDIN (C) replik
          </note>
          <note>
            Anf. 138 PATRIK ENGSTRÖM (S) replik
          </note>
          <note>
            Anf. 139 RICKARD NORDIN (C) replik
          </note>
          <note>
            Anf. 140 PATRIK ENGSTRÖM (S) replik
          </note>
          <note>
            Anf. 141 ANDRE VICE TALMANNEN
          </note>
          <note>
            Anf. 142 LISE NORDIN (MP)
          </note>
          <note>
            Anf. 143 SOFIA FÖLSTER (M) replik
          </note>
          <note>
            Anf. 144 LISE NORDIN (MP) replik
          </note>
          <note>
            Anf. 145 SOFIA FÖLSTER (M) replik
          </note>
          <note>
            Anf. 146 LISE NORDIN (MP) replik
          </note>
          <note>
            Anf. 147 RICKARD NORDIN (C) replik
          </note>
          <note>
            Anf. 148 LISE NORDIN (MP) replik
          </note>
          <note>
            Anf. 149 RICKARD NORDIN (C) replik
          </note>
          <note>
            Anf. 150 LISE NORDIN (MP) replik
          </note>
          <note>
            Anf. 151 PENILLA GUNTHER (KD) replik
          </note>
          <note>
            Anf. 152 LISE NORDIN (MP) replik
          </note>
          <note>
            Anf. 153 PENILLA GUNTHER (KD) replik
          </note>
          <note>
            Anf. 154 LISE NORDIN (MP) replik
          </note>
          <note>
            Anf. 155 BIRGER LAHTI (V)
          </note>
          <note>
            Anf. 156 PENILLA GUNTHER (KD) replik
          </note>
          <note>
            Anf. 157 BIRGER LAHTI (V) replik
          </note>
          <note>
            Anf. 158 PENILLA GUNTHER (KD) replik
          </note>
          <note>
            Anf. 159 BIRGER LAHTI (V) replik
          </note>
          <note>
            (Beslut skulle fattas den 7 december.)
          </note>
          <note>
            § 12 En strategi för arbetet med mänskliga rättigheter i Sverige
          </note>
          <note>
            Konstitutionsutskottets betänkande 2017/18:KU6
          </note>
          <note>
            Anf. 160 MIA SYDOW MÖLLEBY (V)
          </note>
          <note>
            Anf. 161 EVA-LENA GUSTAVSSON (S)
          </note>
          <note>
            Anf. 162 MARTA OBMINSKA (M)
          </note>
          <note>
            Anf. 163 AGNETA BÖRJESSON (MP)
          </note>
          <note>
            Anf. 164 PER-INGVAR JOHNSSON (C)
          </note>
          <note>
            Anf. 165 TUVE SKÅNBERG (KD)
          </note>
          <note>
            (Beslut skulle fattas den 7 december.)
          </note>
          <note>
            § 13 Bordläggning och beslut om förlängd motionstid
          </note>
          <note>
            § 14 Anmälan om interpellationer
          </note>
          <note>
            § 15 Anmälan om frågor för skriftliga svar
          </note>
          <note>
            § 16 Anmälan om skriftliga svar på frågor
          </note>
          <note>
            § 17 Kammaren åtskildes kl. 18.06.
          </note>
          <u>
            <seg>
              Tryck: Elanders, Vällingby 2018
            </seg>
          </u>
        </div>
      </body>
    </text>
  </TEI>
</teiCorpus>
