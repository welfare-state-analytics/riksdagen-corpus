<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201718</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201718</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201718--2</head>
          <docDate when="2017-09-12 00:00:00">2017-09-12 00:00:00</docDate>
        </div>
      </front>
      <body>
        <div>
          <note>
            § 1 Riksmötets öppnande
          </note>
          <note type="speaker">
            Anf. 1 TALMANNEN:
          </note>
          <note>
            Eders Majestäter, Eders Kungliga Högheter, statsministern, statsråd,
            ärade ledamöter av Sveriges riksdag och ärade åhörare!
          </note>
          <note>
            Hjärtligt välkomna till riksmötets öppnande och inledandet av
            ett nytt arbetsår, mandatperiodens sista. Det är en högtidsdag
            för vår demokrati; en dag som denna representerar grundläggande
            värden för oss alla.
          </note>
          <note>
            Den svenska demokratin firar snart 100 år. Det kan tyckas vara
            en lång tid, men det är ju faktiskt inte mer än några generationer
            sedan som vår demokrati fick sitt genombrott. Tidigare gällde
            inte rösträtten för alla , och när det gäller rösträtt för kvinnor
            var Sverige till och med sist i Norden om att införa den.
          </note>
          <note>
            Demokratin vanns inte utan kamp då, och vi kan inte ta demokratin
            för given än i dag. Vi har alla ett ansvar för att bidra till
            en stark och levande demokrati.
          </note>
          <note>
            De beslut ni folkvalda riksdagsledamöter fattar här i kammaren
            rör människors liv och samhällets funktioner. Vårt sätt att arbeta
            i riksdagen och hur vi fattar dessa beslut är viktiga delar av
            Sveriges demokrati.
          </note>
          <note>
            En av förutsättningarna för att demokratin ska fungera är att
            vi alla är överens om hur den ska fungera, att vi helt enkelt
            är överens om hur riksdagsarbetet ska gå till. Därför passar det
            bra att på denna demokratins högtidsdag uppmärksamma att riksdagsordningen
            fyller 400 år i år.
          </note>
          <note>
            När riksdagen för första gången sammanträdde under ett ordentligt
            regelverk år 1617 var det rikskanslern Axel Oxenstierna som hade
            utarbetat bestämmelserna. Sedan dess har Sverige fått en riksdagsordning
            beslutad i lag, och den har naturligtvis ändrats flera gånger.
            Det är naturligt när samhället och riksdagens roll förändras.
          </note>
          <note>
            Riksdagen har tagit fram en skrift om riksdagsordningens historia,
            från Oxenstiernas första förslag till dagens moderna riksdagsordning.
            Skriften är utdelad i salen , och för åhörare går den även att
            beställa eller ladda ned från riksdagens hemsida.
          </note>
          <note>
            Riksdagsordningen sätter ramarna för riksdagens arbete. Tydliga
            regler gör att politik och beslutsfattande kan följas i en öppen
            process. Det är bra för demokratin.
          </note>
          <note>
            Det är ett beslutsfattande som föregås av att idéer och politiska
            förslag bryts mot varandra i diskussioner runt utskottsborden
            eller i debatter här framme i talarstolarna.
          </note>
          <note>
            Alltför ofta kretsar politiken kring det som skiljer. Därför
            är det viktigt att också lyfta fram det som förenar. I många parlament
            sitter partiernas ledamöter samlade var för sig i partigrupper,
            men i vår plenisal har vi en annan ordning. Här sitter ni alla
            ledamöter från en och samma valkrets tillsammans, oavsett vilket
            parti ni tillhör. Ni sitter tillsammans eftersom ni representerar
            väljarna i just den av Sveriges 29 valkretsar som är er.
          </note>
          <note>
            Ett exempel på en valkrets, naturligtvis helt slumpmässigt valt,
            är Västra Götalands läns östra valkrets, eller Skaraborg som vi
            brukar säga. Människor i Mariestad, Skövde, Tidaholm eller Lidköping
            representeras av de tio ledamöter som kommer från just den valkretsen.
            De tio är inte bara sina partiers röster utan också den skaraborgska
            rösten här i riksdagen.
          </note>
          <note>
            En sådan röst är viktig. Väljare från tätbefolkade områden skulle
            nog inte vara utan representation, oavsett vilket system som används
            för att fördela riksdagsmandat. Men det är självklart viktigt
            att alla delar av Sverige har representanter som för deras talan
            här i kammaren. Därför har exempelvis även Gotland, den minsta
            valkretsen, representanter i riksdagen.
          </note>
          <note>
            Ni 349 ledamöter är hela Sveriges riksdag. Och denna dag, riksmötets
            öppnande och demokratins högtidsdag, är till både för er här i
            kammaren och för alla er som tittar runt om i hela Sverige.
          </note>
          <note>
            Jag hemställer att Hans Majestät Konungen förklarar riksmötet
            öppnat.
          </note>
          <note>
            (Applåder)
          </note>
          <note type="speaker">
            Anf. 2 HANS MAJESTÄT KONUNGEN:
          </note>
          <note>
            Herr talman! Ärade ledamöter av Sveriges riksdag! ”Den offentliga
            makten ska utövas med respekt för alla människors lika värde och
            för den enskilda människans frihet och värdighet.” Så står det
            i regeringsformen, den grundlag som beskriver hur Sverige ska
            styras.
          </note>
          <note>
            Vårt land har över 10 miljoner invånare med skiftande bakgrund
            och erfarenheter och med olika drömmar om framtiden. Omkring en
            femtedel är barn och unga under 18 år. Nästan lika många har fötts
            i ett annat land och invandrat hit som barn eller som vuxen. Alla
            dessa individer utgör tillsammans Sverige. Det är dem ni representerar
            här i riksdagens kammare.
          </note>
          <note>
            Ni är folkets främsta företrädare. Det är en stor och ansvarsfull
            uppgift. Den kräver mod och integritet, och den förutsätter en
            god vilja att hitta konstruktiva vägar framåt.
          </note>
          <note>
            Herr talman! Ärade riksdagsledamöter! Varje tid har sina ödesfrågor.
            För 100 år sedan, 1917, låg Europa i krig. Vårt land slapp kriget
            men led ändå svår brist på livsmedel och förnödenheter. Året därpå
            kom spanska sjukan till Sverige. Tusentals svenskar, främst unga
            vuxna, fick sätta livet till. För 50 år sedan, i slutet av 1960-talet,
            pågick det kalla kriget för fullt.
          </note>
          <note>
            I dag står vi inför nya utmaningar och andra hot mot fred, säkerhet,
            välfärd, hälsa och miljö. Till exempel känner många av oss kanske
            oro inför den senaste tidens ökade säkerhetspolitiska spänningar.
            Sveriges plats i FN:s säkerhetsråd är en viktig möjlighet för
            vårt land att bidra till fredliga lösningar på världens olika
            konflikter.
          </note>
          <note>
            Vår tids utmaningar är betydande. Om detta råder inget tvivel.
            Men det kan vara värt att påminna om att historien ger skäl till
            viss optimism. Fred har skipats, epidemier har botats, välståndet
            har vuxit och mänskliga rättigheter har stärkts.
          </note>
          <note>
            I takt med att utvecklingen går framåt närmar vi oss också lösningar
            på flera av vår tids avgörande frågor, inte minst på miljöns område.
            Frågan är inte längre om vi kan få en mer hållbar utveckling utan
            hur vi ska kunna gå fram, hur snabbt, med vilken teknik och till
            vilken kostnad. Mot denna bakgrund finns det all anledning att
            se framåt med tillförsikt.
          </note>
          <note>
            Jag inledde med att lyfta fram regeringsformen. Ett nyckelord
            i det citatet är respekt. Det är också en bra utgångspunkt för
            det offentliga samtalet: att bemöta varandra med respekt, också
            när vi ibland tycker olika.
          </note>
          <note>
            Med dessa ord vill jag önska er alla valda ombud för Sveriges
            folk kraft, mod och visdom – detta för att ni ska föra vår nation
            vidare i en utveckling som är gynnsam för alla i Sverige och hjälpa
            alla att förverkliga sina olika drömmar.
          </note>
          <note>
            Jag förklarar härmed 2017/18 års riksmöte öppnat.
          </note>
          <note>
            (Applåder)
          </note>
          <note type="speaker">
            Anf. 3 TALMANNEN:
          </note>
          <note>
            Jag hemställer att statsministern avger regeringsförklaring.
          </note>
          <note type="speaker">
            Anf. 4 Statsminister STEFAN LÖFVEN (S):
          </note>
          <note>
            Eders Majestäter, Eders Kungliga Högheter, herr talman, ärad
            e ledamöter av Sveriges riksdag och ärade åhörare!
          </note>
          <note>
            Vår tids utmaningar är svåra, såsom det akuta kärnvapenhotet
            från Nordkorea, den humanitära katastrofen i krigets Syrien, klimatkrisen
            samt svälten i östra Afrika och Jemen. Osäkerhet och otrygghet
            sliter i människor runt om i världen. Behovet av att gemensamt
            bygga hållbar fred och motståndskraftiga samhällen är tydligare
            än någonsin. Då ska också Sveriges insatser växa.
          </note>
          <note>
            Sverige har ett och ett halvt år kvar i FN:s säkerhetsråd. Respekten
            för folkrätten, demokrati, mänskliga rättigheter, konfliktförebyggande
            och förtroendeskapande åtgärder vägleder arbetet.
          </note>
          <note>
            Vår säkerhetspolitiska linje ligger fast. Den militära alliansfriheten
            tjänar vårt land väl och bidrar till stabilitet och säkerhet i
            norra Europa.
          </note>
          <note>
            Fler kvinnor behövs i FN:s fredsbevarande operationer och vid
            förhandlingsborden där fred ska slutas. Sverige fortsätter sitt
            arbete för sexuell och reproduktiv hälsa och rättigheter. Världens
            första uttalat feministiska utrikespolitik ska fortsätta att leverera.
          </note>
          <note>
            Ett starkt EU, där alla tar sin del av ansvaret, ökar säkerheten
            och förmågan att hantera stora globala utmaningar. Sverige arbetar
            för att Storbritanniens utträde ur unionen ska ske under ordnade
            former. Vi behöver ett fortsatt starkt EU som håller ihop. I november
            står jag och EU-kommissionens ordförande värdar för ett toppmöte
            om rättvisa jobb och tillväxt. Löntagare ska inte ställas mot
            löntagare i Europa.
          </note>
          <note>
            Ett starkt nordiskt samarbete är en självklar del av vårt internationella
            engagemang.
          </note>
          <note>
            Sverige driver på för att målen i Agenda 2030 ska nås. Under
            året utvecklas nya etappmål i det svenska miljömålssystemet. Enprocentsmålet
            för biståndet nås 2018. Mer kraft kan sättas in för att hindra
            väpnade konflikter och för att möta de skriande humanitära behoven
            i världen.
          </note>
          <note>
            Världens länder har ett gemensamt ansvar för människor som befinner
            sig på flykt. EU behöver komma i mål med en ny, gemensam, human
            och solidarisk asylpolitik. Asylrätten ska värnas. Sverige ska
            ha en reglerad invandring. Regeringens arbete för ett förbättrat
            återvändande fortsätter. Handläggningstiderna ska kortas, och
            de som får stanna ska snabbare kunna börja jobba eller studera.
          </note>
          <note>
            Just nu pågår den största svenska försvarsmaktsövningen på 20
            år, med 20 000 soldater och officerare, ungefär 40 myndigheter
            och ett brett deltagande från flera länder. Sveriges försvarsförmåga
            utvecklas.
          </note>
          <note>
            Våra bi- och multilaterala försvars- och säkerhetssamarbeten
            fördjupas. Som en del av att värnplikten återinförs kallas nu
            6 000 unga män och kvinnor till mönstring, och fler har sökt sig
            frivilligt till Försvarsmakten. Efter årsskiftet rycker de första
            in för grundutbildning. Det gör mig stolt.
          </note>
          <note>
            Den säkerhetspolitiska situationen har försämrats. Den illegala
            annekteringen av Krim och den ryska aggressionen gentemot Ukraina
            bryter mot internationell rätt och utmanar den europeiska säkerhetsordningen.
            Den internationella terrorismen och klimatförändringarna hotar
            oss alla. Känsligheten har ökat för störningar i viktiga samhällsfunktioner.
          </note>
          <note>
            Informationssäkerhetsarbetet prioriteras. Försvarsmakten och
            Säkerhetspolisen ges verktyg för att kunna stoppa utkontraktering
            av känslig information. Den nya nationella säkerhetsstrategin
            ska genomföras. Vårt land ska vara tryggt också i en ny tid.
          </note>
          <note>
            Låt mig ta tillfället i akt och tacka de riksdagspartier som
            bidragit till breda överenskommelser om ett starkare totalförsvar,
            energipolitiken, ett klimatpolitiskt ramverk och åtgärder mot
            terrorism.
          </note>
          <note>
            Säkerhet bygger vi gemensamt – i Sverige och i världen.
          </note>
          <note>
            Rachel Carson, författare till den banbrytande boken Tyst vår
            från 1962, har skrivit:
          </note>
          <note>
            De som begrundar jordens skönhet finner sina kraftreserver som
            kommer att räcka lika länge som livet Det finns något oändligt
            helande i naturens återkommande refränger – det betryggande i
            att gryning kommer efter natt, och våren efter vintern.
          </note>
          <note>
            Rachel Carson var en ögonöppnare, men hon gav också hopp. Vi
            kan ställa till det, vi människor – men vi kan, när vi bestämmer
            oss, också ställa till rätta. Vi kan ställa om.
          </note>
          <note>
            Klimatkrisen är här och nu. Vattenbristen i Sverige, värmeböljan
            Lucifer i Europa, torkan på Afrikas horn och orkanerna Harvey
            och Irma skrämmer. Extrema väderhändelser följer i klimatförändringarnas
            spår. Klimatet kan inte vänta. Omdaningen av samhället måste påskyndas
            för att säkra möjligheter för kommande generationer.
          </note>
          <note>
            Sverige har nu ett nytt klimatpolitiskt ramverk med en progressiv
            klimatlag. Det anger mål och riktning också för kommande regeringar
            och borgar för fortsatt höga klimatambitioner. Under mandatperioden
            mer än fördubblas budgeten för miljö och klimat. Klimatklivet
            förstärks. Runt om i landet poppar laddstolpar för elbilar upp
            på allt fler ställen. Solceller glittrar på många villatak, och
            fler ska det bli.
          </note>
          <note>
            Grundvattenresurserna behöver kartläggas och dricksvattnet skyddas.
            Våtmarker ska anläggas och restaureras. Nu görs också en offensiv
            för att skydda haven. Plast, läkemedel och näringsämnen ska inte
            förstöra våra hav. Skyddet av marina områden utökas. Östersjön
            och Västerhavet ska vara rena och friska hav.
          </note>
          <note>
            Sverige visar ledarskap i arbetet med att genomföra Parisavtalet.
            Vi visar att det går att kombinera ekologisk hållbarhet med välfärd,
            rättvisa och utveckling.
          </note>
          <note>
            Herr talman! Efter valet 2014 ärvde regeringen ett underskott
            på 60 miljarder. Det har nu vänts till ett överskott. Arbetslösheten
            har pressats tillbaka. Det är 200 000 fler som går till jobbet.
            Sysselsättningen är den högsta och beroendet av ersättningssystemen
            det lägsta sedan före 90-talskrisen.
          </note>
          <note>
            Svensk ekonomi är i ett helt nytt läge. Nu har vi styrkan att
            både betala av på statsskulden och investera i det som bygger
            Sverige starkare för framtiden.
          </note>
          <note>
            Tillsammans ska vi bekämpa klimatkrisen och miljöhoten.
          </note>
          <note>
            Tillsammans ska vi bekämpa otryggheten och orättvisorna.
          </note>
          <note>
            Tillsammans ska vi framtidssäkra jobben och välfärden.
          </note>
          <note>
            Nu är tid för framtidsbygge.
          </note>
          <note>
            Klyftan mellan stad och land ska slutas. Det ska gå att arbeta,
            driva företag och få del av samhällsservice oavsett om du bor
            i Visby, Vårby gård eller Vittangi.
          </note>
          <note>
            I hela vårt land ska det finnas möjligheter att delta i och utöva
            kulturaktiviteter. Kultur får människor att växa och stärker demokratin.
            Lägre avgifter och sänkta trösklar till kulturskolan ger fler
            barn möjligheter att uttrycka sig i ord, bild, ton och rörelse.
            Teaterverksamheten Unga Klara blir en nationell teaterinstitution
            för barn och unga. Kungliga Operan, Dramaten och Riksteatern tillförs
            medel för fler digitala utsändningar av teater- och musikföreställningar.
            Konstnärernas villkor förbättras. En ny mediepolitik för en mångfald
            av fria medier i hela landet presenteras.
          </note>
          <note>
            I Sverige ska det gå att hitta en bostad när man får ett jobb
            eller en studieplats. Inte sedan miljonprogrammets dagar har det
            byggts så mycket som i dag. Regeringens investeringsstöd ger nu
            fler hyresrätter med rimliga hyresnivåer. Fler bostäder ska byggas
            i trä. Det minskar klimatpåverkan , och jobb skapas i hela landet.
          </note>
          <note>
            Det är slut på centraliseringstrenden. Nu görs den största omlokaliseringen
            av myndigheter på över ett decennium. Minst tio nya lokala servicekontor
            öppnas för att erbjuda samlad service från flera myndigheter.
            Under året läggs en ny landsbygdspolitik fram.
          </note>
          <note>
            Skogen ska både vårdas och bidra till utveckling. Ett nationellt
            skogsprogram presenteras för att möjliggöra att skogen bidrar
            till att den biobaserade ekonomin växer. Fler naturskogar skyddas
            , och naturvårdshänsynen ska öka i den brukade skogen. Företag
            inom besöksnäringen stimuleras. Mervärdesskatten sänks för naturguider.
            Livsmedelsproduktionen ökar och skapar nya jobb. 30 procent av
            den svenska jordbruksmarken ska vara ekologisk år 2030.
          </note>
          <note>
            Med levande skogar och mångskiftande natur kan den biologiska
            mångfalden förbättras.
          </note>
          <note>
            Infrastrukturen knyter ihop landet. Det ska gå att både resa
            hållbart och komma fram i tid. Rekordstora investeringar görs
            i järnvägar och vägunderhåll. En nationell plan för transportinfrastrukturen
            fram till 2029 ska beslutas. Nya moderna stambanor för höghastighetståg
            ska byggas. Tåget ska vara snabbare än bilen och billigare än
            flyget. Bredbandsutbyggnaden ska fortsätta i hög takt.
          </note>
          <note>
            Den ekonomiska styrkan ska komma alla till del, i hela landet.
          </note>
          <note>
            Sverige ska hålla ihop. Förlamande arbetslöshet och hopplöshet
            banar väg för brottslighet, polarisering och extremism. Det kan
            inte accepteras någonstans i vårt land. Till boende i förort,
            bruksort eller landsort säger jag: Vi vänder den här utvecklingen
            tillsammans.
          </note>
          <note>
            Hur nyanlända integreras i jobb och samhälle kommer att innebära
            skillnaden mellan fattigdom och framtidstro för tiotusentals människor
            och påverka framtiden för oss alla.
          </note>
          <note>
            Delegationen mot segregation påbörjar sitt arbete. Kommuner,
            landsting, regioner, myndigheter, organisationer, forskare och
            naturligtvis de som bor och verkar i socialt utsatta områden ska
            arbeta ihop. Resurserna ökar kraftigt till de skolor och elever
            som har tuffast förutsättningar. Upprustningen av våra miljonprogramsområden
            fortsätter.
          </note>
          <note>
            Där behovet är som störst ska stödet vara som starkast.
          </note>
          <note>
            Herr talman! Organiserad brottslighet har ingen plats i Sverige.
            Samhället ska alltid vara starkare än gängen. Nästa år inleds
            2000-talets största satsning på svensk polis. Sverige har inte
            råd med att poliser lämnar yrket.
          </note>
          <note>
            Polismyndigheten har fått ett uppdrag att tillsammans med de
            fackliga organisationerna förbättra polisernas utvecklings- och
            karriärmöjligheter.
          </note>
          <note>
            Polissatsningen ska göra skillnad, och då måste också hela rättskedjan
            följa med. Jag kan därför i dag informera riksdagen om att regeringens
            budget innehåller ytterligare satsningar på 750 miljoner kronor
            för att förstärka bland an dra SOS Alarm, tullen, Säkerhetspolisen,
            Åklagarmyndigheten, Ekobrottsmyndigheten och Kriminalvården. Fler
            brott ska klaras upp. Det ska bli svårare att vara kriminell i
            Sverige.
          </note>
          <note>
            Straffen för grova vapenbrott skärps. Den slutna ungdomsvården
            byggs ut med fler platser. Nya påföljder föreslås för unga kriminella.
            Skyddet för blåljuspersonal och sjukvårdspersonal ska stärkas.
            Vårt gemensamma budskap är: Rör inte våra hjältar!
          </note>
          <note>
            Drottninggatan i Stockholm, kl. 14.53 den 7 april.
          </note>
          <note>
            De flesta av oss bär skarpa minnen av vad vi gjorde den eftermiddagen.
            Samhället slöt upp bakom de m som arbetade för att hjälpa de drabbade.
            Människor öppnade sina hem. Vi var många som möttes och stöttade
            varandra, sorgsna, men ändå beslutsamma, som om vi ville säga:
            Det här är vår stad. Det är vårt land. Det kan ingen terrorist
            ta ifrån oss.
          </note>
          <note>
            Låt oss minnas offren och hedra deras minne.
          </note>
          <note>
            Och låt oss bekämpa terrorismen med den samlade svenska demokra
            ­ tins kraft. Säkerhetspolisen ska ha tillgång till underrättelser
            från signal ­ spaning parallellt med pågående förundersökning.
            Deltagande i en terror ­ istorganisation ska kriminaliseras. Ett
            nationellt centrum mot våldsbejak ­ ande extremism ska inrättas.
          </note>
          <note>
            Sexualbrott är avskyvärda. En ny sexualbrottslagstiftning som
            bygger på samtycke läggs fram. Barn är barn. Inga barn ska vara
            gifta i Sverige. Skyddet mot barnäktenskap ska stärkas. Äktenskapsresor
            ska stoppas. Brott med hedersmotiv ska leda till strängare straff.
            Religiösa extremister ska inte vinna mark i det offentliga rummet,
            inte heller bestämma var kvinnor får vara eller hur de ska klä
            sig.
          </note>
          <note>
            Varje kvinna i Sverige ska kunna leva som hon vill. Stolt, rakryggad,
            självklar. Sverige ska vara tryggt för alla.
          </note>
          <note>
            Herr talman! Svensk arbetsmarknad är het. Investeringarna ökar.
            Industritillverkning flyttar hem. Den svenska exporten visar nya
            rekordsiffror. Reallöneökningarna är goda. Nästa år beräknas arbetslösheten
            sjunka under 6 procent för första gången på nästan tio år. Målet
            är EU:s lägsta arbetslöshet år 2020.
          </note>
          <note>
            Sverige står i det här läget inför två stora utmaningar. Den
            första är att arbetsgivare har svårt att hitta rätt kompetens.
          </note>
          <note>
            Det finns över 100 000 lediga jobb , och listan över bristyrken
            är lång. För att arbetslösheten ska minska ytterligare krävs ännu
            större investeringar i utbildning.
          </note>
          <note>
            Kunskapslyftet byggs på så att det omfattar nära 80 000 utbildningsplatser
            under mandatperioden. Lärcentra ska utvecklas så att fler ska
            kunna studera på distans. Studiebidraget höjs. Möjligheten att
            ta CSN-lån för körkort införs.
          </note>
          <note>
            Så rustar vi Sverige i den globala och digitala ekonomin. Sverige
            konkurrerar om framtidens jobb med kunskap och kompetens – inte
            med låga löner. Det ska löna sig att arbeta, och det ska gå att
            leva på sin lön. Det ska vara ordning och reda på svensk arbetsmarknad.
            Det är den svenska modellen.
          </note>
          <note>
            Den andra utmaningen är att korta vägen till jobb för nyanlända.
            Här kan Sveriges arbetsgivare komma att göra mycket. Det har aldrig
            varit så enkelt som det kommer att bli nu. Anställningsstöden
            slås ihop och förenklas. Extratjänsterna blir fler. Stödet till
            företag som gör sin första anställning utökas.
          </note>
          <note>
            En utbildningsplikt införs. Den som inte har tillräckliga kunskaper
            för att få ett jobb under etableringstiden ska utbilda sig.
          </note>
          <note>
            Utrikes födda kvinnor behövs på arbetsmarknaden. Särskilda insatser
            görs för att fler kvinnor ska få jobb. Föräldrapenningen har förändrats
            så att huvuddelen måste tas ut under barnets första år. Den uppsökande
            verksamheten utökas liksom möjligheten att lära sig svenska under
            föräldraledigheten.
          </note>
          <note>
            Arbetet för friska arbetsplatser och snabb rehabilitering ger
            nu resultat. De skenande sjukskrivningstalen har bromsats. En
            myndighet för arbetsmiljökunskap inrättas. Fler åtgärder för bättre
            arbetsvillkor och balans mellan fritid och arbete utreds. Hinder
            för personer med funktionsnedsättning ska rivas och fler jobbmöjligheter
            skapas. Alla som kan jobba ska jobba. Alla behövs i framtidsbygget.
          </note>
          <note>
            Svensk industri ska vara ledande när klimat, globalisering och
            digitalisering kräver snabb omställning. Innovationsrådets samverkansprogram
            initierar en rad satsningar för att svenskt näringsliv ska ta
            fram morgondagens attraktiva produkter och locka utländska investeringar.
            Svenska test- och demonstrationsanläggningar utvecklas. Regeringens
            exportstrategi hjälper svenska företag att vinna affärer över
            hela världen. Sverige ska vara ett föregångsland för fri och rättvis
            handel.
          </note>
          <note>
            Utsläppen från industrin ska minska. Processindustrin ges ett
            nytt stöd till innovativa projekt och gröna tekniksprång – ett
            Industrikliv. En strategi tas fram för omställningen till en cirkulär
            och biobaserad ekonomi. Den förnybara energiproduktionen byggs
            ut.
          </note>
          <note>
            Tillsammans med svensk fordonsindustri görs en omfattande satsning
            på elektrifiering. Fordonsflottan behöver moderniseras för att
            vi ska kom ­ ma bort ifrån bensin och diesel. En utvidgad bonus
            gör det billigare att köpa en bil med låga utsläpp och dyrare
            att smutsa ned. En elfordonspremie införs så att fler kan köra
            elmoped eller elcykel.
          </note>
          <note>
            Klimatomställningen lägger grunden för morgondagens jobb och
            välfärd. Sverige ska transformeras till världens första fossilfria
            välfärdsland, och vi gör det med hjälp av vår gamla, hederliga
            och hypermoderna industri!
          </note>
          <note>
            Svensk industri har inte investerat så här mycket sedan finanskrisen.
            Samtidigt vet vi att konjunkturer kommer och går. Därför är det
            nu hög tid att förbereda och rusta industrin för nästa lågkonjunktur.
            Ett konkurrenskraftigt system för korttidsarbete tas fram för
            att säkra industrijobben. Företagares trygghetsvillkor ses över
            och stärks.
          </note>
          <note>
            Investeringarna i kunskap från förskola via yrkesutbildning till
            forskning bäddar för ett kompetent Sverige när konkurrensen hårdnar.
          </note>
          <note>
            Herr talman! Nu växer Sverige. Många har invandrat till vårt
            land. Vi lever längre, och fler barn föds. Det är ett styrkebesked.
            Välfärdslandet Sverige behöver byggas ut.
          </note>
          <note>
            Sedan regeringen tillträdde har 100 000 fler anställts i välfärden.
            Det gör Sverige tryggare. Fram till år 2020 kommer resurstillskotten
            till välfärden att ha ökat med 50 miljarder kronor. Massiva rekryteringar
            i sjukvård, skola och omsorg kan göras.
          </note>
          <note>
            För varje ny läkare är det fler svårt sjuka som slipper vänta
            på att få en tid. För varje ny undersköterska blir det fler trygga
            äldre som vet att någon kommer när de behöver det. För varje ny
            lärare ges fler barn möjlighet att knäcka koden, förstå principen,
            ta sig över en svårighet och känna det där magiska: Aha! Det här
            gör skillnad varje dag. Det går före skattesänkningar. Så bygger
            vi välfärd tillsammans och samtidigt ett hållbart samhälle för
            en ny tid.
          </note>
          <note>
            För ett par veckor sedan träffade jag klass 3A från Nälstaskolan.
            Vi sågs på Berättarministeriet i Husby. Där jobbar de med något
            av det mest avgörande för barns lärande, nämligen att erövra språket,
            att skriva och berätta. Jag var där tillsammans med min hustru
            som volontär. Uppdraget: Peppa, inspirera och ta barnens fantasi
            på allvar! Jag får tacka barnen för all inspiration jag fick tillbaka.
          </note>
          <note>
            Den som ska lära behöver läsa. En läsa-räkna-skriva-garanti för
            de tidiga åren lagfästs. Fler skolbibliotek bemannas. Mer kraft
            ska läggas på källkritik. Sverige får skolstart vid sex års ålder.
            Specialpedagogiken stärks, och fler speciallärare utbildas. Skolan
            ska vara en trygg lärandemiljö. Alla elever ska lära sig mer.
          </note>
          <note>
            Skolan plågas inte längre av nedskärningar. Trots lärarbrist
            och stora barnkullar ökar nu personaltätheten. Antalet anställda
            i skolan har ökat med 20 000. Barngrupperna i förskolan är de
            minsta på 25 år. Tre av fyra legitimerade lärare i grund- och
            gymnasieskolan har fått ett rejält lönepåslag. Fler vägar öppnas
            för att bli behörig. Äntligen vill fler bli lärare.
          </note>
          <note>
            Skolkommissionen har lämnat det mest genomarbetade förslaget
            för att utveckla svensk skola på decennier. Det lägger grunden
            för en jämlik skola med höga kunskapsresultat.
          </note>
          <note>
            Skolsegregationen ska brytas. Skolan ska vara en mötesplats för
            elever med olika bakgrund. Nyanlända elever fördelas jämnare och
            även till fri ­ skolor. Fortsatt stora investeringar görs för
            att alla skolor ska bli bra skolor.
          </note>
          <note>
            Fler ungdomar ska slutföra gymnasiet. Introduktionsprogrammen
            stärks så att fler går över till nationella program. Alla nationella
            program får estetiska ämnen. Yrkespaket ska tas fram så att fler
            som inte klarar gymnasieexamen kan gå en kortare utbildning som
            ger jobb. Yrkesprogrammen förbättras , och grundläggande högskolebehörighet
            återinförs.
          </note>
          <note>
            Om man frågar människor vad som är riktigt viktigt för dem svarar
            de allra flesta: a tt få vara frisk och att familjen mår bra.
          </note>
          <note>
            Men när någon blir sjuk får det inte råda någon tvekan: Vården
            ska finnas där när man behöver den. Köerna är för långa och ska
            kortas. Primärvården stärks genom mer resurser till vårdcentralerna.
            Patientkontrakten utvecklas vidare för patienter med stora vårdbehov.
            Sjukhusen specialiseras för att kunna ge högkvalitativ och toppmodern
            vård. Var man bor ska inte spela någon roll för möjligheten att
            bli frisk.
          </note>
          <note>
            En stor satsning görs på kvinnors hälsa. Blivande föräldrar ska
            kunna vara trygga med att förlossningsvården fungerar. Den psykiska
            ohälsan kryper nedåt i åldrarna. Unga som mår dåligt ska fångas
            upp tidigt.
          </note>
          <note>
            Vårdyrken ska vara attraktiva. Arbetsvillkoren förbättras. Fler
            utbildningsplatser skapas. Införandet av en legitimation för undersköterskor
            utreds. De anställda i vården ska ges det erkännande de förtjänar.
          </note>
          <note>
            Inget symboliserar framtiden som våra barn. I höstens budget
            prioriteras barnfamiljernas ekonomi. För att värna barnets rätt
            till sina föräldrar och bidra till jämställdhet moderniseras föräldraförsäkringen.
            Den ska fungera också för stjärnfamiljer och inte lägga krokben
            för kvinnor på arbetsmarknaden.
          </note>
          <note>
            Arbetet med att göra barnkonventionen till svensk lag den 1 januari
            2020 fortsätter. En treårig nationell kunskapssatsning genomförs
            om barns rättigheter. Barn ska också kunna andas frisk och ren
            luft. För att förbättra luften i städerna får kommunerna nya möjligheter
            att införa miljözoner. Sverige ska vara världens bästa land att
            växa upp i.
          </note>
          <note>
            Inga förtjänar vår tacksamhet som våra äldre – de som byggde
            landet före oss. De förtjänar respekt men också ekonomisk trygghet.
          </note>
          <note>
            Mycket har redan gjorts: högre bostadstillägg, billigare tandvård
            för äldre och avgiftsfri primärvård för dem som är över 85 år.
            Nu går vi vidare. En nationell strategi för demenssjukdom tas
            fram. Ekonomin förbättras för de pensionärer som har det allra
            sämst ställt. Sex av tio som är över 65 år har redan fått sänkt
            skatt. Målet är att den orättfärdiga pensionärsskatten helt avskaffas.
            Nya steg tas i höstens budget. Detta är inte snällhet – det är
            vårt moraliska ansvar.
          </note>
          <note>
            Välfärden ska finansieras gemensamt och solidariskt. Alla som
            har inkomster ska göra rätt för sig och betala skatt. Annars fungerar
            inte samhällskontraktet i ett välfärdsland. Skattefusk och aggressiv
            skatteplanering bekämpas. Trygghetssystemen får bättre skydd mot
            fusk och bedrägerier.
          </note>
          <note>
            Skattemedel för välfärd ska gå till välfärden och inte förvandlas
            till orimliga vinster eller föras ut ur landet. Under året läggs
            ett förslag för att begränsa vinsterna i skola och omsorg. Det
            ska vara ordning och reda i välfärden.
          </note>
          <note>
            Herr talman! Mitt ute på fältet i förintelselägret Birkenau står
            en röd boskapsvagn. I en sådan kom Livia Fränkel m ed sin syster
            Hédi Fried till Auschwitz den 17 maj 1944. Hopträngda , utan mat
            och med mycket lite vatten hade de rest i tre dagar och två nätter.
          </note>
          <note>
            I juni var vi i Auschwitz-Birkenau tillsammans, Livia Fränkel
            och jag. Det var första gången som hon var tillbaka. ”Jag vill
            sluta cirkeln” , sa hon. ”Jag vill ta farväl av mina föräldrar.”
          </note>
          <note>
            Vi har en skyldighet att minnas, för minns vi inte historiens
            övergrepp kan våldet och hatet segra igen, och då sluts en annan
            cirkel. Den 1 maj i år demonstrerade ungefär 500 nazister i Falun.
            Nordiska m otståndsrörelsen fanns på plats under Almedalsveckan,
            och snart samlas de i Göteborg. Det är skrämmande.
          </note>
          <note>
            Nu kraftsamlar regeringen arbetet mot rasism och hatbrott i en
            natio ­ nell handlingsplan. Stödet till skolungdomars hågkomstresor
            återinförs, och år 2020 hålls en ny internationell konferens för
            hågkomst och utbild ­ ning.
          </note>
          <note>
            Det finns grupper i vårt land som är räddare än någonsin. Säkerheten
            för minoritetsgrupper och religiösa lokaler ska höjas. Arbetet
            för transper ­ soners rättigheter stärks. Skyddet ökar mot hat-
            och hetsbrott. De natio ­ nella minoriteternas rättigheter stärks.
            En stor satsning görs på Sametinget. En ny funktionshinde rsp
            olitik ska visa vägen för ett mer jämlikt samhälle där människors
            olika bakgrund eller förutsättningar inte avgör möjlighet ­ erna
            till delaktighet.
          </note>
          <note>
            I land efter land ökar nu polariseringen. Misstron mot de demokratiska
            institutionerna växer, medi ern a ifrågasätts, tonen trappas upp
            och fakta förvrängs. Vårt samhälles motståndskraft mot angrepp
            från främmande makt och trollfabriker ska öka. Utsattheten för
            hot och hat mot journalister, förtroendevalda, konstnärer och
            opinionsbildare är farlig.
          </note>
          <note>
            Om det är någonstans och någon gång varje medborgare behöver
            göra sin plikt är det precis här. Acceptera aldrig det oacceptabla
            ! Säg ifrån! Stå upp för människovärdet på torget och i kommentarsfälten!
            Antidemokratiska röster ska aldrig få stå oemotsagda. Det fria
            ordet ska försvaras. Kliv fram! Vi gör det tillsammans. Det är
            på oss det beror.
          </note>
          <note>
            Vi tillsammans har skapat och fortsätter att skapa det vi vill
            att Sverige ska vara genom att visa respekt, medmänsklighet och
            värme. Människovärdet är grunden.
          </note>
          <note>
            Herr talman! Vår regering har lett Sverige i en ny riktning.
            Målet är ett hållbart samhälle i gemenskap där vi bryr oss om
            varandra och just därför också tror på framtiden. Vi skickar inte
            notan till våra barn och barnbarn. Så vill vi fortsätta att regera.
            Samhällsbygget går vidare. Riktningen ligger fast: Investeringar
            i stället för skattesänkningar. Jämlikhet i stället för klyftor.
            Tillsammans i stället för var och en för sig. Det är ett framtidsbygge
            för alla.
          </note>
          <note>
            (Applåder)
          </note>
          <note>
            § 2 Ceremonin avslutades kl. 15.00.
          </note>
        </div>
      </body>
    </text>
  </TEI>
</teiCorpus>
