<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201718</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201718</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201718--9</head>
          <docDate when="2017-09-22 00:00:00">2017-09-22 00:00:00</docDate>
        </div>
      </front>
      <body>
        <div>
          <note>
            § 1 Avsägelse
          </note>
          <note>
            Förste vice talmannen meddelade att Adnan Dibrani (S) avsagt
            sig uppdraget som ledamot i skatteutskottet.
          </note>
          <note>
            Kammaren biföll denna avsägelse.
          </note>
          <note>
            § 2 Anmälan om kompletteringsval
          </note>
          <note>
            Förste vice talmannen meddelade att Socialdemokraternas riksdagsgrupp
            anmält Anna Johansson som ledamot i skatteutskottet och ClasGöran
            Carlsson som suppleant i civilutskottet .
          </note>
          <note>
            Förste vice talmannen förklarade vald a till
          </note>
          <note>
            ledamot i skatteutskottet
          </note>
          <note>
            Anna Johansson (S)
          </note>
          <note>
            suppleant i civilutskottet
          </note>
          <note>
            ClasGöran Carlsson (S)
          </note>
          <note>
            § 3 Anmälan om subsidiaritetsprövning
          </note>
          <note>
            Förste vice talmannen anmälde att utdrag ur prot. 2017/18:1 för
            torsdagen den 14 september i ärende om subsidiaritetsprövning
            av EU-förslag hade kommit in från justitieutskottet.
          </note>
          <note>
            § 4 Ärende för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Proposition
          </note>
          <note>
            2017/18:17 till utbildningsutskottet
          </note>
          <note>
            § 5 Svar på interpellation 2016/17:548 om skyddet mot cyberangrepp
          </note>
          <note type="speaker">
            Anf. 1 Justitie- och inrikesminister MORGAN JOHANSSON (S):
          </note>
          <note>
            Herr talman! Pål Jonson har frågat mig om jag delar uppfattningen
            att det finns mycket allvarliga brister i skyddet mot cyberangrepp
            hos svenska myndigheter, vilka nya åtgärder jag och regeringen
            i så fall avser att vidta i ljuset av de omfattande cyberangreppen
            och slutsatserna i årsrapporterna från Säpo, FRA och Must samt
            när jag och regeringen avser att presentera den nationella strategin
            för samhällets informations- och cybersäkerhet.
          </note>
          <note>
            Det finns ett stort behov av att utveckla informationssäkerheten
            i Sverige. Sedan regeringen tillträdde har därför en rad åtgärder
            vidtagits. Exempelvis beslutade regeringen i december 2015 om
            obligatorisk it-incidentrapportering för statliga myndigheter.
            Sedan den 1 april 2016 är statliga myndigheter skyldiga att redovisa
            it-incidenter som de drabbas av.
          </note>
          <note>
            Myndigheten för samhällsskydd och beredskap, MSB, har tillförts
            ökade resurser för att stärka samhällets m otståndskraft mot it-angrepp.
            I vårändringsbudgeten för 2017 tillförde regeringen 10 miljoner
            kronor till MSB för att förstärka arbetet med informationssäkerhet
            och psykologiskt försvar. I budgetpropositionen 2018 fyrfaldigar
            och permanentar reger ­ ingen ökningen av medel utifrån en överenskommelse
            mellan regeringen, Moderaterna och Centerpartiet.
          </note>
          <note>
            Nästa år kommer dessutom ännu fler leverantörer av samhällsviktiga
            och digitala tjänster att bli skyldiga att rapportera allvarliga
            it-incidenter och vidta andra säkerhetsåtgärder. Denna skyldighet
            träder i kraft när EU:s direktiv om åtgärder för en hög gemensam
            nivå av säkerhet i nätverk och informationssystem, NIS-direktivet,
            har genomförts.
          </note>
          <note>
            Det pågår också ett viktigt arbete med att modernisera och skärpa
            säkerhetsskyddslagen. Här kan också nämnas Utredningen om vissa
            säkerhetsskyddsfrågor som ska föreslå åtgärder för att förbättra
            skyddet för de allra mest skyddsvärda verksamheterna. Utredaren
            ska bland annat föreslå förebyggande åtgärder för att säkerhetsskyddade
            uppgifter, eller säkerhetskänslig verksamhet, inte ska utsättas
            för risker i samband med utkontraktering, upplåtelse och överlåtelse
            av sådan verksamhet. I uppdraget ingår även att föreslå ett system
            med sanktioner i säkerhetsskyddslagen.
          </note>
          <note>
            Försvarsmakten har regeringens uppdrag att, med stöd av Försvarets
            radioanstalt, FRA, och eventuellt övriga berörda myndigheter,
            utveckla och förstärka Sveriges cyberförsvar. För de mest skyddsvärda
            verksamheterna tillhandahåller FRA ett tekniskt detekterings-
            och varningssystem, TDV. TDV är en verksamhet som fick utökade
            resurser i vårändringsbudgeten 2017 och genom regeringens förslag
            om permanenta förstärkningar av FRA:s verksamhet från och med
            2018.
          </note>
          <note>
            Slutligen uppdrogs Säkerhetspolisen och FRA i april i år att
            redovisa vilka ytterligare åtgärder som kan vidtas för att motverka
            de allvarligaste hoten mot de mest skyddsvärda verksamheterna
            i Sverige. Redovisningen har lämnats, och mot bakgrund av den
            föreslår regeringen ytterligare förstärkning av myndigheternas
            arbete med informations- och cybersäkerhet.
          </note>
          <note>
            Exemplen ovan illustrerar vikten av samverkan och en gemensam
            riktning. Den 29 juni 2017 presenterade därför regeringen en ny
            nationell strategi för hur informations- och cybersäkerheten i
            Sverige ska utvecklas och stärkas. Strategin sätter upp målsättningar
            inom sex prioriterade områden, och regeringen har redan påbörjat
            implementeringen genom att samma dag besluta om fyra regeringsuppdrag
            med koppling till strategin.
          </note>
          <note>
            Jag kommer att fortsätta att noga följa arbetet med att stärka
            samhällets informations- och cybersäkerhet och vidta ytterligare
            åtgärder när det behövs.
          </note>
          <note type="speaker">
            Anf. 2 PÅL JONSON (M):
          </note>
          <note>
            Herr talman! Tack, justitieministern, för svaret på min interpellation!
            Jag vill inledningsvis säga att jag har förståelse för att regeringsombildning
            och sommaruppehåll fördröjer interpellationssvar men konstaterar
            att den här interpellationen ställdes för fyra månader sedan.
            Vid den tidpunkten kände regeringen till det säkerhetshaveri som
            hade ägt rum på Transportstyrelsen. Det gjorde dock inte vi inom
            oppositionen när jag ställde den här interpellationen.
          </note>
          <note>
            Haveriet inom Transportstyrelsen har naturligtvis pekat på många
            av de problem som även Must, FRA och Säpo tar upp i sina årsrapporter
            när det kommer till säkerhetsskyddet i Sverige. De årsrapporterna
            pekar rätt så entydigt på att det finns stora brister i säkerhetsmedvetandet
            hos svenska myndigheter, bland annat kopplat till cybersäkerhet.
            Det finns en begränsad förmåga hos svenska myndigheter att göra
            analyser av vad det är som är skyddsvärd verksamhet. Dessa myndigheter
            pekar också på att de finns brister i Sverige när det gäller den
            it-relaterade infrastrukturen hos svenska myndigheter.
          </note>
          <note>
            Det framstår alltså utan tvekan som om det har vuxit fram någon
            form av säkerhetskultur i Sverige som är bristande när det kommer
            till cybersäkerhet, och jag tycker att detta är speciellt allvarligt
            för de myndigheter som har ett bevakningsansvar inom totalförsvaret,
            framför allt i ljuset av det försämrade säkerhetspolitiska omvärldsläget.
          </note>
          <note>
            Ministern är ju mycket väl bekant med den granskning som Riksrevi
            ­ sionen gjorde av it-säkerheten på nio svenska myndigheter och
            som fak ­ tiskt till del var dräpande i sin kritik gällande dessa
            myndigheters förmåga att hantera cyberangrepp. Vi har ju till
            och med inom polisen sett fall där det verkar finnas en bristande
            säkerhetskultur, mot bakgrund av att rikspo ­ lischefen var i
            justitieutskottet så sent som i går och redogjorde för varför
            man gjort en avträdelse från säkerhetsskyddsförordningen.
          </note>
          <note>
            Ett annat område som också tar spjärn i de brister som finns
            när det gäller cybersäkerhet är att den it-relaterade brottsligheten
            i Sverige har ökat med över 900 procent under det senaste årtiondet.
            Utredningsresultaten från polisen på detta område ser bedrövliga
            ut, och detta är den snabbast växande brottsligheten som vi har
            att hantera i Sverige.
          </note>
          <note>
            Även i en internationell jämförelse är det uppenbart att Sverige
            inte ligger väl till när det gäller cybersäkerhet. På World Economic
            Forum i Davos för två år presenterades en mätning som pekade på
            att Sverige är världens tredje mest digitaliserade och uppkopplade
            land, medan vi i den mätningen inte ens nådde topp 50 gällande
            cybersäkerhet.
          </note>
          <note>
            Nu vet jag att det har skett framsteg de senaste två åren, men
            det råder ingen tvekan om att regeringen har ett grannlaga arbete
            framför sig för att höja cybersäkerheten.
          </note>
          <note>
            Jag vill också vara klar med att det faller en skugga även över
            alliansregeringen. Vi skulle ha gjort mer för att höja säkerhetsskyddet
            för cybersäkerhet. Men nu är det regeringen som äger frågan, och
            det är därför som jag vill se ledarskap från regeringen.
          </note>
          <note>
            Avslutningsvis, herr talman, har jag två kommentarer till ministerns
            svar. Ministern säger att det finns ett behov av att höja informationssäkerheten
            i Sverige. Jag delar den analysen, men jag vet också att ett skäl
            till att vi gör det kanske inte är så mycket för de hot och risker
            som finns utan för att EU nu ställer nya krav på oss genom NIS-direktivet.
          </note>
          <note>
            Jag vill därför veta om ministern delar Musts, FRA:s och Säpos
            bedömning att det finns mycket stora och allvarliga brister i
            skyddet mot cyberangrepp. Det är viktigt för oss i oppositionen
            att veta om man delar de egna myndigheternas och oppositionens
            analys eller inte.
          </note>
          <note>
            När det gäller incidentrapportering är det bra att regeringen
            har genomfört detta och att det är obligatoriskt. Underrapporteringen
            är mycket stor på detta område, och det behöver man hantera. FRA
            gick i januari ut och sa att Sverige utsatts för 10 000 statssanktionerade
            angrepp.
          </note>
          <note type="speaker">
            Anf. 3 Justitie- och inrikesminister MORGAN JOHANSSON (S):
          </note>
          <note>
            Herr talman! Det är riktigt som Pål Jonson säger att det har
            dragit ut på t i den att besvara den här interpell ationen, eftersom
            sommaruppehållet kom emellan. Å andra sidan kan vi redovisa ytterligare
            saker som vi har gjort, bland annat den strategi som Pål Jonson
            efterfrågar i sin interpellation. Det fattade vi beslut om under
            sommaren, så det har vi genomfört.
          </note>
          <note>
            Jag uppskattar också att Pål Jonson markerar att det har skett
            framsteg under de här två åren och att det är ett gemensamt politiskt
            ansvar att se till att vi ökar cyb ersäkerheten i landet totalt
            sett .
          </note>
          <note>
            Om vi går tillbaka ser vi att det har skett ett antal granskningar.
            Riks ­ revisionen gjorde 2014 en granskning av den förra regeringens
            informa ­ tionssäkerhetsarbete och kom då fram till att det fanns
            brister när det gäller styrningen av m yndigheternas informationsarbete.
            Man lämnade även en rad rekommendationer till den tillträdande
            regeringen, vilket vi nu tar hand om. Vid det tillfället reagerade
            Riksrevisionen också på att den tidigare regeringen inte hade
            agerat tillräckligt trots att de första bristerna påtalades för
            ett antal år sedan, nästan tio år sedan i det här läget.
          </note>
          <note>
            När regeringen tillträdde 2014 drog vi igång ett arbete för att
            stärka skyddet mot cyberangrepp. De hoten kan vara av olika slag
            och dignitet. Det kan vara allt från tonårshackare som bara vill
            testa systemen till krim ­ inella som vill åt information för
            att tjäna pengar eller stjäla pengar, till terrorister som vill
            slå ut delar av samhällets it-infrastruktur bara för att skapa
            oreda och kaos eller, som allra värst, främmande makt som vill
            näst ­ la sig in i våra informationssystem för att komma åt det
            som är vår mest skyddsvärda information, det vill säga den typ
            av information som har bär ­ ing på rikets säkerhet.
          </note>
          <note>
            Angriparna kan vara av många olika slag, motiven ännu fler och
            metoderna oräkneliga. Att skydda sig är därför både svårt och
            komplext men kan visa sig vara avgörande i en krissituation. Regeringen
            har därför vidtagit en rad åtgärder för att höja vår beredskap,
            för att stärka kompetensen och för att öka vår förmåga att stå
            emot cyberangrepp av olika slag.
          </note>
          <note>
            Riksrevisionen krävde till exempel den obligatoriska it-incidentrapporteringen.
            Den finns nu på plats. Vi fattade beslut om den 2015, och 2016
            kom den på plats. Den behövs för att kunna bedöma hoten och vår
            sårbarhet. Då måste vi få löpande information om olika försök
            att ta sig in i och manipulera våra system.
          </note>
          <note>
            Nu finns en ordning som innebär att alla statliga myndigheter
            skynd ­ samt ska rapportera alla allvarliga it-incidenter. De
            ska rapportera antingen till MSB, till Säpo eller till Försvarsmakten
            beroende på vilken typ av incident det handlar om. År 2016, förra
            å ret, tog MSB emot 214 sådana it ‑ incidentrapporter från 77
            myndigheter. 12 av dem polisanmäldes.
          </note>
          <note>
            För första gången finns nu en mer samlad bild av vad Sverige
            utsätts för, även om det naturligtvis ändå finns, som Pål Jonson
            påpekar, ett stort mörkertal. Det handlar om att fortsätta att
            jobba med det verktyget för att få in mer och mer information
            av det slaget.
          </note>
          <note>
            Vidare ökar regeringen anslagen kraftigt till de myndigheter
            som har en central roll för it-säkerheten. Det är först och främst
            MSB, som fick 10 miljoner i år. Vi bygger ut med ytterligare pengar
            och fyrfaldigar stödet till 40 miljoner kronor från nästa år.
            FRA får ytterligare 20 miljoner nästa år för sitt viktiga arbete.
            Säkerhetspolisen får också ytterligare 40 miljoner. Sammanlagt
            är det från nästa år ytterligare 100 miljoner kronor till dessa
            centrala myndigheter för att arbeta för att öka cybersäkerheten.
          </note>
          <note type="speaker">
            Anf. 4 PÅL JONSON (M):
          </note>
          <note>
            Herr talman! Låt mig först ge en kort kommentar om it-incidentrapporteringen.
            Det var bara tre av anmälningarna som riktades till Säpo, alltså
            kopplade till säkerhetsskydd. Det var ingen anmälning som gick
            till Försvarsmakten. I ljuset av FRA:s bedömning att Sverige utsätts
            för så många statssanktionerade angrepp är det helt uppenbart
            att mörkertalet är betydande. Jag skulle gärna vilja veta om ministern
            avser att vidta några åtgärder för att komma till rätta med detta
            mörkertal. Lägesbilden är, precis som ministern säger, mycket
            viktig.
          </note>
          <note>
            Jag skulle också vilja ta fasta på regeringens it- och säkerhetsstrategi,
            som regeringen har presenterat. Regeringen har tagit rätt god
            tid på sig att presentera strategin med tanke på att den är ett
            år försenad. Jag konstaterar att det är svårt att skriva sådana
            samlingsdokument, och jag vet att det finns bättre och sämre strategier
            som har presenterats. Vägen till framgång går genom att våga prioritera
            och vara tydlig i strategierna.
          </note>
          <note>
            En strategi ska normalt innehålla tre M, nämligen mål, medel
            och metod. Den strategi som regeringen har presenterat är utan
            tvivel rik på mål. Den utgår från de tre målen i den nationella
            säkerhetsstrategin. Det är bland annat digitaliseringsmålet, det
            vill säga att Sverige ska vara bäst i världen när det kommer till
            digitalisering. Det målet har sex nedbrutna it ‑ mål och 54 delmål.
            Det blir faktiskt 68 målsättningar på 32 sidor i det dokumentet.
          </note>
          <note>
            En välvillig tolkning är att regeringen har höga ambitioner.
            Men problemet när så mycket fokus läggs på mål är att de andra
            två frågorna, de riktigt intressanta i en strategi, nämligen hur
            de ska förverkligas och vilka medel som ska avsättas, visar att
            strategin i det avseendet tyvärr har stora brister.
          </note>
          <note>
            Jag skulle vilja ta upp tre sådana brister som jag har identifierat.
          </note>
          <note>
            För det första är jag verkligen överraskad att strategin är så
            kortfattad när det kommer till upphandling och outsourcing, trots
            att strategin skrevs med insikten i Regeringskansliet om det haveri
            som hade ägt rum på Transportstyrelsen och med insikten om att
            Säpo redan 2012 varnade för risker och problem med outsourcing.
            Den utredning som låg till grund för strategin, skriven av Erik
            Wennerström, sa att vi måste våga använda lagen om upphandling
            för försvars- och säkerhetsprodukter och inte bara lagen om offentlig
            upphandling. Det var själva cloun i utredningen. Ändå hanteras
            upphandling mycket rapsodiskt i strategin. Det är en brist. Det
            är verkligen överraskande i ljuset av vad regeringen då visste
            om Transportstyrelsen och vad vi vet i dag.
          </note>
          <note>
            För det andra vill jag ta fasta på att strategin lyfter fram
            behovet av samverkan med privata näringslivet. Det är helt rätt.
            All teknikutveckling i dag sker inom privata företag. Det behövs
            dialog och samband. Men regeringen specificerar inte hur samverkan
            ska ske vid sidan av de forum som MSB har. Det är en bra verksamhet
            men också en mycket avgränsad verksamhet.
          </note>
          <note>
            För det tredje, och det är stort, är regeringen inte tydlig i
            organisationsfrågan. Det är fortfarande fyra ministrar och sex
            myndigheter som arbetar med digitalisering och i någon mån cyberstrategi.
            Det utgör en brist att man inte är tydlig.
          </note>
          <note>
            Herr talman! Det står ingenting i strategin om Regeringskansliets
            egen organisation i fråga om cybersäkerhetsfrågor. Vi vet nu att
            det inte gick bra för regeringen och Regeringskansliet att hantera
            Transportstyrelsen. Avser ministern att vidta några åtgärder där
            som inte framgår av strategin?
          </note>
          <note type="speaker">
            Anf. 5 Justitie- och inrikesminister MORGAN JOHANSSON (S):
          </note>
          <note>
            Herr talman! Nu finns ett system för it-incidentrapporteringar
            på plats. Det kan säkert finnas ett mörkertal, som jag var inne
            på tidigare, men det här är första året. För att minska mörkertalet
            måste vi se till att kompetensnivån höjs och att det finns större
            beredskap och vaksamhet när den typen av incidenter inträffar.
          </note>
          <note>
            Det är därför som regeringen är beredd att sätta av pengar. Jag
            tog i mitt tidigare anförande upp att vi nu fyrfaldigar anslaget
            till MSB från årets 10 miljoner till 40 miljoner nästa år. Om
            man lägger ihop de pengar som nu sätts av till dessa ändamål,
            där även andra myndigheter förstärks nästa år, kan man se att
            det är ett riktigt lyft på området.
          </note>
          <note>
            MSB, FRA och Säpo, våra tre centrala myndigheter på området,
            får från nästa år, 2018, riktade pengar, över 100 miljoner kronor
            ytterligare för att arbeta med bland annat dessa frågor. År 2019
            får de 150 miljoner kronor ytterligare, och år 2020 får de över
            180 miljoner kronor ytterligare. Strategin handlar inte bara om
            mål, utan vi förser de myndigheter som behöver pengar till dessa
            frågor med just de resurser de behöver.
          </note>
          <note>
            Sedan var det frågan om it-incidentrapportering. Jag kan tillägga
            att när NIS-direktivet implementeras, vilket kommer att ske under
            våren, utvidgas skyldigheten att rapportera in it-incidenter inte
            bara till de statliga myndigheterna utan också till leverantörer
            och därmed en stor andel i den privata sektorn. Vi kommer att
            få en ännu bättre bild över vad vi egentligen utsätts för varje
            år.
          </note>
          <note>
            Strategin har antagits. Fyra myndighetsuppdrag beslutades samma
            dag. Det är inte bara mål utan det är även fråga om pengar. Regeringen
            har lagt hela frågan om kontraktering och upphandling i ett särskilt
            spår. Där finns också oerhört mycket att göra.
          </note>
          <note>
            Under många år tycks det ha varit något slags självändamål att
            outsourca, upphandla, privatisera och lägga så mycket som möjligt
            utanför staten. Anna Kinberg Batra stod i tv och sa att det inte
            spelar någon roll var servrarna står. Jo, det gör det visst i
            en del avseenden. Det som rör vår viktigaste information ska vi
            ha kontroll över. Lärdomen av vad som har hänt på Transportstyrelsen
            är att regelverket i dessa frågor måste skärpas.
          </note>
          <note>
            Regeringen har en annan ingång. Vår ingång är inte att privatisera,
            outsourca eller lägga ut så mycket som möjligt. Vår ingång i diskussionen
            är alltid säkerheten först. Det är det som måste gälla vid hanteringen
            av den typen av information.
          </note>
          <note>
            Därför gör vi två saker. Den ena är att vi har bett en särskild
            utredare, Stefan Strömberg, att se över frågan om var gränserna
            går för att göra den här typen av upphandlingar. Han fick det
            uppdraget i våras.
          </note>
          <note>
            Den andra är att vi nu under hösten går fram med ett skarpt förslag
            om samrådsplikt och vetorätt för Säpo och Försvarsmakten i de
            här situation ­ erna. När någon myndighet står i begrepp att outsourca
            eller lägga ut viss sådan här informationsteknik på andra leverantörer
            och i privata händer och det rör den här typen av säkerhetskänslig
            information ska man vara skyldig att samråda med Säkerhetspolisen
            och Försvarsmakten. Om För ­ svarsmakten och Säkerhetspolisen
            säger ”nej, det här kan ni inte göra efter ­ som det riskerar
            rikets säkerhet”, då ska myndigheten också lyda. För ­ sla ­ get
            är alltså att det ska finnas vetorätt för de myndigheterna i de
            situatio ­ n ­ erna. Det är ett skarpt förslag och en förordningsändring
            som vi går fram med nu under hösten.
          </note>
          <note type="speaker">
            Anf. 6 PÅL JONSON (M):
          </note>
          <note>
            Herr talman! Tack, justitieministern, för debatten! Jag har två
            korta kommentarer.
          </note>
          <note>
            Resursförstärkningarna som tillförs Must, MSB och FRA gör vi
            i rätt bred politisk samsyn, vill jag tillägga. Det är en del
            av försvarsöverenskommelsen. Det är alltså inte bara regeringen
            som ska hyllas här, tycker jag, utan det är också vi inom oppositionen
            som har drivit på eftersom det här behöver förstärkas.
          </note>
          <note>
            Det andra ministern säger är ”säkerheten först”. Det är ingen
            som delar den uppfattningen i dag, i det här säkerhetspolitiska
            läget. Problemet med Transportstyrelsen var ju att man bröt mot
            lagen och att det saknades sank ­ tionsmöjligheter. Det var det
            som var själva cloun i problemet.
          </note>
          <note>
            Avslutningsvis, herr talman, vill jag ta upp en tredje aspekt
            som är principiellt viktig i cybersäkerhetsstrategin men som faktiskt
            inte nämns. Det är frågan om Sverige ska ha en aktiv eller offensiv
            förmåga inom cy bermiljön. Ministern vet att det framgår i Försvarsberedningen
            och i inriktningspropositionen att vi ska ha förmåga till någon
            form av vedergällning om vi blir utsatta för ett storskaligt it-angrepp.
            Detta nämns inte i cybersäkerhetsstrategin. Det tycker jag är
            anmärkningsvärt.
          </note>
          <note>
            Om den här funktionen, den aktiva eller offensiva cyberförmågan,
            ska vara effektiv måste den kommuniceras. Det är ju en förmåga
            som vi inte vill använda, men vi vill att vår omvärld ska veta
            om den. Om den ska fungera måste det kommuniceras var, när och
            hur den ska användas.
          </note>
          <note>
            Jag undrar därför om ministern har en uppfattning om Sverige
            ska ha en aktiv cyberförmåga samt hur, var och när den i så fall
            ska användas. Finns det några tankar om doktrin ‑ eller policyutveckling
            på det området?
          </note>
          <note type="speaker">
            Anf. 7 Justitie- och inrikesminister MORGAN JOHANSSON (S):
          </note>
          <note>
            Herr talman! Den senare frågan får vi nog återkomma till i en
            särskild diskussion, för den är ganska bred.
          </note>
          <note>
            För att ta upp tråden om eventuella sanktioner och vad man kan
            göra mot dem som gör fel skulle jag vilja erinra om att en av
            sakerna som inträffade efter händelserna på Transportstyrelsen
            var att det visade sig att det finns skarpa instrument för tillsynsmyndigheten
            att gå vidare med när man behöver göra det. När man uppdagade
            detta inledde Säkerhetspolisen en förundersökning som slutade
            i ett strafföreläggande och med att den dåvarande generaldirektören
            för Transportstyrelsen fick avgå.
          </note>
          <note>
            Det är alltid bättre att förebygga saker än att behöva komma
            efteråt och utreda om det skulle leda till brott. Det är därför
            vi nu lägger fram förslaget om samrådsplikt och vetorätt för Försvarsmakten
            och Säpo i alla dessa situationer. Det innebär att man inte kommer
            att kunna gå vidare med någonting i det här avseendet om de risker
            finns som Säpo och Försvarsmakten pekade på i fallet med Transportstyrelsen.
          </note>
          <note>
            Det är helt riktigt som Pål Jonson säger att det här är ett gemensamt
            ansvar, vilket också innebär gemensamma pengar. Jag har inga som
            helst problem med att säga att uppgörelserna som vi har gjort
            inom ramen för försvarspolitiken är oerhört bra på många områden
            – förstärkningen av det militära försvaret men också av det civila
            försvaret, för att se det i ett större sammanhang. Det är över
            400 miljoner ytterligare till det civila försvaret per år som
            nu sätts av, och det är en rejäl slant för att kunna återupprätta
            också den delen av försvaret.
          </note>
          <note>
            Den här frågan får vi säkert återkomma till. Ni ska veta att
            vi jobbar aktivt i regeringen för att även fortsättningsvis stärka
            cybersäkerheten.
          </note>
          <note>
            Överläggningen var härmed avslutad.
          </note>
          <note>
            § 6 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 21 september
          </note>
          <note>
            2017/18:5 Operativ förmåga med tung kustrobot
          </note>
          <note>
            av Allan Widman (L)
          </note>
          <note>
            till försvarsminister Peter Hultqvist (S)
          </note>
          <note>
            2017/18:6 Motorfrågan för Gripen E
          </note>
          <note>
            av Allan Widman (L)
          </note>
          <note>
            till försvarsminister Peter Hultqvist (S)
          </note>
          <note>
            § 7 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 21 september
          </note>
          <note>
            2017/18:24 Polygama äktenskap
          </note>
          <note>
            av Ann-Charlotte Hammar Johnsson (M)
          </note>
          <note>
            till statsrådet Åsa Regnér (S)
          </note>
          <note>
            2017/18:25 Sparandet i Sverige
          </note>
          <note>
            av Helena Bouveng (M)
          </note>
          <note>
            till finansminister Magdalena Andersson (S)
          </note>
          <note>
            2017/18:26 Traineejobb i välfärden
          </note>
          <note>
            av Jesper Skalberg Karlsson (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2017/18:27 Gripanden i Katalonien
          </note>
          <note>
            av Birgitta Ohlsson (L)
          </note>
          <note>
            till utrikesminister Margot Wallström (S)
          </note>
          <note>
            2017/18:28 Systembolagets verksamhetsfrämmande opinionsbildning
          </note>
          <note>
            av Tina Acketoft (L)
          </note>
          <note>
            till närings- och innovationsminister Mikael Damberg (S)
          </note>
          <note>
            § 8 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 21 september
          </note>
          <note>
            2017/18:3 Ett nationellt skogsprogram
          </note>
          <note>
            av Kristina Yngwe (C)
          </note>
          <note>
            till statsrådet Sven-Erik Bucht (S)
          </note>
          <note>
            2017/18:5 Polisens prioriteringar och barnkonventionen
          </note>
          <note>
            av Christina Örnebjär (L)
          </note>
          <note>
            till statsrådet Åsa Regnér (S)
          </note>
          <note>
            2017/18:6 En bra uppkoppling i hela Sverige
          </note>
          <note>
            av Anna Wallén (S)
          </note>
          <note>
            till statsrådet Peter Eriksson (MP)
          </note>
          <note>
            2016/17:1904 Regeringens agerande rörande Findus i Bjuv
          </note>
          <note>
            av Ann-Charlotte Hammar Johnsson (M)
          </note>
          <note>
            till närings- och innovationsminister Mikael Damberg (S)
          </note>
          <note>
            § 9 Kammaren åtskildes kl. 9.24 .
          </note>
          <note>
            Sammanträdet leddes av förste vice talmannen .
          </note>
          <note>
            Vid protokollet
          </note>
          <note>
            ANN LARSSON
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Avsägelse
          </note>
          <note>
            § 2 Anmälan om kompletteringsval
          </note>
          <note>
            § 3 Anmälan om subsidiaritetsprövning
          </note>
          <note>
            § 4 Ärende för hänvisning till utskott
          </note>
          <note>
            § 5 Svar på interpellation 2016/17:548 om skyddet mot cyberangrepp
          </note>
          <note>
            Anf. 1 Justitie- och inrikesminister MORGAN JOHANSSON (S)
          </note>
          <note>
            Anf. 2 PÅL JONSON (M)
          </note>
          <note>
            Anf. 3 Justitie- och inrikesminister MORGAN JOHANSSON (S)
          </note>
          <note>
            Anf. 4 PÅL JONSON (M)
          </note>
          <note>
            Anf. 5 Justitie- och inrikesminister MORGAN JOHANSSON (S)
          </note>
          <note>
            Anf. 6 PÅL JONSON (M)
          </note>
          <note>
            Anf. 7 Justitie- och inrikesminister MORGAN JOHANSSON (S)
          </note>
          <note>
            § 6 Anmälan om interpellationer
          </note>
          <note>
            § 7 Anmälan om frågor för skriftliga svar
          </note>
          <note>
            § 8 Anmälan om skriftliga svar på frågor
          </note>
          <note>
            § 9 Kammaren åtskildes kl. 9.24.
          </note>
          <note>
            Tryck: Elanders, Vällingby 2017
          </note>
        </div>
      </body>
    </text>
  </TEI>
</teiCorpus>
