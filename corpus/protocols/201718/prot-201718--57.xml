<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201718</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201718</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201718--57</head>
          <docDate when="2018-01-18">2018-01-18</docDate>
        </div>
      </front>
      <body>
        <div>
          <note>
            § 1 Anmälan om faktapromemorior
          </note>
          <note>
            Förste vice talmannen anmäl de att följande faktapromemorior
            om förslag från Europeiska kommissionen hade kommit in och överlämnats
            till utskott:
          </note>
          <note>
            2017/18:FPM41 Förslag till förordningar om interoperabilitet
            mellan EU:s informationssystem för gränser och säkerhet KOM(2017)
            794, KOM(2017) 793 till justitieutskottet
          </note>
          <note>
            2017/18:FPM42 Förhandlingsmandat för EU:s relation med Afrika,
            Väst ­ indien och Stillahavsområdet efter Cotonou-avtalet KOM(2017)
            763 till utrikesutskottet
          </note>
          <note>
            § 2 Svar på interpellation 2017/18:289 om fria demokratiska val
            i Zimbabwe
          </note>
          <note type="speaker">
            Anf. 1 Utrikesminister MARGOT WALLSTRÖM (S):
          </note>
          <note>
            Fru talman! Ärade ledamöter! Tack så mycket till Birgitta Ohlsson
            för i dag två mycket relevanta och tidsanknutna interpellationer!
            Den första handlar om att hon har frågat mig på vilket sätt jag
            ämnar påverka, kräva och stötta att den nuvarande regeringen genomför
            fria demokratiska val i Zimbabwe under 2018 och att dessa sker
            med internationellt erkänd val ­ övervakning i öppen regi.
          </note>
          <note>
            Sverige har en lång och nära relation till det zimbabwiska folket.
            Vi för en långsiktig och bred dialog med Zimbabwe och är sedan
            länge tydliga vad gäller demokrati, rättsstatens principer och
            den zimbabwiska statens ansvar för att skydda sina medborgares
            mänskliga rättigheter. Detta är också förutsättningar för fortsatt
            utveckling och det internationella samfundets engagemang med Zimbabwe.
          </note>
          <note>
            Den konstitution som antogs i Zimbabwe 2013 utgör en god bas,
            men genomförandet har hittills brustit. Detta är också något som
            uppmärksammas i den rapport om mänskliga rättigheter, demokrati
            och rättsstatens principer i Zimbabwe som Utrikesdepartementet
            publicerade förra året.
          </note>
          <note>
            Vid flera publika framträdanden har president Mnangagwa och företrädare
            för regeringen tydligt framhållit politisk och ekonomisk reformvilja,
            väl i linje med de omfattande reformbehov som vi och många andra
            påtalat sedan länge. Presidenten har också framhållit konstitutionen
            och rättssäkerhet som hörnstenar för genomförandet av trovärdiga,
            fria och rättvisa val 2018. Vi kommer att följa noga huruvida
            dessa uttalanden omsätts i handling.
          </note>
          <note>
            I april förra året beslutade regeringen om en ny femårig strategi
            för utvecklingssamarbetet med Zimbabwe. Strategin är utformad
            för att Sida ska ha beredskap att snabbt ompröva insatser och
            omfördela resurser i den händelse det politiska läget förändras.
          </note>
          <note>
            Sveriges utvecklingssamarbete med Zimbabwe kanaliseras via multi
            ­ laterala organisationer, till exempel UNDP, UNFPA och Unicef,
            och civil ­ samhällesorganisationer, och vi har inte något direkt
            samarbete med den zimbabwiska regeringen. Vid en positiv politisk
            utveckling kan vi övervä ­ ga ett gradvis ökande samarbete med
            statliga aktörer där det bedöms effek ­ tivt och strategiskt i
            syfte att stärka institutionell kapacitet och ökad demo ­ kratisk
            insyn liksom att bidra till en effektiv statsförvaltning.
          </note>
          <note>
            Ett av strategins tre prioriterade områden är stöd till mänskliga
            rättigheter, demokrati, rättsstatens principer och jämställdhet.
            Genomförandet av fria och rättvisa val är en central del av det,
            ett budskap som vår ambassad i Harare vid upprepade tillfällen
            fört fram samtidigt som de följer utvecklingen i landet noga.
          </note>
          <note>
            Vad gäller direkt stöd till valprocessen, som Birgitta Ohlsson
            har frågat om, bidrar vi till Zimbabwe Election Support Network,
            en lokal NGO som arbetar med valstöd, valobservation, väljarutbildning,
            forskning samt opi ­ nionsbildning för valdeltagande. Vi stöder
            också en ungdomsorganisa ­ tion som heter Youth Empowerment and
            Transformation Trust i syfte att öka ungdomars delaktighet i valprocessen.
            Vi stöder också kvinnoorgani ­ satio ­ nen Women’s Coalition of
            Zimbabwe bland annat i deras arbete med att öka kvinnors deltagande
            i samhällsstyrningen och i valprocesser. Ut ­ över dessa specifika
            insatser stöder Sverige ett flertal zimbabwiska männi ­ sko ­
            rättsorganisationer som arbetar med övervakning och skydd av mänsk
            ­ liga rättigheter i Zimbabwe.
          </note>
          <note>
            Fru talman! Som EU-medlemsstat bidrar vi även genom Europeiska
            utvecklingsfonden till UNDP:s projekt till kapacitetsuppbyggnad
            för den zimbabwiska valkommissionen Zimbabwe Electoral Commission.
            EU har beredskap, och verkar för, att få skicka valobservatörer
            till de kommande valen. En valobservation från EU har dock hittills
            inte välkomnats av Zimbabwe. EU sonderar för närvarande med den
            nya regeringen i Zimbabwe om denna hållning kan komma att förändras.
          </note>
          <note>
            Oavsett om en EU-valobservation kan komma att bli aktuell eller
            inte kommer EU att samarbeta nära med regionala aktörer och valobservatörer,
            såsom SADC och AU, för att främja fria och rättvisa val i Zimbabwe.
          </note>
          <note type="speaker">
            Anf. 2 BIRGITTA OHLSSON (L):
          </note>
          <note>
            Fru talman! Jag vill inleda med att tacka utrikesministern för
            svaret på frågan om fria demokratiska val i Zimbabwe. Jag tycker
            att svaret på många sätt är både framåtsyftande och konstruktivt,
            och jag delar även bilden att Zimbabwes nuvarande tillstånd inte
            öppnar för ett direkt bilateralt bistånd. Vi behöver veta mer
            om vad som kommer att hända.
          </note>
          <note>
            Jag vill bara kort rekapitulera lite vad som har hänt i Zimbabwe
            de senaste månaderna. I november lämnade landets diktator Robert
            Mugabe presidentposten efter hela 37 år. Då ska man komma ihåg
            att zimbab ­ wierna , som var ett förtryckt folk i många decennier
            dessförinnan under det vita apartheidsystemet , nu verkligen lever
            i en situation där man tänker på vilka möjligheter som kommer
            att kunna öppnas.
          </note>
          <note>
            Man ska också komma ihåg att det förtryck som pågick i Zimbabwe
            under nästan fyra decennier inte bara handlade om att politiska
            oppositio ­ nella har pryglats, torterats, mördats och slängts
            i fängelse. Det handlar inte heller bara om att oppositionen har
            nackats eller att man har kört bort farmare ur landet, utan det
            handlar också om ett land som var Afrikas kornbod men vars ekonomi
            har körts i botten under Mugabes nästa n fyra decennier vid makten.
          </note>
          <note>
            Man ska även komma ihåg att det finns många blödande sår i Zimbab
            ­ we som kommer att ta lång tid att läka. Det finns många massgravar
            som kommer att behöva öppnas, och man kommer att behöva diskutera
            inte minst de massmord som skedde under operation Gukurahundi
            i början av 1980-talet, då 20 000 människor som tillhörde ett
            slags opposition blev avrättade.
          </note>
          <note>
            Det är bakgrunden när vi nu ser ett nytt Zimbabwe med en ny ledare
            , som vi dock ska komma ihåg är insatt av militären. Det är inte
            så att Emmerson Mnangagwa har vunnit makten i ett fritt , demokratiskt
            och öppet val. Måhända kommer han att göra det i framtiden, men
            då måste det också ske ett fritt, öppet och demokratiskt val.
          </note>
          <note>
            Vi ska komma ihåg att Emmerson Mnangagwa , den nye presidenten,
            i mångt och mycket har lika mycket blod på sina händer som Robert
            Mugabe. Han har deltagit i våldsamheterna mot oppositionen på
            samma sätt de senaste tio åren och har också stor skuld i massgravarna
            från 1980-talet.
          </note>
          <note>
            Det är mot den bakgrunden vi ska diskutera Zimbabwes framtid.
          </note>
          <note>
            Nu kanske det finns ett scenario, ett slags öppen möjlighet eller
            window of opportunity som man brukar säga på engelska, men det
            är också ett fönster som snabbt riskerar att stängas. Visst ska
            vi applådera det goda som den nya presidenten har lyft fram, det
            vill säga mer och större ekonomisk öppenhet. Många zimbabwier
            svälter ju och har levt under erbarmliga förhållanden under lång
            tid.
          </note>
          <note>
            Det är ändå väldigt viktigt att komma ihåg att Mnangagwa har
            samma dystra diktatoriska förflutna som Mugabe, och han har hittills
            inte varit tydlig, anser jag, med att säga att demokratin är landets
            väg framåt. Det är det som måste bli vår utgångspunkt när vi nu
            diskuterar ett framtida Zimbabwe och vad som kommer att hända.
          </note>
          <note>
            Då är det väldigt viktigt att vi ställer krav. Jag tycker att
            det är bra att Europeiska unionen sonderar terrängen för att få
            ha valobservatörer. Tidigare har det varit så att Mugabe har släppt
            in valobservatörer, men då har det varit från ”diktaturens kreatur”,
            för att citera en tidigare svensk statsminister – alltså länder
            som inte har varit demokratier och alltså inte stått på rätt sida.
          </note>
          <note>
            Jag undrar därför vilka mer konkreta krav som EU kommer att ställa
            förutom frågan om man eventuellt kan få skicka valobservatörer.
            Vad kommer man att ställa för krav på Zimbabwe i utbyte mot mer
            öppenhet, mer handel och mer bistånd?
          </note>
          <note type="speaker">
            Anf. 3 Utrikesminister MARGOT WALLSTRÖM (S):
          </note>
          <note>
            Fru talman! Vår ambassadör och jag satt så sent som i går och
            diskuterade situationen. Frågan är för oss mycket viktig. Det
            är också ett tillfälle för oss eftersom Sverige har en lång och
            nära relation med det zimbab ­ wiska folket. Ambassadören underströk
            att det som har skett är mer av ett tronskifte än ett maktskifte.
            Det ska man ha klart för sig. Det handlar mycket om hur Mnangagwa
            faktiskt lever upp till sina ambitioner och löften. Vi har förstås
            förhoppningar på att det här ska vara början på en ny väg för
            Zimbabwe. Det har varit så många år av ekonomiskt och politiskt
            vanstyre, och relationerna med hela det internationella samfundet
            har varit ytterst ansträngda.
          </note>
          <note>
            Sverige avbröt redan 2001 det direkta stat-till-stat-samarbetet.
            Sverige har därefter arbetat med framför allt FN:s fonder och
            program samt med civilsamhällets aktörer. Där finns ändå en bred
            representa tion av svenska civilsamhälles organisationer som har
            spelat en mycket viktig roll i genomförandet av utvecklingssamarbetet.
            Sverige har sedan 2002 genomfört restriktiva åtgärder med sanktioner
            mot landet. Det är ytterligare ett led i att ställa krav och se
            till att man säger ifrån mot sådant som är helt oacceptabelt.
          </note>
          <note>
            Vi har försökt att uppmuntra reformer med hjälp av både dialog
            och riktade insatser, men förbättringarna har varit långt ifrån
            tillräckliga. Precis som också Birgitta Ohlsson påpekar har det
            zimbabwiska folkets vardag varit mycket svår med en krympande
            ekonomi och bristen på politiska och ekonomiska reformer.
          </note>
          <note>
            Vi vill främja mer demokratiska och effektiva institutioner på
            alla nivåer, på lokal, regional oc h central nivå i landet. Den
            nye presidenten har beskrivit sina mål för Zimbabwe. Där har han
            fokus på ökad sysselsättning, demokratiska val och förnyade relationer.
            Därför gäller det nu att de omsätts i konkret reformarbete. Det
            är också vad EU kan göra. EU kan uttala att man vill se att presidenten
            tar steg i rätt riktning, och EU kommer att agera i en fördjupad
            dialog, som det nu går att ha med Zimbabwe. Inte minst viktigt
            är det för dem att hantera de stora lånen. Det kommer också att
            vara den största ekonomiska utmaningen. Det måste vara ett engagemang
            tillsammans med de internationella finansiella institutionerna,
            och Zimbabwes reformprogram måste ges tydliga tidsramar samt en
            utformning som sker utifrån rättsstatens principer.
          </note>
          <note>
            I slutändan handlar det om att den politiska viljan omsätts i
            nödvändiga reformer och att det finns ett öppet samhällsklimat.
            Det är de sakerna som jag menar att EU-dialogen med Zimbabwe i
            första hand kommer att handla om.
          </note>
          <note type="speaker">
            Anf. 4 BIRGITTA OHLSSON (L):
          </note>
          <note>
            Fru talman! Jag vill tacka utrikesministern för fortsättningen
            på svaret.
          </note>
          <note>
            Nyckeln i det hela ligger i att vi måste ställa oerhört tydliga
            krav mot den nya zimbabwiska regeringen och president Mnangagwa.
            Det tydligaste kravet och utgångspunkten måste vara att demokrati
            alltid är en förutsättning för att komma in i den globala värmen
            på allvar. Men det måste också finnas tydliga löften mot landet.
          </note>
          <note>
            Om man genomför fria, demokratiska och rättvisa val som utförs
            korrekt med en massiv valövervakning från stora globala institutioner,
            EU och andra, i en öppen regi, måste också löften ges om att sanktioner
            kommer att hävas, frihandelsavtal kommer att öppnas och bistånd
            kommer att finnas som stöttning. Moroten måste bli så pass tydlig,
            more for more, det vill säga ju mer demokrati och mänskliga rättigheter
            , desto större stöd vad gäller handel och rätt väg att gå för
            landet. Det är viktigt att lyfta fram den delen på ett skarpt
            och bra sätt.
          </note>
          <note>
            Jag delar också bilden av att samarbetet till dess vi ser en
            reell förändring ska fortsätta att ske via FN-organen på plats
            och via civilsamhällets olika aktörer.
          </note>
          <note>
            Det finns en oerhört viktig aspekt för att få förutsättningar
            för fria, öppna och demokratiska val, nämligen det faktum att
            diktaturen, förtrycket och fattigdomen har lett till att enormt
            många miljoner zimbabwier har tvingats att lämna landet. Många
            jobbar under erbarmligt dåliga förhållanden i gruvorna i Sydafrika.
            Många har åkt till länder runt om i regionen. Mnangagwa har tydligt
            sagt att Zimbabwe inte kommer att ge dessa invånare som bor utomlands
            möjlighet att rösta. Det är en komponent som ska lyftas fram.
            Det handlar som sagt inte om några tusen personer, utan det handlar
            om många människor som på grund av Mugabes diktatur inte haft
            möjlighet att stanna. Några av demokratiaktivisterna har fått
            asyl i vårt eget land , i Sverige. Det är en viktig komponent
            för att kunna genomföra fria demokratiska val att landets medborgare,
            även de som nyligen eller de senaste åren har flytt landet, ges
            chansen att utnyttja sina demokratiska rättigheter. Det är något
            jag vill ta med.
          </note>
          <note type="speaker">
            Anf. 5 Utrikesminister MARGOT WALLSTRÖM (S):
          </note>
          <note>
            Fru talman! Jag tror att vi har en samsyn om hur frågan ska hanteras
            och hur vi bör förhålla oss till Zimbabwe just nu och framöver.
            Det måste först och främst bestå av att etablera en öppen och
            rak dialog, som också innebär att vi tydligt klargör hur vi ser
            en väg framåt för Zimbabwe. Ett öppet och demokratiskt samhälle
            är bästa garanten för att man i Zimbabwe också ska nå ekonomiska
            och sociala framgångar och få ordning på ett samhälle som har
            varit i totalt förfall under så lång tid.
          </note>
          <note>
            Redan på måndag kommer ju utrikesministrarna i EU att diskutera
            frågan. Det finns föreslagna rådsslutsatser som handlar om detta.
            Det finns stora förhoppningar och förväntningar på Zimbabwe. Vi
            ser fram emot ett fullt återvändande till ett samhälle med rättsstatens
            principer, en ny konstitution och förstås fria och demokratiska
            val – att man tillåter en politisk och ekonomisk reformtid framöver.
          </note>
          <note>
            Vi kommer att engagera oss konstruktivt och se till att det blir
            en politisk dialog. De n baseras på vår plattform av respekt för
            mänskliga rättigheter, demokratiska principer och rättsstatens
            principer. Vi kommer att koordinera med afrikanska och internationella
            partner.
          </note>
          <note>
            Sverige är den tredje största bilaterala biståndsgivaren till
            Zimbabwe. Ambassaden har dessutom varit öppen under dessa år.
            Det betyder också att det finns ett förtroende för Sverige och
            en bra bas att arbeta utifrån. Det finns förhoppningar om att
            vi ska kunna bidra på olika sätt från svenskt håll. Det kommer
            vi att göra. Det kan ibland innebära att bidra med kunskaper och
            expertis, till exempel att lära civilsamhällets organisationer
            och andra hur man ska agera i en ny verklighet i Zimbabwe.
          </note>
          <note>
            Jag håller förstås med om att politiska och ekonomiska reformer
            går hand i hand. Det börjar med att man i Zimbabwe kan bevisa
            att man kan sköta ett val. Det måste ske så fort som möjligt och
            förhoppningsvis med valobservatörer från EU och från det internationella
            samfundet.
          </note>
          <note type="speaker">
            Anf. 6 BIRGITTA OHLSSON (L):
          </note>
          <note>
            Fru talman! Jag tackar utrikesministern för debatten.
          </note>
          <note>
            Jag avslutar lite med kopplingen till EU och utrikesministrarnas
            möte i början av nästa vecka – på måndag.
          </note>
          <note>
            Jag har sett i dokument de punkter som förs fram om Zimbabwe,
            och jag håller i mångt och mycket med om många av dessa punkter.
            Men jag vet av erfarenhet från andra länder som befinner sig i
            en förhoppningsvis positiv transition att det bland EU-länderna
            finns olika syn på hur snabbt arbetet ska gå. Många länder sätter,
            för att vara frank, penningen först och ser till egna företags
            möjligheter och tycker att mänskliga rättigheter kan få ta lång
            tid innan alltför tunga krav ställs. Andra länder har en historia,
            till exempel Sverige och Storbritannien, av att vara tydliga med
            att demokrati inte är förhandlingsbart utan ska finnas där.
          </note>
          <note>
            Det är viktigt att Sverige tillsammans med nära allierade i Europeiska
            unionen, som har stått upp för frihet och demokrati, tydligt håller
            fast vid detta. Man ska inte bara glädjas åt en viss ekonomisk
            öppenhet där Mnan ­ gagwa har släppt tillbaka några vita farmare,
            vilket är rätt och riktigt, utan det handlar också om större strukturella
            reformer där ekonomisk frihet måste gå hand i hand med mänskliga
            rättigheter samt politiska och medborgerliga rättigheter.
          </note>
          <note>
            Vi ska komma ihåg att Zimbabwes frihetsstatus fortfarande är
            lägre än samtliga grannländers i regionen. Det är ett av de länder
            som ligger i botten på alla globala listor, och det måste vi ändra
            på.
          </note>
          <note type="speaker">
            Anf. 7 Utrikesminister MARGOT WALLSTRÖM (S):
          </note>
          <note>
            Fru talman! Tack, Birgitta Ohlsson, för möjligheten att diskutera!
          </note>
          <note>
            De förhoppningar som vi har på en helt ny ledning i Zimbabwe
            och de farhågor som vi har att det ska visa sig att den inte är
            beredd till de reformer som vi anser är absolut nödvändiga har
            vi för det zimbabwiska folkets skull.
          </note>
          <note>
            Zimbabwe har faktiskt varit en stor besvikelse. Det är ett land
            med enorm potential och goda förutsättningar som helt har förskingrat
            både sina naturtillgångar och sina möjligheter, som vi har sett
            de senaste åren under Mugabes ledning.
          </note>
          <note>
            Jag tror att vi är helt överens om att Sverige ska fortsätta
            vara det land som driver att det här ska ske utifrån respekt för
            demokrati, mänskliga rättigheter och rättsstatens principer. Vi
            har skrivit 135 larmrapporter på detta tema och är ett av få länder
            som både i EU och i FN alltid hävdar det som utgångspunkt. Jag
            kan lova Birgitta Ohlsson att vi ska göra det också i det här
            fallet.
          </note>
          <note>
            Vi hoppas att vi ska kunna följa trovärdiga, fria och rättvisa
            val i Zimbabwe under detta år. Vi kommer att bidra med all den
            kunskap och erfarenhet som vi har för att driva det dithän, och
            vi hoppas att det ska ske under internationellt erkänd valövervakning.
          </note>
          <note>
            Överläggningen var härmed avslutad.
          </note>
          <note>
            § 3 Svar på interpellation 2017/18:302 om EU:s relation till
            Kuba
          </note>
          <note type="speaker">
            Anf. 8 Utrikesminister MARGOT WALLSTRÖM (S):
          </note>
          <note>
            Fru talman! Birgitta Ohlsson har frågat mig om jag anser att
            Kuba sedan 2014 har gått mot mer demokrati och ökad respekt för
            mänskliga rättigheter eller mindre och huruvida landets utveckling
            föranleder att jag kommer att arbeta för förändringar av samarbetet
            med Europeiska unionen.
          </note>
          <note>
            EU beslutade i februari 2014 att inleda förhandlingar med Kuba
            om ett avtal om politisk dialog och samarbete. Förhandlingarna
            avslutades i mars 2016, då avtalet paraferades. Rådet beslutade
            att underteckna avtalet den 6 december förra året, och detta skedde
            den 12 december. Avtalet fick sedan Europaparlamentets godkännande
            med röstsiffrorna 567 mot 65 – 31 ledamöter avstod – den 5 juli.
            Avtalet trädde i kraft provisoriskt den 1 november.
          </note>
          <note>
            Avtalet med Kuba är betydligt mindre långtgående än till exempel
            de avtal om bland annat frihandel som EU har med de flesta andra
            länder i Latinamerika. Syftet med avtalet från EU:s sida är att
            konsolidera redan existerande relationer med Kuba. Avtalet skapar
            också ett instrument som underlättar för EU att stödja reformprocessen
            i landet och främja europeiska värderingar och intressen. En tydlig
            målsättning från EU:s sida har varit och fortsätter att vara att
            stärka möjligheterna att påverka Kuba i riktning mot demokratisk
            utveckling och respekt för mänskliga rättigheter och rättsstatens
            principer.
          </note>
          <note>
            Liksom tidigare fortsätter EU att noga följa utvecklingen när
            det gäller reformer och respekt för mänskliga rättigheter i landet.
            Den MR-dialog som stipuleras i avtalet har redan inletts, och
            under de tre första dialogtillfällena har flera nyckelfrågor för
            demokrati och mänskliga rättigheter diskuterats. Bland annat har
            mötesfrihet, det civila samhällets utrymme och möjlighet att delta
            i det offentliga samtalet, fria val, yttrandefrihet och medie
            ‑ och informationsfrihet behandlats.
          </note>
          <note>
            Att stödja och försvara en bredd av civilsamhällets organisationer
            och aktörer i syfte att stärka demokrati och människors deltagande
            är en prioritering för Sverige. Regeringen ser med oro på det
            krympande utrymmet för det kubanska civila samhället att verka.
            Jag delar bilden av att den reformprocess som inleddes för några
            år sedan har tappat fart. Siffrorna över godtyckliga gripanden
            som publiceras av CCDHRN, den oberoende kubanska kommissionen
            för mänskliga rättigheter som Birgitta Ohlsson hänvisar till,
            var mycket riktigt rekordhöga under åren 2014 till 2016. De slutgiltiga
            siffrorna för 2017 har inte presenterats än, men de ser ut att
            bli betydligt lägre än siffrorna för 2016. Även trakasserier och
            begränsningar av MR-försvarares möjlighet att resa fritt är oroande.
          </note>
          <note>
            I vår återupprättade dialog med Kubas regering är situationen
            för mänskliga rättigheter alltid ett centralt tema och så även
            i EU:s MR-dialog med Kuba inom ramen för det nya avtalet. Ambassaden
            i Havanna för också nära och aktiv dialog med ett brett spektrum
            av aktörer i det kuban ­ ska samhället.
          </note>
          <note>
            Upplägget i EU-avtalet – bistånd och annat sektoriellt samarbete
            med politisk dialog om bland annat mänskliga rättigheter samt
            stöd till ekono miska reformer och handel – liknar det som återfinns
            i regeringens bilaterala avsiktsförklaring med Kuba. Vi menar
            att en dylik bred ansats ger oss bäst förutsättningar att bidra
            till förändringar i positiv riktning.
          </note>
          <note>
            Regeringen kommer att fortsätta att verka för att EU:s samarbete
            med Kuba utformas på ett sätt som gör att det bidrar till positiv
            utveckling i landet och för att EU fortsätter att ställa krav
            på Kuba när det gäller demokrati och mänskliga rättigheter.
          </note>
          <note type="speaker">
            Anf. 9 BIRGITTA OHLSSON (L):
          </note>
          <note>
            Fru talman! Tack, utrikesministern, för svaret!
          </note>
          <note>
            Det kanske är på sin plats att också här rekapitulera Europeiska
            unionens historiska relation till den kommunistiska enpartidiktaturen
            Kuba.
          </note>
          <note>
            Vi vet ju att år 2003 ströps de diplomatiska relationerna mellan
            demokratierna i Europeiska unionen och Kubas dåvarande diktatur.
            Det skedde efter att kubanska myndigheter hade slängt 75 regimkritiker
            i fängelse som politiska fångar. Åren som följde var relationerna
            frostiga mellan Europeiska unionen och Kuba även om det fanns
            enskilda EU-länder som av ekonomiska skäl, rent kommersiella och
            kapitalistiska skäl, sökte sig närmare regimen.
          </note>
          <note>
            Vi ser, som utrikesministern nämnde, att sedan 2014 har en del
            EU-länder tillsammans med USA och Kanada närmast sig Raúl Castros
            reger ­ ing. Nu förbereds avtalet om politisk dialog som vi diskuterar
            nu.
          </note>
          <note>
            Jag tycker att den första fråga man ska ställa sig är vad det
            är för Kuba som vi ser i dag.
          </note>
          <note>
            Jo, det är ett land som har backat på den globala frihetsskalan
            och nu är nere på endast 14 poäng av 100.
          </note>
          <note>
            Det är ett land som har lägre frihetsnivå än vad exempelvis Kongo
            och Iran har, enligt en del mätningar.
          </note>
          <note>
            Det är ett land där godtyckliga förhör, kortvariga arresteringar
            och trakasserier av oliktänkande oppositionella är vanligt förekommande.
          </note>
          <note>
            Det är ett land där yttrandefrihet, tryckfrihet och föreningsfrihet
            saknas. Alla massmedier är i praktiken statlig egendom.
          </note>
          <note>
            Det är ett land där ett parti, kommunistpartiet, är det enda
            lagliga partiet, vilket i sig är en dålig utgångspunkt om man
            önskar fria, öppna och demokratiska val.
          </note>
          <note>
            Det jag skulle vilja lyfta fram i mitt första inlägg är att jag
            känner att jag inte har fått tillräckligt bra svar på min interpellation
            från utrikesministern.
          </note>
          <note>
            Utrikesministern säger i sitt svar att frågor diskuteras i MR-dialogen.
            Då kan man undra vad EU säger och vad Kuba svarar. Det kubanska
            kommunistpartiet har ju varit tydligt med att det inte är aktuellt
            med reformer från dess sida vad gäller demokrati och mänskliga
            rättigheter. Den kubanska regeringen är också tydlig med att det
            inte pågår någon reformprocess när det gäller just demokrati och
            frihet. Då undrar jag var man ser någon sorts förskjutning i positiv
            riktning.
          </note>
          <note>
            Av svaret från utrikesministern framgår också att det är en tydlig
            målsättning från EU:s sida att påverka Kuba i riktning mot demokratisk
            utveckling. I slutet säger hon att ”EU fortsätter att ställa krav
            på Kuba när det gäller demokrati och mänskliga rättigheter”. Men
            varken EU eller Sverige har egentligen någon exakt, tydlig målsättning
            vad gäller demokrati eller ställer några konkreta sådana krav.
            Bistånd, handel och annat fortsätter alldeles oavsett hur många
            som slängs i fängelse. Det blir liksom inga repressalier mot landet
            på det sättet.
          </note>
          <note>
            Också i EU-avtalet kan man notera en avsaknad av tydliga, specifika
            krav på Kuba att bättra sig på denna front. Det är en analys som
            väldigt många frihetskämpar och demokratiaktivister på Kuba instämmer
            i.
          </note>
          <note type="speaker">
            Anf. 10 SOFIA DAMM (KD):
          </note>
          <note>
            Fru talman! Stort tack till Birgitta Ohlsson, som initierat denna
            högst relevanta, viktiga debatt rörande situationen på Kuba!
          </note>
          <note>
            Både Liberalerna och Kristdemokraterna har i många år, genom
            våra demokratibiståndsorganisationer, arbetat för att stödja de
            människor på ön som kämpar för en demokratisk utveckling. Det
            är med stor frustration som vi ser att utvecklingen gällande mänskliga
            rättigheter och demokrati inte rör sig i rätt riktning.
          </note>
          <note>
            Den officiella bilden av Kuba i dag är att landet öppnar sig
            mot omvärlden och att regimen är mottaglig för förändringar. Detta,
            fru talman, är en bild som det legat i den kubanska regimens intresse
            att förmedla till omvärlden, och en bild som många i Europa också
            tror på.
          </note>
          <note>
            Kristdemokraterna var redan från början tydliga och ställde krav
            på att oppositionella krafter på Kuba skulle bjudas in under processen
            med att ta fram avtalet mellan Europeiska unionen och Kuba, och
            vi beklagar att så inte blev fallet.
          </note>
          <note>
            I stället ser vi hur den kubanska regimen, precis som har nämnts
            tidigare, fortsätter att ägna sig åt godtyckliga arresteringar
            och bortforsling av människor som samlats för att bilda opposition
            och opinion i olika frågor. Personer från regimkritiska organisationer
            stoppas och tillåts inte att lämna landet.
          </note>
          <note>
            Så sent som den 26 november hölls det kommunval på Kuba, vilket
            räknades som startskottet för processen för att ersätta Raúl Castro
            vid makten. All form av opposition förbjöds vid valet, och Kuba
            fortsätter alltså att vara en enpartistat, där inga fria, rättvisa
            val har hållits i modern tid.
          </note>
          <note>
            Regimkritiker sitter ännu fängslade på ön. Bland annat har demokratikämpen
            Eduardo Cardet, som är ledare för den kristdemokratiska rörelsen
            Movimiento Cristiano Liberación, nu suttit fängslad i ett år för
            att ha uttryckt sig kritiskt mot Fidel Castro i samband med hans
            bortgång.
          </note>
          <note>
            Allt detta, fru talman, visar, menar jag, att den kubanska regimen
            inte är öppen för politiska förändringar. Därför undrar jag varför
            det inte finns några skrivningar i avtalet som betonar det kubanska
            folkets rättigheter och just rätten att välja sina egna politiska
            företrädare. Vilka fördelar ser vi med ett avtal som inte ställer
            tillräckligt tuffa krav när det gäller reformer? Det centrala
            med detta avtal måste ändå vara att stå upp för dem som lider
            under förtrycket på Kuba.
          </note>
          <note type="speaker">
            Anf. 11 Utrikesminister MARGOT WALLSTRÖM (S):
          </note>
          <note>
            Fru talman! Tack, både Birgitta Ohlsson och Sofia Damm!
          </note>
          <note>
            Jag tycker att det finns två väldigt viktiga frågor som vi måste
            vara upptagna av att försöka svara på. Den första är: Finns det
            en förskjutning? Tycker man att man ser steg i rätt riktning?
            Är det något vi kan berömma oss av? Hur ska vi betrakta situationen?
            Det historiska vet vi ju, och vi vet också att isolering inte
            ledde till några resultat. Det blev inte bättre på Kuba. Så var
            är förskjutningen?
          </note>
          <note>
            Om man skulle nämna något som vi sett över tid är det att reseförbudet
            har lyfts och lagstiftningen har öppnats för vissa former av fri
            företagsamhet. Det finns en viss, begränsad tillgång till internet,
            och möjligheterna till fri debatt är något större än för 10 –
            15 år sedan. Detta är ett försök att svara väldigt seriöst och
            leta efter något som är positivt, och då kan detta nämnas.
          </note>
          <note>
            Samtidigt är det helt riktigt som både Sofia Damm och Birgitta
            Ohlsson har sagt: Vi har sett förfärliga exempel på hur man fängslar
            ungdomar som bara har försökt att göra sina röster hörda. Föräldrarna
            får inte reda på var de är eller vad som ska hända med dem. Frihetskämpar
            har också råkat mycket illa ut.
          </note>
          <note>
            Så vad gör vi då? Vad tycker vi är vägen framåt? Regeringen anser
            det självklart att Sverige ska ha en dialog med företrädare för
            Kubas regering, men det viktigaste stöd vi ger är att vara ett
            ställe dit man kan komma och träffa företrädare för civilsamhällesorganisationer
            och opposition och alla dem som kämpar för ett annorlunda Kuba.
          </note>
          <note>
            Faktum är att här finns ett stort intresse. Det vet jag från
            våra företrädare från UD som har varit på Kuba. Just seminarier
            kring yttrandefrihet och demokratins principer väcker störst intresse.
            Så för deras skull är det också viktigt att vi visar att vi fortsätter
            dialogen.
          </note>
          <note>
            Man behöver inte ha överdrivna uppfattningar om hur snabbt detta
            ska gå. Men vad är alternativet? Avtalet är väldigt allmänt hållet
            och talar om att vi nu ska etablera en dialog för att kunna tala
            direkt med varandra och föra fram exakt dessa synpunkter.
          </note>
          <note>
            Trakasserierna och begränsningarna av MR-försvarares möjligheter
            att resa fritt på Kuba hör till det som är mest oroande på sistone.
            Det är mycket viktigt att vi, även om det kommer att ta tid, insisterar
            på att finnas där för dem och att vi har en dialog och framför
            våra synpunkter till den kubanska regeringen.
          </note>
          <note>
            Vi har haft representanter för det civila samhället och oppositionella
            med under förhandlingarna. Det finns en MR-klausul, och i avtalet
            erkänner parterna civilsamhällets roll i genomförandet av det.
            Det sägs också att parterna ska vidta åtgärder till stöd för ett
            större deltagande av det civila samhället.
          </note>
          <note>
            Skrivningarna är viktiga, men vad vi fyller avtalet med framöver
            är det allra viktigaste. Nu har vi en plattform och kan agera
            gemensamt och ställa gemensamma krav.
          </note>
          <note type="speaker">
            Anf. 12 BIRGITTA OHLSSON (L):
          </note>
          <note>
            Fru talman! Jag instämmer när utrikesministern lyfter fram att
            det absolut är viktigt att ha en dialog med alla möjliga parter
            i ett land. Men man kan fråga sig om det finns förutsättningar
            för en dialog som kommer att leda till något, när en av de största
            motparter som kommer att signera avtalet är en kommunistisk enpartidiktatur,
            som inte verkar visa någon avsikt att bli något annat. Trots löften
            och trots den amerikanska öppenheten och vissa europeiska trevare
            har man faktiskt inte heller visat sig gå i rätt riktning.
          </note>
          <note>
            Mycket av det som har nämnts tidigare, att man har sett en viss
            ekonomisk öppenhet på sina håll och större möjligheter att resa
            för en del personer, har faktiskt rullats tillbaka. Det var ett
            slags våg som kom, som var positiv och som många av oss applåderade.
            Men det är i dag enormt svårt för den del av befolkningen som
            inte håller med om den kommunistiska enpartistatens åsikter. De
            är ännu mer utsatta på många håll.
          </note>
          <note>
            Jag tycker att en fråga är väldigt viktig att ta upp. Man jobbar
            på ett mycket smartare sätt än tidigare från den kommunistiska
            enpartidiktaturens sida, kanske för att kunna få lite tjusigare
            statistik på papperet på sina håll. Jag tänker mycket på den kubanska
            säkerhetstjänstens strategier – hur man attackerar oppositionella
            nu jämfört med tidigare.
          </note>
          <note>
            Man har ett nytt arbetssätt mot olika människorättsförsvarare.
            I stället för att gripa dem när de har börjat demonstrera har
            man placerat ut säkerhetstjänsten direkt vid personernas hus när
            de exempelvis ska gå till kyrkan eller till sitt arbete. Detta
            gör att många inte ens går ut, och då är det klart att antalet
            gripanden går ned. Människor lämnar inte ens sina hus för att
            de vet att de går rakt i polisens famn. Detta duperar väldigt
            mycket, så jag tycker att man måste ta den utveckling vi ser på
            många fronter med en nypa salt.
          </note>
          <note>
            Det finns en annan fråga som jag tycker att man måste ställa
            sig, inte minst med tanke på att Sverige som nation har en historik
            av att, på ett sorgligt och förkastligt sätt, ge biståndspengar
            till enpartidiktaturer, oavsett om de är socialistiska eller kommunistiska
            eller har annan kulör. Vi har sett hur vi har pumpat in bistånd
            i länder som exempelvis Vietnam och Laos under decennier, men
            inte har det blivit mycket friare för folket i dessa länder. Det
            är en läxa vi har lärt oss, och då ska vi inte öppna upp för ett
            annat land där medborgarna lever i samma stängda och förtryckande
            system.
          </note>
          <note>
            Jag tycker, precis som i diskussionen om Zimbabwe tidigare, att
            demokrati i sig är en förutsättning för att ett land ska få komma
            in i en global värme och åtnjuta privilegier som kan leda till
            mer öppenhet, handel med mera.
          </note>
          <note>
            Här ser vi inte ens intentioner att gå i rätt riktning, och det
            är väldigt sorgligt. Jag tycker att vi måste ta det på största
            allvar.
          </note>
          <note>
            Så länge vi inte ser någon förändring är åtminstone vi från Liberalernas
            sida inte beredda att säga ja till ett avtal där man inte kan
            se en förändring. Vi tror att det vore väldigt kontraproduktivt.
          </note>
          <note>
            Federica Mogherini har besökt Kuba vid tre tillfällen under den
            här tiden. Hon lyfter ofta fram att det finns åsiktsskillnader.
            Absolut, men hon kommer inte med mycket mer än så när det gäller
            tydlighet om demokrati och mänskliga rättigheter. Det är beklagligt
            att hon i sitt senaste utspel när hon varit där har sagt att hon
            inte gillar den nya amerikanska politiken mot landet – den kan
            man verkligen ha sina åsikter om – men inte haft några kommentarer
            om den bristfälliga kubanska politiken när det gäller demokrati
            och MR. Vi riskerar att EU har en alltför flat hållning här.
          </note>
          <note type="speaker">
            Anf. 13 SOFIA DAMM (KD):
          </note>
          <note>
            Fru talman! Tack, utrikesministern, för svaret! Jag uppskattar
            att utrikesministern försöker lyfta de små ljusglimtar som regeringen
            ser på Kuba. Det är viktigt. Vi kristdemokrater välkomnar också
            steg som tas för att stärka dialogen mellan Kuba och EU och initiativ
            som ökar respekten för mänskliga rättigheter och ett oberoende
            civilsamhälle.
          </note>
          <note>
            Vi anser dock inte att dessa steg får tas inom ramen för den
            kubanska regimens definition av vad som är mänskliga rättigheter
            eller vad som är ett civilsamhälle. När EU:s höga representant
            Federica Mogherini nyligen besökte Havanna tyckte jag att det
            lite grann manifesterade EU:s undfallenhet gentemot den kubanska
            regimen. Det är nästan som om vi har köpt deras definition.
          </note>
          <note>
            Vår förhoppning är såklart att förändringarna på Kuba och den
            ekonomiska utvecklingen ska komma den kubanska befolkningen till
            del och att detta ska leda till politiska förändringar. Men vi
            ser inte att det finns något i avtalet som garanterar detta, utan
            EU och Sverige riskerar i stället att bidra till att hålla en
            regim under armarna som förtrycker sitt folk och oliktänkande.
            Detta vill vi inte att Sverige ska bidra till.
          </note>
          <note>
            Därför skulle jag avslutningsvis vilja fråga utrikesministern:
            När det handlar om att ratificera avtalet, kommer då regeringen
            att låta riksdagen säga sitt? Om vi ges den möjligheten kommer
            vi kristdemokrater att ha väldigt svårt att trycka på ja-knappen,
            för vi anser inte att detta avtal duger.
          </note>
          <note type="speaker">
            Anf. 14 Utrikesminister MARGOT WALLSTRÖM (S):
          </note>
          <note>
            Fru talman! Jag ska försöka förklara hur avtalet har kommit till
            och vad som är bevekelsegrunderna bakom det. Det finns en kontinuitet
            vad gäller målen för den europeiska utrikespolitiska linjen gentemot
            Kuba, och målet förblir att bidra till en utveckling i riktning
            mot större respekt för mänskliga rättigheter, politisk pluralism
            och ekonomiska reformer.
          </note>
          <note>
            Det är viktigt att utnyttja de öppningar som ges och också nå
            en bredd av aktörer som kan vara med och påverka en utveckling.
            Inte ens en diktatur eller enpartistat som Zimbabwe existerar
            för evigt. Man kan aldrig veta när förändringen kommer. Det är
            otroligt viktigt att upprätthålla en dialog och att vara ett stöd
            för alla dem som är oppositionella. Detta etablerar den här dialogen
            – vi säger att vi är intresserade av att ha en dialog.
          </note>
          <note>
            Syftet med avtalet från EU:s sida är att konsolidera redan existerande
            relationer med Kuba. År 2014, när förhandlingarna påbörjades,
            hade den gemensamma position som fanns de facto redan spelat ut
            sin roll. Då hade flera av EU:s medlemsländer redan påbörjat bilaterala
            samarbeten och slutit egna avtal med landet. Då var det viktigt
            att ena oss, för vi blir starkare om vi talar med en röst.
          </note>
          <note>
            Vi tänker inte bidra med en massa pengar till Kuba eller hjälpa
            regimen, utan vi är där för att vi också ska kunna främja våra
            värderingar. Det är det viktigaste vi kan göra i det här läget.
          </note>
          <note>
            Jag vet inte vad alternativet är. Är det att stänga igen, att
            inte ha någon dialog och inte försöka påverka regimen? Vi är ju
            inte naiva, utan vi kan se att detta är oerhört problematiskt.
            Då kan vi säga ifrån, och vi kan göra det utifrån en EU-gemensam
            position och linje. Det är ett brett anslag i avtalet. Det går
            inte ned på detaljnivå över huvud taget, utan det säger att vi
            bör upprätthålla dialogen och tala utifrån våra värderingar, och
            vi bör också se till att ta hjälp av civilsamhällets aktörer och
            andra.
          </note>
          <note>
            Politisk dialog, också om MR-frågor, ger ju en politisk påverkansmöjlighet.
            Ekonomiska reformer och handel ger en annan påverkansmöjlighet.
            Samarbetet i bred bemärkelse ger en möjlighet att nå förändringsaktörer
            på flera olika nivåer i samhället som kan stödja s på olika sätt.
            Därför är det civila samhället helt centralt i den här regeringens
            prioriteringar.
          </note>
          <note type="speaker">
            Anf. 15 BIRGITTA OHLSSON (L):
          </note>
          <note>
            Fru talman! Det finns nog ingen i denna kammare som tackar nej
            till dialog. Men man måste alltid ställa sig frågan: Dialog på
            vems villkor? Detta har ju varit en process som har handlat mycket
            om dialog just utifrån den kubanska diktaturens villkor.
          </note>
          <note>
            Vi ska komma ihåg att den kubanska demokratirörelsen aldrig var
            med i förhandlingarna om avtalet och inte heller fick vara en
            stark referenspart. Inga oberoende kubanska journalister fick
            delta vid presskonferens med mera. Processen var väldigt sluten.
            Man kan fråga sig: På vems villkor och på vilket sätt dialogen
            har skett? I mycket är det utifrån en av världens mest kompakta
            diktaturer, som också råkar vara av kommunistisk art. Detta tror
            jag att man ska betona.
          </note>
          <note>
            Vi kan också konstatera vad som har hänt under de senaste åren.
            Många av de mest framträdande människorättsorganisationerna har
            försvunnit från landet när nästan alla ledande personer har tvingats
            gå i exil, till exempel Cubalex och Hablemos Press. Inte minst
            har många av de starka och modiga kvinnor som ledde Damas de Blanco
            och deras olika allierade lämnat landet. Många av dem som skulle
            ha kunnat vara förändrande och positiva krafter för kvinnors frihet,
            för demokrati och för mänskliga rättigheter är inte kvar längre.
          </note>
          <note>
            För den kommunistiska diktaturen har det i mycket varit en vinn-vinn-situation.
            Regeringen har vunnit två stora avtal: ett med EU som kommer nu,
            och sedan tidigare har man ett med USA. Enskilda länder söker
            sig närmare, men man har inte behövt rucka på sitt eget maktinnehav
            eller låta demokratiska röster fritt säga sitt, vilket gör mig
            väldigt bekymrad. Detta gör att vi liberaler menar att det här
            avtalet inte kommer att skapa en starkare demokratisk relation
            till Kuba.
          </note>
          <note type="speaker">
            Anf. 16 Utrikesminister MARGOT WALLSTRÖM (S):
          </note>
          <note>
            Fru talman! Tack till både Birgitta Ohlsson och Sofia Damm!
          </note>
          <note>
            Som det ser ut i dag står Kuba inför ett skifte. Obamas utsträckta
            hand har delvis dragits tillbaka av Trumpadministrationen, som
            har en helt ny Kubapolitik. Venezuela, som har varit en allierad,
            är i djup kris, och vinden har vänt också i flera andra latinamerikanska
            länder, där Kuba tidigare fått visst stöd. I april i år tar också
            Castroeran slut.
          </note>
          <note>
            Kanske skulle EU ändå kunna axla en ny roll i just det här läget,
            om vi använder det hela på rätt sätt. Annars finns det andra krafter
            och andra aktörer som absolut är redo att göra det. På det sättet
            är tidpunkten för det här avtalet lyckosam.
          </note>
          <note>
            Det är klart att vi följer utvecklingen mycket noga och med stor
            oro av just de skäl som Birgitta och Sofia har läst upp här. Man
            ska inte gå in i detta med någon naivitet, men jag har heller
            inte hört vad alternativet skulle vara.
          </note>
          <note>
            Vi menar att man måste etablera en dialog och en öppenhet, där
            vi kan tala direkt med varandra och också ställa krav. Men vi
            måste implementera det på det sättet att vi engagerar oss med
            civilsamhällets organisationer, med dem som är opposition och
            förespråkar fria medier, fri debatt och faktiskt är de progressiva
            krafterna i landet. Man måste, s om jag ser det, kunna göra både
            och. Detta är den här regeringens hållning. Tack för debatten!
          </note>
          <note>
            Överläggningen var härmed avslutad.
          </note>
          <note>
            § 4 Svar på interpellation 2017/18:275 om åldersdiskriminering
          </note>
          <note type="speaker">
            Anf. 17 Kultur- och demokratiminister ALICE BAH KUHNKE (MP):
          </note>
          <note>
            Fru talman! Jessica Polfjärd har frågat arbetsmarknads- och etableringsministern
            vilka nya åtgärder ministern avser att vidta för att motverka
            åldersdiskriminering på arbetsmarknaden.
          </note>
          <note>
            Arbetet inom regeringen är så fördelat att det är jag som ska
            svara på interpellationen.
          </note>
          <note>
            Målet för regeringens politik mot diskriminering är ett samhälle
            fritt från diskriminering. Sverige ska vara ett land där alla
            människor har tillgång till lika rättigheter och möjligheter.
          </note>
          <note>
            Ett starkt skydd mot åldersdiskriminering är ett uttryck för
            ett samhälle som slår vakt om alla människors lika värde och ger
            alla möjligheter att utvecklas utifrån sina individuella egenskaper
            och förutsättningar och efter sin egen förmåga.
          </note>
          <note>
            Regeringen har under mandatperioden vidtagit ett antal åtgärder
            på diskrimineringsområdet. Det inkluderar förstärkningen av bestämmelserna
            om aktiva åtgärder, som nu bland annat omfattar alla grunderna
            i diskrimineringslagen, inkluderat ålder.
          </note>
          <note>
            Diskrimineringsombudsmannen, DO, har tillsyn över att diskrimineringslagen
            följs och har därmed en central roll i arbetet mot diskriminering.
            DO tillfördes permanent 10 miljoner kronor från år 2016 och kommer
            att få ytterligare 10 miljoner från och med i år för att kunna
            utöka sin tillsyn över diskrimineringslagen.
          </note>
          <note type="speaker">
            Anf. 18 JESSICA POLFJÄRD (M):
          </note>
          <note>
            Fru talman! Jag börjar med att tacka demokratiministern för svaret.
          </note>
          <note>
            Ja, självklart är det så att ingen vill att diskriminering ska
            förekomma i samhället. Vi arbetar aktivt för att det inte ska
            förekomma. Men vi vet att det ändå gör det. Arbetsmarknaden är
            ett exempel där vi kan se att det finns diskriminering på grund
            av ålder.
          </note>
          <note>
            Vi vet att det behövs både unga och gamla på arbetsmarknaden,
            och vi vill att fler ska kunna jobba längre. För att detta ska
            kunna uppnås måste vi vara medvetna om möjligheten att byta arbete
            och arbetsgivare mitt i livet. Det måste finnas en trygghet och
            en kunskap om äldres villkor. Vi tycker att det är viktigt att
            ta till vara äldres kompetens.
          </note>
          <note>
            Många äldre känner att det finns ett tryck på dem att lämna arbetsmarknaden.
            Ofta tror man att man ska kunna ge jobbet till en yngre person.
            Det skulle kunna vara sant om det fanns ett jobb att dela på,
            men vi vet att det inte är funktionaliteten på svensk arbetsmarknad.
          </note>
          <note>
            Ändå vet vi att det förekommer diskriminering. Enligt ny forskning
            börjar åldersdiskrimineringen redan så tidigt som vid 40 års ålder.
            I en fältstudie skickade man ut 6 000 fiktiva arbetsansökningar.
            Resultatet visade att sannolikheten att bli kontaktad av en arbetsgivare
            minskade efter 40 års ålder. Det finns också en könsaspekt på
            detta. Kvinnor blev i ännu lägre grad kontaktade av arbetsgivarna.
            Alltså riskerar kvinnor att bli dubbelt diskriminerade på arbetsmarknaden.
          </note>
          <note>
            Trots förbud mot diskriminering står kvinnor svagare på arbetsmarknaden.
            Då är min fråga: Vilka åtgärder tror statsrådet kommer att vara
            de viktigaste för att motverka detta?
          </note>
          <note type="speaker">
            Anf. 19 Kultur- och demokratiminister ALICE BAH KUHNKE (MP):
          </note>
          <note>
            Fru talman! Tack, Jessica Polfjärd, för den fortsatta diskussionen!
            Ja, åldersdiskrimineringen är ett problem som vi alla delar. Miljöpartiet
            har länge velat att den som vill arbeta längre ska kunna göra
            det. Nu har reger ­ ingen och flera i oppositionen en överenskommelse
            om pensioner. Den välkomnar jag. Jag tror att den och de regelförändringar
            som förhopp ­ ningsvis kommer att träda i kraft kommer att påverka
            äldres möjligheter att delta på arbetsmarknaden.
          </note>
          <note>
            Precis som Polfjärd beskrev finns det studier som visar att det
            finns en diskriminering som dessutom slår mot kön. Äldre kvinnor
            diskrimineras särskilt. Det är just därför som vi behöver säkerställa
            att lagstiftningen har en effekt.
          </note>
          <note>
            Land ska med lag byggas – det är ett av mina motton. Lagstiftningen
            har förändrats under de senaste åren. Och i och med de särskilda
            resurser som vi tillför Diskrimineringsombudsmannen kommer DO
            att med större kraft kunna utöva sin tillsyn.
          </note>
          <note>
            Vi i regeringen har också meddelat, så sent som strax före årsskiftet,
            att vi kommer att tillsätta en utredning som ska se på möjligheterna
            till sanktioner. Det är nämligen någonting som många intresseorganisationer
            men också arbetsgivare och andra delar av samhället har lyft.
            Avsaknad av sanktioner kan bidra till att lagen inte efterlevs
            i den utsträckning som den bör efterlevas.
          </note>
          <note>
            Med en tydlig lagstiftning och med en myndighet som utövar tillsyn
            och som har kraft att göra det hoppas jag att vi tar tydliga steg
            mot åldersdiskrimineringen.
          </note>
          <note type="speaker">
            Anf. 20 JESSICA POLFJÄRD (M):
          </note>
          <note>
            Fru talman! Ja, vi vet att många gånger bygger diskriminering
            inte på fakta utan på fördomar och osanna antaganden. Det gäller
            även vid åldersdiskriminering. Men vi vet också att vi i dag är
            piggare, att vi lever längre och att arbetslivet med ganska små
            medel kan finnas till för både de unga och de äldre. Det finns
            fördomar i form av att äldre skulle vara mer teknikfientliga och
            att de inte med enkelhet skulle kunna lära sig nya saker. Det
            vet vi är felaktigt.
          </note>
          <note>
            För att Sverige i framtiden ska kunna vara en nation där tillväxten
            fortsatt är hög behöver fler jobba längre. Därför blir diskrimineringen
            också ett tillväxthinder.
          </note>
          <note>
            Statsrådet nämner sanktioner och Diskrimineringsombudsmannen,
            som garanten för att diskriminering inte ska ske på arbetsmarknaden
            eller i samhället. Men jag tror inte att detta är det allenarådande
            svaret. Jag tror att vi behöver fler förebyggande insatser och
            åtgärder.
          </note>
          <note>
            Jag måste då fråga statsrådet: På vilket sätt vill man jobba
            förebyggande? Vilka är de viktigaste åtgärderna för att detta
            inte ska hamna hos Diskrimineringsombudsmannen utan att det faktiskt
            ska finnas en arbetsmarknad som är till för alla? På vilket sätt
            fortsätter regeringen att arbeta mot diskriminering – inte bara
            på demokratiministerns ansvarsområde?
          </note>
          <note type="speaker">
            Anf. 21 Kultur- och demokratiminister ALICE BAH KUHNKE (MP):
          </note>
          <note>
            Fru talman! Ja, vi behöver definitivt arbeta förebyggande. Det
            finns studier som visar att kännedomen om den lag som nu har varit
            i kraft i ett år är förskräckande låg hos arbetsgivare. En av
            de insatser som vi nu arbetar intensivt med handlar om att föra
            dialog och skapa förutsättningar för utbildning och kommunikation
            kring vad lagen faktiskt föreskriver, så att vi inte behöver hamna
            på efterkälken med repressalier. Det handlar om att bygga upp
            kunskap om vad lagen föreskriver men också om på vilket sätt detta
            är lönsamt för hela vårt samhälle. Vi behöver ju människor som
            arbetar längre. De som kan och vill ska inte hindras.
          </note>
          <note>
            Självklart delar jag uppfattningen att vi behöver göra förebyggande
            insatser, och det görs. Men det tål också att påminna om hur hela
            paketet skapar förutsättningar. Land ska med lag byggas. Det handlar
            om en tydlig lagstiftning och om förebyggande arbete utifrån de
            studier som till exempel visar att kännedomen är låg, så att arbetsgivare
            känner till vad den nya lagen innebär. Men det handlar också om
            att titta på om sanktioner kan komma att spela roll.
          </note>
          <note>
            Men allt detta hade varit kraftlöst om vi inte också säkerställde
            att myndigheten DO – det är kanske ett tydligt fall kopplat till
            diskrimineringslagen – har resurser. Därför har regeringen prioriterat
            att förstärka DO kraftigt. Vi har också förstärkt anti-diskrimineringsverksamheter
            runt om i vårt land. Många av de verksamheterna arbetar inte enbart
            med att driva fall utan också med att informera och ge kunskap
            om vad lagen säger och vilka effekter som ett samhälle fritt från
            diskriminering kan bidra till.
          </note>
          <note>
            Det som gläder mig alldeles särskilt är att det finns en tydlig
            enighet hos majoriteten i Sveriges riksdag, för vi kommer att
            behöva vara många som arbetar med detta på olika sätt. Moderaterna
            har engagemang i frågan. Och inte minst vet vi hur stor roll arbetsgivarna
            och det svenska näringslivet spelar i arbetet mot diskriminering
            – det gäller alla sju diskrimineringsgrunder. Då tror jag att
            vi har alla möjligheter att säkerställa att Sverige blir ett land
            som tar tydliga steg mot att vara ett land fritt från diskriminering.
          </note>
          <note type="speaker">
            Anf. 22 JESSICA POLFJÄRD (M):
          </note>
          <note>
            Fru talman! Tack, statsrådet, för svaret!
          </note>
          <note>
            Det finns naturligtvis mycket som vi är överens om, bland annat
            att detta också är någonting som är viktigt för vår tillväxt och,
            som statsrådet sa, för lönsamheten i samhället.
          </note>
          <note>
            Vi behöver de människor som är arbetsföra och som kan jobba.
            Vi vet att man till exempel i Norge kallar äldre för det grå guldet.
            Det finns en kompetens som vi är ganska dåliga på att tillvarata,
            nämligen de äldres kompetens på arbetsmarknaden. Att få höra och
            läsa att man redan vid 40 års ålder betraktas som äldre, och dessutom
            har sämre möjligheter, är någonting som inte kommer att föra Sverige
            framåt.
          </note>
          <note>
            Även Diskrimineringsombudsmannen säger att det är väl känt att
            det finns en åldersdiskriminering på arbetsmarknaden och att det
            dessutom finns ett ganska stort mörkertal, det vill att säga att
            det som upplevs som diskriminering inte alltid kommer till DO:s
            kännedom.
          </note>
          <note>
            Jag tror att vi också behöver jobba med attityder och värderingar.
            Även om vi har en diskrimineringslagstiftning, som demokratiministern
            menar inte är tillräckligt känd, tror jag att det finns andra
            värderingar i samhället som vi behöver arbeta med.
          </note>
          <note>
            Jag tackar för svaret. Jag ser fram emot att ministern återkommer
            till riksdagen och redogör för vilka resultat man har uppnått
            med de insatser som regeringen har gjort än så länge.
          </note>
          <note type="speaker">
            Anf. 23 Kultur- och demokratiminister ALICE BAH KUHNKE (MP):
          </note>
          <note>
            Fru talman! Att Sverige ska vara ett land som är fritt från diskriminering
            är för regeringen – vilket vi ofta uttalar – något som inte bara
            är ord utan någonting som vi prioriterar och investerar i. Det
            är på alla sätt och vis olönsamt att diskriminera.
          </note>
          <note>
            Vi behöver säkerställa att alla människor som vill bidra till
            välfärden och till vårt samhälle också får möjlighet att göra
            det. Det ska inte finnas hinder som diskriminering i vägen.
          </note>
          <note>
            Det betyder att vi behöver vara många som har fokus på just detta
            och som är beredda att ta dessa diskussioner. Det finns ett lager
            av dåliga argument som kommer upp när man ska diskutera vikten
            av att människor får möjligheter att arbeta även om de är äldre.
          </note>
          <note>
            Det grå guldet tycker jag är ett fantastiskt sätt att uttrycka
            det på. Vi har så otroligt mycket erfarenhet och kunskap som vi
            behöver tanka in i nya generationer. Det finns uppgifter som det
            krävs mängder av erfarenhet för att kunna utföra. Att Sverige,
            ett av världens bästa och rikaste länder, inte skulle kunna ta
            vara på detta är ett underbetyg utan dess like.
          </note>
          <note>
            Här har vi att göra. Vi investerar och satsar. Vi känner att
            vi kan bygga på det som vi är överens om i denna kammare, vilket
            är helt centralt, och det kommer vi att fortsätta att göra. Jag
            ser fram emot att få komma tillbaka och berätta om vilka effekter
            detta har haft.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 13.03 på förslag av förste vice talmannen
            att ajournera sammanträdet till kl. 14.00, då frågestunden skulle
            börja.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 14.00.
          </note>
          <note>
            § 5 Frågestund
          </note>
          <note type="speaker">
            Anf. 24 ANDRE VICE TALMANNEN:
          </note>
          <note>
            Jag vill hälsa statsråden välkomna. Frågorna besvaras av utbildningsminister
            Gustav Fridolin, statsrådet H elene Hellmark Knutsson, kultur
            ‑ och demokratiminister Alice Bah Kuhnke och statsrådet Heléne
            Fritzon.
          </note>
          <note>
            Utbildningsminister Gustav Fridolin besvarar såväl allmänpolitiska
            frågor som frågor inom sitt eget ansvarsområde.
          </note>
          <note>
            Tryggheten i skolan
          </note>
          <note type="speaker">
            Anf. 25 ERIK BENGTZBOE (M):
          </note>
          <note>
            Herr talman! Min fråga går till statsrådet Fridolin.
          </note>
          <note>
            Den 4 oktober försökte en lärare avstyra ett bråk mellan elever.
            En elev svarade med att hänga sig runt lärarens nacke och boxa
            mot nacken med upprepade slag. ”Jag kan inte längre arbeta på
            grund av det som hänt ” , berättar läraren.
          </note>
          <note>
            Den 27 oktober skriker en elev och kastar pärlor i ett klassrum.
            Vid tillsägelse började eleven slå, sparka och misshandla läraren.
            Det här är bara två av ett trettiotal grova och fruktansvärda
            historier från hösten 2017 i Malmös skolor och som har berättats
            de senaste veckorna.
          </note>
          <note>
            Det är en arbetsmiljö som tyvärr är alltför vanlig i våra skolor
            och som inte skulle accepteras på någon annan arbetsplats. Men
            i många skolor har detta med åren blivit gammal skåpmat. Enligt
            Arbetsmiljöverket är andelen grundskollärare som utsätts för hot
            och våld högre än genomsnittet för samtliga yrken.
          </note>
          <note>
            Min fråga till utbildningsminister Gustav Fridolin är därför:
            Vad avser utbildningsministern att göra för att öka tryggheten
            i skolorna, så att våra lärare och elever får en trygg arbetsmiljö?
          </note>
          <note type="speaker">
            Anf. 26 Utbildningsminister GUSTAV FRIDOLIN (MP):
          </note>
          <note>
            Herr talman! Tack för frågan, Erik Bengtzboe!
          </note>
          <note>
            Det Erik Bengtzboe beskriver och som vi kan se i anmälningarna
            är fruktansvärt. Det är oacceptabelt. Det får inte förekomma i
            skolan eller på någon annan arbetsplats, precis som riksdagsledamoten
            säger.
          </note>
          <note>
            Det krävs att skolan har en tydlig rutin och ordning som innebär
            att varje brott och varje misstanke om brott polisanmäls. Det
            ska finnas en god relation mellan skola och polis och i förekommande
            fall socialtjänst. Varje lärare ska också veta att man har en
            rektor som ställer upp i ett läge då man behöver gå vidare med
            en polisanmälan.
          </note>
          <note>
            Det krävs såklart också att det stora arbetet för att skapa tryggare
            skolmiljöer görs. Det handlar inte minst om att det ska finnas
            tillräckligt många som jobbar i skolan. Det är svårt att klara
            trygghetsuppdraget om man är ensam i sin uppgift, om man inte
            kan samarbeta med kollegor och om man vet att ifall man skickar
            ut en elev i korridoren finns det inga vuxna där. Det är därför
            det är viktigt att fler – 20 000 fler – har anställts i svensk
            skola de senaste åren.
          </note>
          <note type="speaker">
            Anf. 27 ERIK BENGTZBOE (M):
          </note>
          <note>
            Herr talman! Tack för svaret, Gustav Fridolin!
          </note>
          <note>
            Tyvärr kan vi utifrån rapporter och den senaste tidens rapportering
            från bland annat Malmö se att utvecklingen på sistone går åt helt
            fel håll och inte alls i den riktning som vi skulle önska.
          </note>
          <note>
            Vår uppfattning är att lärarna behöver tydligare mandat för att
            skapa ordning och reda i klassrummen. Lärarstudenterna behöver
            få mer utbildning i ledarskap. Vi behöver också få omdömen i ordning
            och reda för att få en tydlig återkoppling till hemmet.
          </note>
          <note>
            Är det något som Gustav Fridolin avser att gå vidare med under
            mandatperioden? Eller finns det några andra konkreta åtgärder
            som regeringen tänker vidta?
          </note>
          <note type="speaker">
            Anf. 28 Utbildningsminister GUSTAV FRIDOLIN (MP):
          </note>
          <note>
            Herr talman! Tack, riksdagsledamoten!
          </note>
          <note>
            Utvecklingen ger upphov till en delad bild. Att vi får fler anmälningar
            beror delvis på att fler skolor nu har rutinen att anmäla, vilket
            inte var fallet tidigare. Och det är väldigt bra. Man visar att
            det är allvarligt och att det är ett brott som ska polisanmälas
            även när det sker på en skola. Det är grunden för att klara den
            här uppgiften.
          </note>
          <note>
            Det är bra med mer utbildning i ledarskap på lärarutbildningarna.
            Det är också något som vi jobbar med i de nationella skolutvecklingsprogrammen.
          </note>
          <note>
            Jag ser det däremot inte som en rimlig uppgift att sitta och
            skriva lappar hem, så kallade ordningsomdömen, till elever som
            sköter sig alldeles utmärkt.
          </note>
          <note>
            Regeringens åtgärder för ett tryggare samhälle
          </note>
          <note type="speaker">
            Anf. 29 ADAM MARTTINEN (SD):
          </note>
          <note>
            Herr talman! Min fråga går till biträdande justitieminister Heléne
            Fritzon.
          </note>
          <note>
            Brottsförebyggande rådets trygghetsrapport, som släpptes nu i
            veckan, visar på en ihållande trend, nämligen att otryggheten
            ökar i vårt land. Det gör den enligt min mening på goda grunder.
            Antalet mord, våldtäkter, gruppvåldtäkter och inte minst attacker
            mot poliser och polisstationer, senast i går kväll, visar på en
            otäck samhällsutveckling.
          </note>
          <note>
            Trots regeringens 100 propositioner från Justitiedepartementet
            går utvecklingen åt fel håll. Det är inte själva antalet som är
            problemet utan sannolikt det politiska innehållet. Sverigedemokraterna
            har inte sällan kritiserat regeringen och haft synpunkter på att
            resurser och befogenheter har varit otillräckliga, precis som
            vi har kritiserat regeringens propositioner när det kommer till
            sakliga straffskärpningar och så vidare.
          </note>
          <note>
            Är regeringen nöjd, Heléne Fritzon? Eller kan ni tänka er att
            hålla med om Sverigedemokraternas kritik när det gäller att varje
            försök till framryckning från regeringen har varit otillräckligt?
          </note>
          <note type="speaker">
            Anf. 30 Statsrådet HELÉNE FRITZON (S):
          </note>
          <note>
            Herr talman! Jag vill tacka för frågan.
          </note>
          <note>
            Regeringen arbetar intensivt och med kraft för att bekämpa all
            den brottslighet som vi kan ta del av på olika sätt. Inte minst
            partiledardebatten under gårdagen vittnar om att det också finns
            en bred samsyn i Sveriges riksdag om läget i landet och om hur
            vi tillsammans kan verka för ett starkare och tryggare samhälle.
          </note>
          <note>
            Regeringen har som sagt vidtagit en mängd olika åtgärder. Fler
            poliser är kanske det som syns allra mest, men det handlar också
            om aktiv brottsbekämpning och en straffskärpning.
          </note>
          <note type="speaker">
            Anf. 31 ADAM MARTTINEN (SD):
          </note>
          <note>
            Herr talman! Sverigedemokraterna var det enda partiet som i början
            av mandatperioden satsade just på att utbilda fler poliser. Med
            vår politik hade vi alltså haft fler poliser i dag. Med er politik
            har vi fått färre utbildade poliser i tjänst, Heléne Fritzon.
          </note>
          <note>
            Nu utsätts polisen dessutom för krigsliknande attacker i en historisk
            omfattning. Är det inte dags att låta militären bistå polisen
            i arbetet med att skapa trygghet på våra gator?
          </note>
          <note type="speaker">
            Anf. 32 Statsrådet HELÉNE FRITZON (S):
          </note>
          <note>
            Herr talman! Regeringens satsning på fler välutbildade poliser
            är den största i Sverige de senaste 20 åren. Och som jag sa är
            det bara en del av ett viktigt åtgärdsprogram för att minska brottsligheten
            och öka tryggheten i det svenska samhället.
          </note>
          <note>
            Framtiden för life science
          </note>
          <note type="speaker">
            Anf. 33 PENILLA GUNTHER (KD):
          </note>
          <note>
            Herr talman! Life s cience har varit på tapeten i ganska många
            år nu. När jag blev riksdagsledamot rådde det stor förvirring
            i branschen om det var en näring som Sverige verkligen ville satsa
            på. Både företag och människor som jobbade inom forskning och
            utveckling funderade mycket över vart Sverige var på väg i de
            frågorna.
          </note>
          <note>
            Sedan dess har en life science-samordnare tillsatts. Det gjordes
            2015. Men det förordnandet går ut den 31 januari. Jag vill därför
            fråga forskningsministern hur fortsättningen ser ut för life science
            och vem som kommer att bli ordförande för regeringens life science-råd.
          </note>
          <note type="speaker">
            Anf. 34 Statsrådet HELENE HELLMARK KNUTSSON (S):
          </note>
          <note>
            Herr talman! Tack, Penilla Gunther, för en viktig fråga!
          </note>
          <note>
            Jag hoppas att det står helt klart att life science har varit
            en prioriterad fråga för regeringen sedan dag ett. En av de saker
            vi har gjort är just att tillsätta en nationell samordnare. Nu
            har vi också ett nationellt samverk ­ ansprogram för life science,
            där den nationella samordnaren är ordförande för den expertgruppen.
            Det uppdraget kommer han att fortsätta ha fram ­ över.
          </note>
          <note>
            Däremot tittar vi nu inom Regeringskansliet på hur vi ska ordna
            med en mer permanent satsning för att främja investeringar i life
            science och se till att vi får upp antalet kliniska studier. Under
            dessa år med en life science-samordnare har investeringarna och
            antalet kliniska studier gått upp. Men vi är inte nöjda där. Vi
            vill betydligt mer.
          </note>
          <note type="speaker">
            Anf. 35 PENILLA GUNTHER (KD):
          </note>
          <note>
            Herr talman! Det är glädjande att höra att statsrådet säger att
            rådet ska fortsätta sin verksamhet. Jag tror att branschen i allra
            högsta grad välkomnar det beskedet.
          </note>
          <note>
            Men jag vill också ställa frågan: Hur tänker man sig att involvera
            vården i större utsträckning när det gäller de kliniska studierna?
            Där finns fortfarande mycket att göra. Branschen i sig är otroligt
            framåt och vill mycket mer. Men hur ska man få med vården i det
            här sammanhanget?
          </note>
          <note type="speaker">
            Anf. 36 Statsrådet HELENE HELLMARK KNUTSSON (S):
          </note>
          <note>
            Herr talman! Tack, Penilla Gunther!
          </note>
          <note>
            Jag delar uppfattningen att sjukvården är helt avgörande. Den
            måste fungera som en motor för forskning, utbildning, utveckling
            och innova ­ tion.
          </note>
          <note>
            Det sker mycket i samverkansprogrammet. Det finns också en kommitté
            för kliniska studier som blev ett direkt resultat av en utredning
            som gjordes under den förra rege ringen. Den består av branschen
            och företrädare för de stora landstingen och akademien. Kommittén
            har nu fått nya direktiv och vi ser att de kommer att hjälpa bra.
          </note>
          <note>
            Vinstdrivande skolors behandling av lärare
          </note>
          <note type="speaker">
            Anf. 37 DANIEL RIAZAT (V):
          </note>
          <note>
            Min fråga riktar sig till utbildningsminister Gustav Fridolin
            .
          </note>
          <note>
            I dag har jag äran att ha fint besök. Ett antal lärare och elever
            är här för att uttrycka sitt stöd för sina kollegor som den 21
            och 24 november blev avskedade, hotade med avsked, omplacerade
            och förtalade av riskkapitalbolaget Academedia , som äger skolan
            som de arbetade på.
          </note>
          <note>
            Den första läraren som avskedades fick fem minuter på sig att
            under ganska förnedrande former lämna in sina tillbehör till skolan.
          </note>
          <note>
            Jag undrar: Är det den här sortens skola som vi ska ha i Sverige?
            Kan en vinstdrivande skola, som går ut på att aktörer egentligen
            enbart är ute efter att göra vinst på våra skattepengar, bete
            sig på det här sättet mot lärare som har jobbat under många år
            i nom den svenska skolan för våra elever och barn?
          </note>
          <note type="speaker">
            Anf. 38 Utbildningsminister GUSTAV FRIDOLIN (MP):
          </note>
          <note>
            Herr talman! Tack, Daniel Riazat, för frågan!
          </note>
          <note>
            Och tack för det engagemang som finns för svensk skola bland
            många lärare som jobbar i olika skolor i Sverige och också i många
            av de frisko lor som tas upp till debatt här!
          </note>
          <note>
            Som Daniel Riazat vet får jag inte kommentera ett aktuellt ärende
            som ska prövas rättsligt. Däremot är det viktigt att vara tydlig
            med två grundläggande principer som regeringen står för.
          </note>
          <note>
            För det första gäller det vikten av de regler som har byggts
            upp på svensk arbetsmarknad, inte minst inom den offentliga sfären,
            till exempel meddelarfrihet, rätten att slå larm om missförhållanden
            och rätten att stå för att ha en politisk åsikt i den allmänna
            debatten. Dessa regler måste gälla alla som är anställda i alla
            sektorer, och inte minst i alla former av skolor.
          </note>
          <note>
            För det andra står regeringen för – som Daniel Riazat känner
            till – att det ska finnas regler som innebär att man inte driver
            skolor för att göra vinst på skattepengar.
          </note>
          <note type="speaker">
            Anf. 39 DANIEL RIAZAT (V):
          </note>
          <note>
            Tack, utbildningsministern!
          </note>
          <note>
            Vi är väldigt glada över att regeringen äntligen har lyssnat
            på Vänsterpartiet när det kommer till vinstjakten inom svensk
            skola och välfärd.
          </note>
          <note>
            Även om du inte kan lägga dig i det ens kild a fallet skulle
            jag vilja att du uttrycker tydligt för Göran, Magnus, eleverna
            och de andra inom Lärarnas Riksförbund som har engagerat sig att
            det helt enkelt är oacceptabelt att personal, som har jobbat under
            många år för att ge alla elever rätt till likvärdig kunskap, blir
            behandlade på det här sättet av giriga riskkapitalister.
          </note>
          <note type="speaker">
            Anf. 40 Utbildningsminister GUSTAV FRIDOLIN (MP):
          </note>
          <note>
            Herr talman! Tack, Daniel Riazat!
          </note>
          <note>
            Jag tycker att jag var rätt tydlig med vilka principer som regeringen
            står för.
          </note>
          <note>
            Jag får inte uttala mig på ett sådant sätt att det kan påverka
            den rättsliga sfären. Det skulle inte heller hjälpa lärarna i
            fråga. Tvärtom riskerar det att bli en diskussion, inte om vad
            lärarna har varit med om och som de har gått till rätten med och
            som de diskuterar med sin arbetsgivare om, utan i stället om vad
            ministern har sagt i kammaren.
          </note>
          <note>
            Men våra principer är tydliga, och de kommer också till uttryck
            i den proposition som vi lägger fram till riksdagen, till exempel
            om utvidgad meddelarfrihet.
          </note>
          <note>
            Kultur- och demokratiministerns syn på riksdagen
          </note>
          <note type="speaker">
            Anf. 41 ISABELLA HÖKMARK (M):
          </note>
          <note>
            Herr talman! Min fråga går till statsrådet Alice Bah Kuhnke.
          </note>
          <note>
            På Instagram har ministern deklarerat att regeringen är enig
            om att Sverige ska skriva under deklarationen om ett förbud mot
            kärnvapen. Det skulle i så fall innebära att regeringen inte bryr
            sig om utredning en om hur ett signerande påverkar svensk säkerhet.
            I samma inlägg skriver statsrådet att frågan tyvärr måste beslutas
            i riksdagen.
          </note>
          <note>
            Vad menar demokratiministern med att Sveriges riksdag och ett
            demokratiskt beslutsfattande ses som ett problem? Skulle statsrådet
            hellre vilja att detta beslutades i strid med en majoritet i riksdagen?
          </note>
          <note type="speaker">
            Anf. 42 Kultur- och demokratiminister ALICE BAH KUHNKE (MP):
          </note>
          <note>
            Herr talman! Tack för frågan!
          </note>
          <note>
            Det känns smått prekärt att tala om mitt Instagramkonto just
            här. Men det tål att läsas. Läser man mitt inlägg noggrant tror
            jag att man kan se att det i samband med ILO 169 senast talade
            s om att ratificeringen av konventionen skulle avgöras genom ett
            majoritetsbeslut i Sveriges riksdag.
          </note>
          <note>
            Men när det gäller kärnvapenkonventionen är det tydligt vad Miljöpartiet
            vill. Jag hänvisar till den debattartikel som Miljöpartiets språkrör
            Isabella Lövin skrev i Dagens Nyheter.
          </note>
          <note type="speaker">
            Anf. 43 ISABELLA HÖKMARK (M):
          </note>
          <note>
            Herr talman! Nu är det så att ministern är minister. Det som
            skrivs på Instagram sprids på sociala medier. Det är ett faktum
            att det står : R eger ­ ingen har tydligt deklarerat att vi vill
            skriva under, men dess värre är det riksdagen och inte regeringen
            som måste ta beslut, och det betyder en majoritet av riksdagens
            ledamöter …
          </note>
          <note>
            Jag vet inte hur jag ska tolka det annat än att det är underligt
            att demokratiministern tycker att det är ett problem att Sverige
            s riksdag tar beslut. Är det en belastning? Tycker ministern inte
            att riksdagen ska ta beslut i viktiga säkerhetspolitiska frågor?
            Det ska tydligen en minoritetsregering göra.
          </note>
          <note type="speaker">
            Anf. 44 Kultur- och demokratiminister ALICE BAH KUHNKE (MP):
          </note>
          <note>
            Herr talman! Jag tycker precis tvärtom. Det är viktigt att Sveriges
            riksdag tar beslut och att det finns en stark majoritet bakom
            de beslut som fattas.
          </note>
          <note>
            Fokus på kunskap och ordning i skolorna
          </note>
          <note type="speaker">
            Anf. 45 CHRISTER NYLANDER (L):
          </note>
          <note>
            Herr talman! Varje förälder som lämnar sitt barn i skolan vill
            att det ska känna sig väldigt tryggt och att det lär sig mycket.
            Därför finns det inget viktigare löfte som vi politiker kan ge
            än att se till att varje lärare har chans att rusta eleverna med
            så mycket kunskap som möjligt. Dessutom ska barnet känna den trygghet
            som behövs för att det ska få individuell frihet och makt över
            sitt eget liv.
          </note>
          <note>
            Jag tror att några föräldrar just nu funderar på om vi verkligen
            lever upp till det löftet. PISA och Timss visar att kunskapsresultaten
            ökade till följd av alliansreformerna. Samtidigt ser vi att andelen
            som inte är behörig till gymnasiestudier ökar igen. Det är svårt
            att rekrytera lärare och det finns rätt stora problem med ordning
            i många skolor.
          </note>
          <note>
            I stället jagar regeringen skolor som jobbar med kunskapsfokus
            och med ordning och reda. Sådant engagerar sig regeringen starkt
            för, men det läggs fram få förslag för att stärka ordning, reda
            och kunskap. Vad föreslår utbildningsministern att man ska göra?
            Vad svarar han de föräldrar som är oroliga i dag?
          </note>
          <note type="speaker">
            Anf. 46 Utbildningsminister GUSTAV FRIDOLIN (MP):
          </note>
          <note>
            Herr talman! Tack, Christer Nylander, för frågan!
          </note>
          <note>
            För att rätt ska vara rätt vill jag säga att andelen behöriga
            som lämnar grundskolan för gymnasiet ökar , både bland de elever
            som har svensk bakgrund som det uttrycks i statistiken och bland
            dem som är nyanlända som det uttrycks i statistiken. Det finns
            också fler legitimerade lärare i det svenska skolsystemet än vad
            vi någonsin har haft. Men antalet barn har fortsatt att öka och
            ökar ännu kraftigare.
          </note>
          <note>
            Vi jagar ingen skola, men vi vill ha tydliga regler för alla
            friskolor . Reglerna ska garantera att de skattepengar som du
            och jag satsar går till kvalitet för eleverna.
          </note>
          <note>
            När det gäller konkreta förslag som leder till ordning och reda
            anställer vi fler så att trygghetsuppdraget blir lättare att utföra.
            Man har starkare stöd för det. Under de senaste åren har 20 000
            fler anställts i svensk skola. Vi säkrar att det finns nationella
            skolutvecklingsprogram som ger stöd i till exempel arbetet med
            ledarskap. Vi avlastar lärare och rektorer en del administrativa
            arbetsuppgifter så att de kan fokusera på kärnuppdraget : god
            undervisning och ledarskap i undervisningen.
          </note>
          <note type="speaker">
            Anf. 47 CHRISTER NYLANDER (L):
          </note>
          <note>
            Herr talman! Det som göras ska är redan gjort, är utbildningsministerns
            besked. Han är väldigt nöjd med läget. Jag tror att många föräldrar
            skulle vilja ha ett annat svar. De skulle nog vilja ha tre konkreta
            förslag från utbildningsministern om hur man ska se till att undervisningen
            ger mer kunskap till varje elev, hur man ska se till att fler
            blir behöriga till gymnasiet, hur man ska se till att fler älskar
            att vara lärare och söker sig till läraryrket och hur man ska
            se till att fler känner sig trygga i svensk skola.
          </note>
          <note>
            Där saknar regeringen besked, och det tycker jag är mycket bekymmersamt.
          </note>
          <note type="speaker">
            Anf. 48 Utbildningsminister GUSTAV FRIDOLIN (MP):
          </note>
          <note>
            Herr talman! Tre konkreta besked: Nu rullas miljardsatsning en
            på 6 miljarder ut med stark viktning mot de skolor där eleverna
            har de allra tuffaste förutsättningarna. Det innebär att staten
            tar ett mycket större ansvar för skolans finansiering. Det är
            ett viktigt och välkommet steg.
          </note>
          <note>
            Vi gör en uppföljning av ordningsregler så att alla rektorer
            får stöd i arbetet med ordningsregler. Vi använder de verktyg
            som vi vet fungerar på några av de skolor i Sverige som är allra
            bäst på att skapa trygghet och arbetsro både vid svensk och vid
            internationell jämförelse.
          </note>
          <note>
            Och vi kommer att göra insatser för lärares arbetsmiljö.
          </note>
          <note>
            Åldersbedömningar av ensamkommande
          </note>
          <note type="speaker">
            Anf. 49 MATHIAS TEGNÉR (S):
          </note>
          <note>
            Herr talman! Jag har en fråga till migrationsminister Heléne
            Fritzon. För att vi i Sverige ska ha en rättssäker och trovärdig
            migrationspolitik kan vi över tid inte ha regelverk som avsevärt
            skiljer sig från dem i resten av Europa. Samtidigt måste migrationspolitiken
            av uppenbara skäl skilja på barn och vuxna. Om vi ska göra det
            måste vi ha en trovärdig process för åldersbedömningar som är
            baserad på evidens, som har förtroende bland befolkningen, som
            bygger på en helhetsbedömning och som i svåravgjorda fall vilar
            på en medicinsk bedömning.
          </note>
          <note>
            I ljuset av detta undrar jag hur ministern ser på den kritik
            mot åldersbedömningar av ensamkommande som har framförts under
            den senaste tiden.
          </note>
          <note type="speaker">
            Anf. 50 Statsrådet HELÉNE FRITZON (S):
          </note>
          <note>
            Herr talman! Tack, Mathias Tegnér, för en i dessa dagar mycket
            aktuell fråga! Åldersbedömningar är en del av den viktiga asylprövningen.
            Det ligger på den enskilde att göra sin identitet och ålder sannolik.
            Därför gav regeringen för drygt ett och ett halvt år sedan ett
            uppdrag till Rättsmedicinalverket att utforma ett system med medicinska
            åldersbedömningar.
          </note>
          <note>
            Regeringen är tydlig med att detta ska vila på forskning och
            beprövad erfarenhet och att det ska vara ett rättssäkert system.
            Som bekant väljer regeringen inte metoderna, utan det görs av
            professionen.
          </note>
          <note>
            Den pågående debatten och kritiken är jag så att säga inte besvärad
            av i den meningen att jag alltid välkomnar en debatt. Det är ganska
            vanligt förekommande inom medicin och hälso- och sjukvård.
          </note>
          <note type="speaker">
            Anf. 51 MATHIAS TEGNÉR (S):
          </note>
          <note>
            Herr talman! Jag konstaterar att jag är enig med både statsrådet
            och regeringen. Samtidigt är det en intressant och viktig fråga
            hur statsrådet och regeringen tänker agera mot bakgrund av den
            kritik som bland annat har kommit mot Rättsmedicinalverket.
          </note>
          <note type="speaker">
            Anf. 52 Statsrådet HELÉNE FRITZON (S):
          </note>
          <note>
            Herr talman! Det finns två tydliga uppdrag. Det ena är ett kunskapsuppdrag
            till Socialstyrelsen vad gäller metodvalet, och man ska återkom
            ­ ma i maj månad.
          </note>
          <note>
            Det andra är det som presenterades på förmiddagen i dag. Rättsmedicinalverket
            har självt gått ut med en kvalitetsmätning, som visar en väldigt
            hög samstämmighet i metoden. Den ligger enligt verkets egen beskrivning
            på runt 90 procent. Rättsmedicinalverket konstaterar att man därför
            inte avser att ändra metoderna för medicinsk åldersbedömning.
          </note>
          <note>
            Sexistisk reklam
          </note>
          <note type="speaker">
            Anf. 53 STINA BERGSTRÖM (MP):
          </note>
          <note>
            Herr talman! ”Hej studenter! 0,- i studielån? Dejta en sugar
            daddy!” Så stod det på en reklamskylt som i höstas mötte studenterna
            på olika campusområden i Sverige. På skylten fanns också två bara
            bröst.
          </note>
          <note>
            I busskurer och på andra offentliga platser möts vi av reklam
            där könsstereotypa roller hålls vid liv och förstärks. Överordning
            och underordning speglas genom män och kvinnor i olika åldrar
            och olika positioner och de är olika lättklädda. Att göra sexistisk
            reklam är dock fullt lagligt i Sverige. Det nuvarande systemet
            med självsanering genom den branschägda stiftelsen Reklamombudsmannen
            är inte tillräckligt. Den sexistiska reklamen har inte minskat
            i omfång.
          </note>
          <note>
            Miljöpartiet har länge drivit att det behövs lagstiftning och
            kännbara påföljder mot könsdiskriminerande reklam i det offentliga
            rummet. Jag vill därför fråga kultur- och demokratiministern:
            Vad gör regeringen för att komma till rätta med sexistisk reklam?
          </note>
          <note type="speaker">
            Anf. 54 Kultur- och demokratiminister ALICE BAH KUHNKE (MP):
          </note>
          <note>
            Herr talman! Tack för frågan!
          </note>
          <note>
            I december gav vi DO i uppdrag att dels undersöka hur stort och
            utbrett problemet med sexistisk reklam är , d els komma tillbaka
            till oss och redovisa hur självregleringen i branschen har fungerat.
            Vi har nämligen en livskraftig reklambransch som har mycket att
            göra. Där pågår också en debatt om vad de gör och hur de gör det.
          </note>
          <note>
            Vill vi ha rätt eller vill vi ha förändring? Jag vill ha förändring,
            och jag vet att självreglering är ett sätt att åstadkomma förändring.
            Med det underlag vi får sätter vi ytterligare blåslampa på branschen
            att faktiskt åstadkomma förändring. Vi får även ett underlag som
            vi kan gå vidare med om vi ser att självregleringen inte räcker
            till.
          </note>
          <note type="speaker">
            Anf. 55 STINA BERGSTRÖM (MP):
          </note>
          <note>
            Herr talman! Tack för svaret! Jag vill börja med att säga att
            jag tycker att det är väldigt bra att regeringen har tagit tag
            i denna viktiga fråga. En statlig utredning föreslog en lagstiftning
            på området redan för tio år sedan. Alliansregeringen brydde sig
            inte om att gå vidare med förslaget, och jag tycker nog att tiden
            nu är väl mogen och att det är hög tid att göra detta.
          </note>
          <note>
            Min följdfråga blir: När kommer regeringen att ta nästa steg
            med ett förslag om lagstiftning mot sexistisk reklam?
          </note>
          <note type="speaker">
            Anf. 56 Kultur- och demokratiminister ALICE BAH KUHNKE (MP):
          </note>
          <note>
            Herr talman! Det stämmer. Det har legat en utredning i byrålådan
            i snart tio år. Vi har sett över den och konstaterat att den inte
            längre håller. Om vi ska ta steg mot lagstiftning – om vi kommer
            fram till att självregler ­ ing inte räcker till – behöver vi
            ett nytt underlag.
          </note>
          <note>
            Jag hoppas fortsatt på självreglering, för om en bransch själv
            vill åstadkomma förändring är det vad som bär mest. Men om det
            skulle visa sig att det inte finns tillräckliga verktyg för detta
            behöver vi se vad nästa steg kan vara, och det måste ske så snart
            som möjligt.
          </note>
          <note>
            Lärarbristen
          </note>
          <note type="speaker">
            Anf. 57 BETTY MALMBERG (M):
          </note>
          <note>
            Herr talman! Jag har en fråga till statsrådet Helene Hellmark
            Knutsson, och den gäller lärarbristen.
          </note>
          <note>
            Strax före jul presenterade Skolverket en analys där man ser
            att det finns behov av att rekrytera 77 000 nya lärare inom en
            femårsperiod. Frågan är inte ny. I flera år har det funnits prognoser,
            även om de har stigit under den senaste tiden. Men både alliansregeringen
            och de rödgröna har gjort satsningar: en ny lärarutbildning, kompetensutveckling,
            fler högskoleplatser, mer resurser och högre lärarlöner.
          </note>
          <note>
            Samtidigt ser vi att detta inte har varit tillräckligt, och ibland
            har det också gett oönskade effekter. Fler högskoleplatser har
            lett till fler studenter med sämre förkunskaper och även till
            fler avhopp.
          </note>
          <note>
            Regeringen har ett ansvar. Mina frågor till statsrådet är: Vad
            kommer ni att göra nu? Vad är regeringens strategi för att rå
            på utvecklingen?
          </note>
          <note type="speaker">
            Anf. 58 Statsrådet HELENE HELLMARK KNUTSSON (S):
          </note>
          <note>
            Herr talman! Tack, Betty Malmberg, för väldigt viktiga frågor!
          </note>
          <note>
            Detta är som sagt en fråga som vi ärvde från den förra regeringen.
            Det var känt att vi stod inför en stor lärarbrist, och vi har
            jobbat intensivt med flera åtgärder, vilket Betty Malmberg väl
            känner till.
          </note>
          <note>
            När det gäller Skolverkets rapportering om rekryteringsbehovet
            är det en följd av ett uppdrag som utbildningsminister Gustav
            Fridolin och jag gav till Skolverket och Universitetskanslersämbetet
            för att få bättre prognosunderlag, vilket faktiskt är något som
            saknades tidigare.
          </note>
          <note>
            Det är dock viktigt att hålla rätt på siffrorna. Rekryteringsbehovet
            anses enligt underlaget vara 72 000. Själva lärarbristen bedöms
            nu vara ungefär 44 000. Det är oerhört mycket, men åtgärderna
            bidrar ändå till att klara en del av rekryteringsbehovet, dock
            inte hela. Precis som utbildningsministern har sagt här tidigare
            beror detta på att vi får fler barn.
          </note>
          <note type="speaker">
            Anf. 59 BETTY MALMBERG (M):
          </note>
          <note>
            Herr talman! Tack för svaret, statsrådet! Siffror i all ära –
            jag tog dem för övrigt från Skolverkets pressmeddelande – vad
            vi har sett är att de åtgärder som vi har vidtagit är otillräckliga.
            Regeringen sitter vid makten och måste ha en strategi framåt för
            hur vi ska hantera situationen när vi har en sådan brist på legitimerade
            lärare. Detta är också något som UKÄ efterlyser.
          </note>
          <note>
            Jag ställer åter samma fråga till statsrådet: Vad kommer regeringen
            att göra nu?
          </note>
          <note type="speaker">
            Anf. 60 Statsrådet HELENE HELLMARK KNUTSSON (S):
          </note>
          <note>
            Herr talman! Tack, Betty Malmberg! Det är helt riktigt: Om vi
            bara tar gymnasieelever som vill bli lärare skulle var tredje
            gymnasieelev behöva välja lärarprogrammet. Det är inte realistiskt.
            Därför öppnar vi nu för fler vägar in till läraryrket. Vi kommer
            också att behöva vidta åtgärder för att de obehöriga lärare som
            finns i skolan får möjlighet att läsa in sin behörighet.
          </note>
          <note>
            Vi kommer inte att ge oss förrän vartenda barn och varenda elev
            möter en kompetent och behörig lärare. Vi kommer att vidta fler
            åtgärder tills vi når detta mål.
          </note>
          <note>
            Rättssäkra medicinska åldersbedömningar
          </note>
          <note type="speaker">
            Anf. 61 LARRY SÖDER (KD):
          </note>
          <note>
            Herr talman! Min fråga går till migrationsministern.
          </note>
          <note>
            Precis som migrationsministern påpekade förut gör Rättsmedicinalverket
            sedan ett år tillbaka medicinska åldersbedömningar för att hjälpa
            till i avgörandet av om en person är myndig eller inte. Kristdemokraterna
            anser att medicinska åldersbedömningar behövs. Vi måste i alla
            lägen värna barnens situation. Därför måste vi säkerställa att
            vuxna asylsökande inte placeras tillsammans med ensamkommande
            barn.
          </note>
          <note>
            Det är också viktigt att detta görs rättssäkert och att det sker
            kontinu ­ erliga uppföljningar. De senaste månaderna har vi kunnat
            följa i medier hur kritik framförts mot en av de metoder som RMV
            använder för sina bedömningar.
          </note>
          <note>
            Med anledning av de olika bedömningarna och Rättsmedicinalverkets
            senaste rapport vill jag fråga migrationsministern hur regeringen
            ser på kritiken och hur den säkerställer att de metoder som RMV
            använder för sina åldersbedömningar är rättssäkra.
          </note>
          <note type="speaker">
            Anf. 62 Statsrådet HELÉNE FRITZON (S):
          </note>
          <note>
            Herr talman! Jag tackar för frågan, som jag delvis besvarade
            alldeles nyss. Jag vill ändå återigen vara tydlig med att regeringens
            uppdrag till Rättsmedicinalverket handlar om att komma med medicinska
            åldersbedömningar utifrån forskning och beprövad erfarenhet och
            om att ha ett rättssäkert system. Dessutom har Socialstyrelsen
            regeringens uppdrag att återkomma under våren med ett kunskapsunderlag
            kring metodvalet. Det tillsammans med Rättsmedicinalverkets egen
            presentation i dag ger bilden att verket nu tydligt markerar att
            man inte kommer att frångå den metod som man har. Regeringen följer
            såklart frågan, men har i dag inga planer på att ge något annat
            uppdrag.
          </note>
          <note type="speaker">
            Anf. 63 LARRY SÖDER (KD):
          </note>
          <note>
            Herr talman! Jag uppfattar ministerns svar som att man tänker
            utvärdera detta kontinuerligt och på något sätt följa frågan,
            så att det blir så rättssäkert som möjligt. Det är även vår uppfattning
            att detta ska göras. Vi tycker att det är viktigt att åldersbedömningarna
            är så rättssäkra som möjligt.
          </note>
          <note>
            Jag skulle vilja ställa en följdfråga till ministern. Tycker
            ministern att de åtgärder som vidtas är tillräckliga för att säkerställa
            att det är så rätts ­ säkert som möjligt?
          </note>
          <note type="speaker">
            Anf. 64 Statsrådet HELÉNE FRITZON (S):
          </note>
          <note>
            Herr talman! När det gäller asylprövningen, som de medicinska
            åldersbedömningarna är en del av, skulle jag vilja säga att Sverige
            har världens mest rättssäkra system. Det finns också möjlighet
            att överklaga även de medicinska åldersbedömningarna. Från regeringens
            sida har vi fullt fokus på att hela tiden bevaka att rättssäkerheten
            efterlevs. Det är bra att även övriga partier tycker att den frågan
            är viktig.
          </note>
          <note>
            EU:s fiskeavtal med Marocko
          </note>
          <note type="speaker">
            Anf. 65 JENS HOLM (V):
          </note>
          <note>
            Herr talman! Jag har en fråga som jag tror ska gå till Gustav
            Fridolin.
          </note>
          <note>
            EU:s fiskeavtal med ockupationsmakten Marocko har dömts ut av
            omvärlden och av en mängd människorättsorganisationer. Avtalet
            öppnar för att man plundrar det ockuperade Västsahara på dess
            naturresurser.
          </note>
          <note>
            Avtalet löper snart ut. Trots kritiken vill EU-kommissionen omförhandla
            det här fiskeavtalet. EU-kommissionen har begärt ett mandat från
            ministerrådet om att få omförhandla protokollet till fiskeavtal
            med Marocko. I ministerrådet ingår ju vi i Sverige, så vi borde
            ha en ståndpunkt.
          </note>
          <note>
            Utifrån det faktum att Marocko är en brutal ockupationsmakt vill
            jag därför fråga utbildningsminister Gustav Fridolin: Vill Sverige
            ge kommissionen mandat att förhandla om ett nytt protokoll för
            fiskeavtalet med Marocko?
          </note>
          <note type="speaker">
            Anf. 66 Utbildningsminister GUSTAV FRIDOLIN (MP):
          </note>
          <note>
            Herr talman! Jag tackar Jens Holm för en både aktuell och högst
            relevant fråga. På ett sätt kan jag såklart beklaga att jag måste
            hänvisa till den särskilda ordning som finns; regeringen bereder
            ståndpunkter till EU:s ministerråd genom utskott och EU-nämnd
            snarare än genom särskild beredning under frågestunden. Men jag
            kan garantera att Sverige genomgående under den här regeringen
            har varit det land i EU-kretsen som allra tydligast och mest konsekvent
            stått upp för mänskliga rättigheter, även vad gäller Västsahara.
          </note>
          <note type="speaker">
            Anf. 67 JENS HOLM (V):
          </note>
          <note>
            Herr talman! Senast frågan var uppe röstade Sverige emot det
            här fiske ­ avtalet. Det var väldigt bra att man stod upp för
            Västsaharas folk.
          </note>
          <note>
            Nu är det så att den danska mot svarigheten till EU-nämnden,
            EU ‑ udvalget, har fått hela förhandlingsmandatet från EU-kommissionen
            och har en dialog med sin regering. Men vi i EU-nämnden har inte
            hört ett knyst från regeringen. Därför vill jag fråga Gustav Fridolin:
            Kan Gustav Fridolin se till att vi i EU-nämnden får ta del av
            det förslag till förhand ­ lingsmandat som kommissionen har skickat
            till rådet vad gäller det här avtalet?
          </note>
          <note type="speaker">
            Anf. 68 Utbildningsminister GUSTAV FRIDOLIN (MP):
          </note>
          <note>
            Herr talman! Jag tackar riksdagsledamoten. Såväl miljö - och
            jordbruksutskottet – det beredande utskottet – som EU-nämnden
            har rätt att kräva samråd och har rätt att föra en sådan dialog
            med regeringen. Det finns ett ganska tydligt regelverk för hur
            de samråden ska gå till. Jag förutsätter att det följs.
          </note>
          <note>
            Nivån för flyktingmottagandet
          </note>
          <note type="speaker">
            Anf. 69 MARKUS WIECHEL (SD):
          </note>
          <note>
            Herr talman! Sverige har i många år fört Europas mest liberala
            migra ­ tionspolitik. Som följd av detta har vi sett ökad segregation,
            försämrade skolresultat och problem med ökad kriminalitet. Vi
            ser också i dag omfattande problem inom den svenska sjukvården.
            Dessutom kan vi lägga till skattehöjningar och en lång rad andra
            problem.
          </note>
          <note>
            Vi har dock sett en förändring i debatten. Så sent som i går
            talade statsministern om att den ohållbara migrationspolitiken
            hade lagts om. Man talar äntligen om volymfrågan, någonting som
            var väldigt svårt för bara några år sedan, herr talman. Man får
            nästan intrycket att mottagandet i dag inte är särskilt omfattande,
            inte minst efter prat om att man lagt sig på EU:s miniminivå.
          </note>
          <note>
            Min fråga till migrationsministern är därför följande: Anser
            ministern att nuvarande nivå är att anse som låg eller normal?
          </note>
          <note type="speaker">
            Anf. 70 Statsrådet HELÉNE FRITZON (S):
          </note>
          <note>
            Herr talman! Jag tackar för frågan. Sverige tog 2015 det absolut
            största ansvaret i Europa för flyktingmottagandet per capita.
            Vi tog emot 163 000 på flykt. Det finns en bred uppställning i
            Sveriges riksdag för att vi ska visa den solidariteten i Europa.
            Det är jag väldigt stolt över. Sverige har också på Europanivå
            kraftfullt drivit att fler länder måste ta sitt ansvar för ett
            väl fungerande asylmottagande. Det arbetet fortgår. Jag hoppas
            och ser fram emot att vi får ett gemensamt och väl fungerande
            solidariskt asylsystem i hela Europa. Men jag är orolig för de
            högerkrafter i Europa – vilka även Sverigedemokraterna representerar
            – som inte vill ta ett sådant ansvar.
          </note>
          <note type="speaker">
            Anf. 71 MARKUS WIECHEL (SD):
          </note>
          <note>
            Herr talman! Jag noterar att ministern inte svarade på min fråga.
          </note>
          <note>
            Det är naturligtvis glädjande om det är så att regeringen har
            ställt om sin politik och än en gång gett Sverigedemokraterna
            rätt i många frågor.
          </note>
          <note>
            Under 2017 beviljades det näst flest uppehållstillstånd i hela
            Sveriges historia. Jag ställer frågan igen: Anser ministern att
            det här är en låg eller en ”normal” nivå?
          </note>
          <note type="speaker">
            Anf. 72 Statsrådet HELÉNE FRITZON (S):
          </note>
          <note>
            Herr talman! Det var 163 000 år 2015, strax över 26 000 år 2016
            och ungefär samma siffra år 2017. Vi ligger fortfarande på en
            väldigt hög nivå. Det gör vi för att det är oro i Europa. Flyktingar
            söker sig till de europeiska länderna. Men arbetet för ett väl
            fungerande asylsystem där fler tar sitt ansvar fortgår.
          </note>
          <note>
            Valdeltagande och kvinnors inflytande
          </note>
          <note type="speaker">
            Anf. 73 MONICA GREEN (S):
          </note>
          <note>
            Herr talman! Mina frågor går till demokratiminister Alice Bah
            Kuhnke. Den första frågan handlar om valdeltagandet.
          </note>
          <note>
            Vi har nu börjat vårt demokratijubileum för 100 år av rösträtt
            och demokrati i Sverige. Det är dock inte riktigt sant att det
            är 100 år i år, utan vi får räkna från 1921. Vi har alltså 97
            år av allmän och lika rösträtt, vilket förstås är väldigt bra.
          </note>
          <note>
            Men det är inte alla som utnyttjar sin rösträtt. Det finns många
            som väljer att inte gå och rösta, till exempel för att de känner
            att de inte kan påverka eller känner sig utanför. Man tror att
            vi partier tycker samma och ser inte skillnaden. En del vet inte
            ens om att det är val till hösten. Vi här inne vet dock om det
            mycket väl.
          </note>
          <note>
            Vad tänker demokratiministern göra för att öka valdeltagandet
            i år?
          </note>
          <note type="speaker">
            Anf. 74 Kultur- och demokratiminister ALICE BAH KUHNKE (MP):
          </note>
          <note>
            Herr talman! Tack för frågan! Det är precis som Monica Green
            beskriver angeläget att vi säkerställer att så många människor
            som möjligt i vårt land känner att de kan påverka samhällets utveckling
            och att valet också är ett val för just dem. Det gäller att de
            gör den ansträngning som krävs för att sätta sig in i vad vi i
            olika partier faktiskt tycker och går till valurnan.
          </note>
          <note>
            Det vi bland annat gör är att vi investerar stort i det civila
            samhället. Vi stärker också möjligheten till skolval. I skolvalet
            gäller det delvis de m som sedan inte får rösta i riksdags-, kommunal-
            och landstingsval men också de m som får det. Vi kommer på olika
            sätt att försöka att stimulera mellanvalsaktiviteter att gå upp
            i spinn inför riksdagsvalet så att vi ökar valdeltagandet. Det
            är ambitionen.
          </note>
          <note type="speaker">
            Anf. 75 MONICA GREEN (S):
          </note>
          <note>
            Herr talman! Mi n andra fråga handlar om kvinnorepresentation.
            Kvinnor röstar mer än män. De tar sitt förnuft till fånga och
            vill vara med och påverka. Både inrikes födda och utrikes födda
            kvinnor röstar mer än motsvarande män.
          </note>
          <note>
            Det är ändå inte så att kvinnor är representerade i lika hög
            grad som män. Fortfarande är männen norm i samhället , och för
            få kvinnor har de ledande positionerna. Kan demokratiministern
            göra någonting åt det?
          </note>
          <note type="speaker">
            Anf. 76 Kultur- och demokratiminister ALICE BAH KUHNKE (MP):
          </note>
          <note>
            Herr talman! Ja, jag hoppas att jag som statsråd kan göra någonting
            åt det, och framför allt som statsråd i en feministisk regering.
            En av de saker som jämställdhetsminister Åsa Regnér och jag har
            gjort är att vi har bjudit de andra partierna till samtal om just
            detta.
          </note>
          <note>
            Det var ett konstruktivt samtal. Vi hade hoppats på att de andra
            riksdagspartierna skulle vilja göra gemensam sak med oss i en
            debattartikel eller i annat utspel. Det ville de tyvärr inte.
            Men vi tror att de politiska partierna i Sveriges riksdag har
            ett stort ansvar att arbeta också med representationsfrågan.
          </note>
          <note>
            Tillsynen över fristående förskolor
          </note>
          <note type="speaker">
            Anf. 77 MARIA STOCKHAUS (M):
          </note>
          <note>
            Herr talman! Jag har en fråga till utbildningsminist e rn.
          </note>
          <note>
            Alla föräldrar måste kunna känna sig trygga med att deras barn
            får ta del av en förskoleverksamhet som är bra oavsett vilken
            förskola de väljer. Det förutsätter att uppföljningen av kvaliteten
            fungerar väl.
          </note>
          <note>
            Redan 2016 konstaterade Skolinspektionen att kommunerna, som
            är ansvariga för uppföljningen av de fristående förskolorna, brister
            i sin tillsyn. Två av tre måste utveckla hur de granskar utifrån
            läroplanens mål och åtta av tio behöver utveckla arbetet med att
            fatta beslut om ingripande åtgärder när de upptäcker brister.
          </note>
          <note>
            Att säkerställa att kvaliteten är hög i alla verksamheter är
            en av politikens viktigaste uppgifter, och här brister det bevisligen.
            Vad tänker reger ­ ingen göra för att säkerställa att tillsynen
            över de fristående förskolorna fungerar väl?
          </note>
          <note type="speaker">
            Anf. 78 Utbildningsminister GUSTAV FRIDOLIN (MP):
          </note>
          <note>
            Herr talman! Det är en väldigt viktig fråga som Maria Stockhaus
            lyfter fram. Vi har under åren investerat i att Skolinspektionen
            gjort specifika granskningar av såväl den kommunala som den fristående
            förskoleverksamheten . Dessa granskningar lägger en god grund
            för hur vi fortsätter utvecklingsarbetet. Det utvecklingsarbetet
            har inneburit att vi har kunnat göra stora investeringar.
          </note>
          <note>
            Trots att utmaningarna är stora har vi i dag de minsta barngrupperna
            sedan 1992. Det är fler barn än någonsin, men vi har lyckats pressa
            ned storleken på barngrupperna. Det är oerhört viktigt för att
            den pedagogiska verksamheten ska nå fram till varje barn.
          </note>
          <note>
            För att gå vidare pågår nu på mitt uppdrag en myndighetsöversyn
            ledd av utredare Kerstin Hultgren. I direktiven till översynen
            ingår att titta på om man ska göra förändringar i vem som är ansvarig
            för den kontinuerliga granskningen av förskoleverksamheten.
          </note>
          <note>
            Sedan känner Maria Stockhaus väl till att vi vill göra en del
            förändringar som handlar om vilka som tillåts driva förskola .
            Vi vill till exempel garantera att de skattepengar som går in
            i verksamheten också kommer fram till förskolan s kvalitet och
            inte går ut i vinst.
          </note>
          <note type="speaker">
            Anf. 79 MARIA STOCKHAUS (M):
          </note>
          <note>
            Herr talman! Regeringen är rätt så förblindad av frågan om vinster
            i välfärden. Den ser ett förbud som lösningen på många problem
            i både förskola och skola.
          </note>
          <note>
            Tyvärr skulle det skapa ganska mycket oreda inte minst inom förskole
            ­ verksamheten . M ånga bra förskolor skulle tvingas lägga ned
            för att det inte blir någon ekonomisk hållbarhet i deras verksamhet.
            Många av dem är små och drivs dessutom av kvinnliga entreprenörer.
          </note>
          <note>
            Skolinspektionen konstaterade redan 2016 att det brister och
            att kommunerna inte klarar av sitt ansvar för tillsyn. Det är
            det viktigaste sättet att komma åt de oseriösa aktörer som vi
            inte vill ha. Varför har regeringen inte gjort någonting tidigare?
          </note>
          <note type="speaker">
            Anf. 80 Utbildningsminister GUSTAV FRIDOLIN (MP):
          </note>
          <note>
            Herr talman! Det är utifrån Skolinspektionens rapport 2016 som
            det nu pågår en utredning som tittar på om man ska göra förflyttning
            av ansvaret för tillsynen över fristående och för den delen kommunala
            förskolor. Vi har agerat utifrån den rapporten. Utredningen pågår,
            och den har möjlighet att lägga fram förslag om den typen av förändringar.
          </note>
          <note>
            Sedan kan vi se från till exempel skolverksamhet där granskningen
            redan i dag ligger hos Skolinspektionen att det också behövs skärpta
            regler. Det var därför jag nämnde det i mitt första inlägg.
          </note>
          <note>
            Fler vägar till läraryrket
          </note>
          <note type="speaker">
            Anf. 81 YILMAZ KERIMO (S):
          </note>
          <note>
            Herr talman! Jag vill ställa en fråga till högskoleminister Helene
            Hellmark Knutsson.
          </note>
          <note>
            Lärarbristen är allvarlig och påverkar hela samhället. År 2019
            beräknar regeringen att det kommer att saknas 58 000 lärare för
            att täcka behoven i skolor och förskolor.
          </note>
          <note>
            Samtidigt arbetar drygt 38 000 lärarutbildade i andra yrken.
            Dessa kan betraktas som en outnyttjad resurs enligt bland andra
            Lärarförbundet. Många av dessa har lämnat läraryrket med sorg
            och går därför att locka tillbaka.
          </note>
          <note>
            År 2025 beräknas Sverige behöva 65 000 lärare. Min fråga till
            statsrådet är hur vi kan skapa fler vägar till läraryrket.
          </note>
          <note type="speaker">
            Anf. 82 Statsrådet HELENE HELLMARK KNUTSSON (S):
          </note>
          <note>
            Herr talman! Tack, Yilmaz Kerimo för den viktiga frågan!
          </note>
          <note>
            Regeringens allra viktigaste prioritet är att se till att alla
            barn kan mötas av kompetenta och behöriga lärare. Precis som du
            nämner har man under alltför lång tid låtit lärarbristen öka,
            och läraryrket har sjunkit i status.
          </note>
          <note>
            Nu har vi gjort stora reformer med bland annat lärarlönelyftet.
            Vi anställer allt fler i skolan. Det är 20 000 fler för att se
            till att avlasta lärarna arbetsuppgifter som de inte är utbildade
            för eller nödvändigtvis måste göra.
          </note>
          <note>
            Vi ser resultat redan nu. Av dem som har lämnat läraryrket är
            det allt fler som kan tänka sig att komma tillbaka. Det är också
            allt fler som kommer tillbaka till läraryrket.
          </note>
          <note>
            Men inte heller det räcker. Det är därför som vi i budgeten för
            2018 omfördelar 90 miljoner kronor för att öppna fler vägar in
            till läraryrket.
          </note>
          <note type="speaker">
            Anf. 83 YILMAZ KERIMO (S):
          </note>
          <note>
            Herr talman! Det är glädjande att höra att regeringen t ar denna
            fråga på stort allvar och gör insatser för att öka läraryrkets
            attraktivitet. Fler behö ­ riga lärare stärker samhällsbygget.
            De behövs inte minst i Stockholmsre ­ gionen där antalet barn
            ökar kraftigt.
          </note>
          <note>
            Tänker statsrådet intensifiera arbetet och följa upp denna viktiga
            fråga så att vi kan hantera det beräknade behovet , som är 65
            000 lärare år 2025?
          </note>
          <note type="speaker">
            Anf. 84 Statsrådet HELENE HELLMARK KNUTSSON (S):
          </note>
          <note>
            Herr talman! Tack igen, Yilmaz Kerimo, för frågan! Vi bygger
            nu ut lärarutbildningen med 10 000 platser över hela landet. Men
            vi behöver också öppna fler vägar in. Det gör vi genom kompletterande
            pedagogisk utbildning, så kallad VAL, det vill säga vidareutbildning
            av yrkesaktiva lärare , och också projektet Teach for Sweden.
            En satsning som vi gör handlar om att öka antalet sommarkurser.
            Det är en väldigt viktig del i att kunna få fram fler behöriga
            lärare som kan läsa på sommaren.
          </note>
          <note>
            Kostnadsfri tillgång till Riksarkivets digitala arkiv
          </note>
          <note type="speaker">
            Anf. 85 ANNA WALLENTHEIM (S):
          </note>
          <note>
            Herr talman! Min mormor och min farmor kommer från helt olika
            världar och har olika bakgrunder. Jag har märkt att med åren har
            mitt eget intresse för min historia ökat.
          </note>
          <note>
            Min farmor, som säkert sitter och tittar just nu, fyller i år
            93 år. Jag kan fortfarande ställa mina frågor till henne och få
            svar. Men tyvärr dog min mormor när jag var 15 år. Det innebär
            att hennes historia för mig är ganska okänd.
          </note>
          <note>
            Från och med årsskiftet har Riksarkivet tack vare regeringens
            budget kunnat öppna sitt digitala arkiv utan att detta ska kosta
            något för till exempel en släktforskare.
          </note>
          <note>
            Min fråga till kulturminister Alice Bah Kuhnke är därför: Vad
            har ministern för förväntningar på den satsningen?
          </note>
          <note type="speaker">
            Anf. 86 Kultur- och demokratiminister ALICE BAH KUHNKE (MP):
          </note>
          <note>
            Herr talman! Tack för frågan! Jag har stora förväntningar på
            denna satsning och på kulturpolitiken i stort i vårt land. Vi
            har, som jag hoppas att alla vet, den största kulturbudgeten någonsin
            i Sveriges historia just nu. Aldrig tidigare har så mycket investeringar
            gjorts i kulturen över hela vårt land, och aldrig tidigare har
            en så stor andel av statens samlade utgifter gått just till kultur.
          </note>
          <note>
            De går till möjligheter, till kulturskolan, till biblioteken
            och till exempelvis Riksarkivet. Det handlar om möjligheterna
            för oss alla att inte behöva betala för att finna våra rötter
            och att få veta mer om oss själva och varifrån vi kommer. I och
            med det får vi också större förståelse för andra människor och
            för vad som kan komma för att allting rör på sig. Det är oerhört
            spännande och nyttigt att ha kunskap om sitt kulturarv och sin
            historia.
          </note>
          <note>
            Så ja, jag har de största förväntningar. Det kommer förstås att
            ta flera år innan vi ser resultatet, men detta är en god och stor
            investering.
          </note>
          <note type="speaker">
            Anf. 87 ANNA WALLENTHEIM (S):
          </note>
          <note>
            Herr talman! Tack, ministern, för svaret! Många gånger har både
            jag och kulturministern glädjande nog kunnat stå här i kammaren
            och tala om de satsningar vi har gjort på kulturområdet. Det är
            historiskt stora satsningar, som ministern själv nämnde, och självklart
            har fokus varit på att göra kulturen mer tillgänglig.
          </note>
          <note>
            För mig är satsningen på Riksarkivet både en kulturarvsfråga
            och en tillgänglighetsfråga. Därför uppmanar jag både regeringen
            och ministern att fortsätta med denna typ av satsningar.
          </note>
          <note type="speaker">
            Anf. 88 Kultur- och demokratiminister ALICE BAH KUHNKE (MP):
          </note>
          <note>
            Herr talman! Jag tar med mig uppmaningen in i förhandlingar med
            finansministern.
          </note>
          <note>
            Jag tar det över huvud taget som en stor politisk uppgift att
            skapa mer kultur till fler och att bygga en nationell identitet,
            kunskap och bildning kring oss själva och kring samhällets utveckling
            genom att tillgängliggöra kulturen. Det handlar om att göra kulturen,
            konsten och de olika konstformerna angelägna för fler. Det är
            den enda vägen framåt, och den kommer vi att fortsätta på.
          </note>
          <note>
            Barnskötarnas ställning i förskolans läroplan
          </note>
          <note type="speaker">
            Anf. 89 HÅKAN BERGMAN (S):
          </note>
          <note>
            Herr talman! Min fråga går till statsrådet Gustav Fridolin. Skolverket
            har fått regeringens uppdrag att genomföra en översyn av läroplanen
            för förskolan. Förslaget är nu ute på remiss men har redan väckt
            oro och förvåning.
          </note>
          <note>
            En sådan oro gäller att en personalgrupp inom förskolan, barnskötarna,
            inte längre omnämns. I förskolan arbetar två utbildade personalgrupper.
            Det är dels förskollärare, som har ett uttalat pedagogiskt ledningsansvar,
            dels barnskötare, som svarar för omsorg och trygghet men också
            för lärande.
          </note>
          <note>
            När Skolverkets förslag nu osynliggör utbildade barnskötares
            viktiga kompetens är min fråga till utbildningsministern: Vad
            vill regeringen göra för att barnskötare som yrkesgrupp ska få
            en tydligare plats i den nya läro ­ planen? Och hur kan vi stärka
            barnskötarnas roll i förskolan?
          </note>
          <note type="speaker">
            Anf. 90 Utbildningsminister GUSTAV FRIDOLIN (MP):
          </note>
          <note>
            Herr talman! Tack, Håkan Bergman, för frågan! Jag håller helt
            med om beskrivningen.
          </note>
          <note>
            Äntligen kan förskolan få en ny läroplan! Det behövs, för den
            tidigare är 20 år gammal och ger inte tillräckligt stöd för de
            professionella som arbetar i svensk förskola – förskollärare och
            barnskötare och för den delen rektorer för förskolan – i det pedagogiska
            uppdraget.
          </note>
          <note>
            Man kan läsa läroplanen på ett bra sätt i till exempel jämställdhetsuppdraget,
            men den kan bli bättre på att ge det konkreta stöd som en läroplan
            ska ge. Det kommer den också att bli.
          </note>
          <note>
            När förslaget skickades ut på remiss såg dock också jag precis
            denna brist. Jag har varit tydlig med att jag kommer att fatta
            beslut om en läroplan för förskolan som tydliggör barnskötarnas
            uppdrag. Barnskötarna ska vara en del av förskolan framåt, och
            de ska vara synliggjorda i förskolans läroplan.
          </note>
          <note>
            Vi arbetar också hårt för att stärka yrkesutbildningarna på gymnasiet,
            vilket är viktigt för att vi ska ha fler utbildade barnskötare.
            Vi ser hur fler och fler kommuner nu förbättrar möjligheterna
            för dem som är anställda i förskolan att till exempel skaffa sig
            en grundläggande utbildning i att arbeta med barn när man är barnskötare.
          </note>
          <note type="speaker">
            Anf. 91 HÅKAN BERGMAN (S):
          </note>
          <note>
            Herr talman! Tack för svaret! Jag konstaterar att utbildningsministern
            ser barnskötarna och deras viktiga roll i förskolan. Han ser också
            deras kompetens och kunnande, och det tycker jag är glädjande.
          </note>
          <note>
            År 2015 arbetade över 80 000 barnskötare i förskolan. Svensk
            förskola skulle inte kunna fungera utan deras arbetsinsats. Min
            följdfråga gällde egentligen vad regeringen vill göra för att
            öka antalet utbildade förskol ­ lärare, men jag konstaterar att
            statsrådet redan har besvarat den frågan. Det var också glädjande.
          </note>
          <note type="speaker">
            Anf. 92 Utbildningsminister GUSTAV FRIDOLIN (MP):
          </note>
          <note>
            Herr talman! Tack, Håkan Bergman! I grunden handlar det om att
            förskoleuppdraget är så viktigt. Det är ett slitigt jobb i förskolan
            i dag. Trots att vi gör stora investeringar och att vi i statistiken
            kan se att barngrupperna minskar är det inte verkligheten för
            alla som jobbar i förskolan. Vi har en hel del riktigt stora barngrupper
            kvar, och vi har en hel del som inte får rätt uppbackning.
          </note>
          <note>
            Men om man kan knyta ihop arbetet på ett gott sätt mellan förskol
            ­ lärare, förskolans rektor – alltså det som än så länge heter
            förskolechef – och barnskötarna blir det ett enklare arbete. Det
            är oerhört viktigt för att barnen ska få rätt förutsättningar.
          </note>
          <note>
            Antalet platser på de teologiska utbildningarna
          </note>
          <note type="speaker">
            Anf. 93 ANNIKA ECLUND (KD):
          </note>
          <note>
            Herr talman! Min fråga är ställd till högskoleministern. Den
            gäller de teologiska utbildningarna. Teologisk utbildning bedrivs
            bland annat på Johannelunds teologiska högskola. Det är en enskild
            utbildningsanordnare. Avtalet med staten skrevs 1993. Antalet
            studieplatser ändrades senast 2003, alltså för 15 år sedan. Studenttillströmningen
            har ökat rejält sedan 2003, vilket också behovet av religionsvetenskaplig
            kompetens har gjort, vilket i sin tur i mycket beror på det mångkulturella
            samhälle vi lever i. Trots detta har regeringen inte heller i
            årets budget ökat antalet heltidsplatser på denna högskola.
          </note>
          <note>
            Jag vill fråga högskoleministern om ni avser att se över detta
            så att dagens situation avspeglas och att verklig prestation ersätts
            framöver.
          </note>
          <note type="speaker">
            Anf. 94 Statsrådet HELENE HELLMARK KNUTSSON (S):
          </note>
          <note>
            Herr talman! Tack så mycket, Annika Eclund, för frågan! Detta
            är en fråga som har varit uppe till debatt just av de orsaker
            som riksdagsledamoten tar upp. Vårt alltmer mångkulturella samhälle
            gör att vi behöver utbilda allt fler som kan ta uppdrag inom kyrkorna,
            till exempel. Men det handlar också om att öka förståelsen mellan
            olika grupper.
          </note>
          <note>
            Vi bygger ut den teologiska högskolan i Stockholm med fler platser.
            Det gör vi därför att vi bedömer att man där kan upprätthålla
            en hög kvalitet. Det är viktigt när vi bygger ut med fler platser
            att vi också ser att man kan göra det med en hög kvalitet. Då
            handlar det bland annat om att ha tillgång till forskarutbildade
            lärare och andra bedömningar som vi gör.
          </note>
          <note type="speaker">
            Anf. 95 ANNIKA ECLUND (KD):
          </note>
          <note>
            Herr talman! Tack, statsrådet, för svaret! Jag tror att den aktuella
            högskola som jag tog upp håller en god kvalitet. Förändringen
            av tilldelade platser skulle kunna ske redan i dag eftersom det
            är små, små belopp i utbildningsbudgeten. Det är försvinnande
            lite, och det handlar egentligen om att man skulle kunna omfördela
            platser mellan lärosätena på ett enkelt sätt.
          </note>
          <note>
            Jag undrar: Kan regeringen tillse att detta sker? Eller vad är
            det som hindrar att det sker?
          </note>
          <note type="speaker">
            Anf. 96 Statsrådet HELENE HELLMARK KNUTSSON (S):
          </note>
          <note>
            Herr talman! Tack, Annika Eclund! Jag tror verkligen att man
            håller en hög kvalitet, och jag utgår från att man gör det. Frågan
            handlar just om att utbildningarna ska kunna upprätthålla denna
            kvalitet om man också utökar antalet platser. Det är en fråga
            som är oerhört viktig för regeringen när vi fördelar de nya platserna.
          </note>
          <note>
            Vi för hela tiden en dialog både med de statliga universiteten
            och högskolorna och med de enskilda om hur vi ska kunna möta deras
            behov och äskanden på allra bästa sätt. Det är klart att vi är
            öppna för denna dialog under året.
          </note>
          <note>
            Förändrade förutsättningar för kooperativa företag
          </note>
          <note type="speaker">
            Anf. 97 JOHANNA HARALDSSON (S):
          </note>
          <note>
            Herr talman! Bättre pris på mat, bostäder, drivmedel och försäkringar
            och även försäljning och förädling av spannmål och virke – detta
            är några exempel på sådant som man ensam har svårt att klara.
            Det är sådant som människor under lång tid har löst gemensamt
            genom att starta och driva kooperativa företag.
          </note>
          <note>
            I december fattade regeringen beslut om en lagrådsremiss med
            förslag om en ny lag om ekonomiska föreningar. Jag vill därför
            fråga statsrådet Heléne Fritzon vilka förslag i den kommande propositionen
            ministern menar särskilt kommer att förenkla och förbättra för
            människor som vill starta och driva kooperativa företag.
          </note>
          <note type="speaker">
            Anf. 98 Statsrådet HELÉNE FRITZON (S):
          </note>
          <note>
            Herr talman! Tack, Johanna Haraldsson, för frågan!
          </note>
          <note>
            Ja, det var precis före jul som vi beslutade om en lagrådsremiss.
            Bedömningen är att vi ska ha en proposition senast i mars, alltså
            nu under våren. Bakgrunden är egentligen att statsministern redan
            i regeringsförklaringen gav ett löfte om att vi ska modernisera
            för de ekonomiska föreningarna. Det har gjorts i ett antal olika
            omgångar, varav den största kanske var den som genomfördes 2016
            med en lång rad materiella förändringar.
          </note>
          <note>
            I den lagrådsremiss som nu är ute blir det en helt ny lag, och
            den inne ­ håller inte så väldigt stora förändringar rent innehållsmässigt,
            utan den är justerad redaktionellt så att det faktiskt är en helt
            ny lagstiftning. Däremot lägger man in beskrivningar av så kallade
            målvaktsregleringar för styrelse ­ ledamöter och också hur man
            ska hantera en eventuell likvidation, men utgångspunkten är att
            den ska likna övrig lagstiftning för företag.
          </note>
          <note>
            Frågestunden var härmed avslutad.
          </note>
          <note>
            § 6 Bordläggning
          </note>
          <note>
            Följande dokument anmäldes och bordlades:
          </note>
          <note>
            Proposition
          </note>
          <note>
            2017/18:78 Vissa förslag om personlig assistans
          </note>
          <note>
            § 7 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 17 januari
          </note>
          <note>
            2017/18:322 Arbetet mot våldsbejakande extremism
          </note>
          <note>
            av Roger Haddad (L)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:323 Utredning eller folkomröstning om dödshjälp
          </note>
          <note>
            av Staffan Danielsson (C)
          </note>
          <note>
            till socialminister Annika Strandhäll (S)
          </note>
          <note>
            § 8 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 17 januari
          </note>
          <note>
            2017/18:579 Individuell prövning för personer som söker till
            polis ­ utbildning
          </note>
          <note>
            av Roger Haddad (L)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:580 Svensk jaktturism
          </note>
          <note>
            av Jesper Skalberg Karlsson (M)
          </note>
          <note>
            till justitie- och inrikesminister Morgan Johansson (S)
          </note>
          <note>
            2017/18:581 Regelförenklingar hos myndigheter
          </note>
          <note>
            av Jörgen Warborn (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2017/18:582 Moms- och tullförluster vid privatimport
          </note>
          <note>
            av Olle Felten (SD)
          </note>
          <note>
            till finansminister Magdalena Andersson (S)
          </note>
          <note>
            2017/18:583 Svenska myndigheters inköp av livsmedel
          </note>
          <note>
            av Magnus Oscarsson (KD)
          </note>
          <note>
            till statsrådet Ardalan Shekarabi (S)
          </note>
          <note>
            2017/18:584 Ansvarsfördelning mellan klimatministern och miljö
            ­ ministern
          </note>
          <note>
            av Rickard Nordin (C)
          </note>
          <note>
            till statsminister Stefan Löfven (S)
          </note>
          <note>
            § 9 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 17 januari
          </note>
          <note>
            2017/18:505 Vattendirektivets påverkan på bostadsbyggandet
          </note>
          <note>
            av Ola Johansson (C)
          </note>
          <note>
            till statsrådet Peter Eriksson (MP)
          </note>
          <note>
            2017/18:535 Lantmäteriets handläggningstider
          </note>
          <note>
            av John Widegren (M)
          </note>
          <note>
            till statsrådet Peter Eriksson (MP)
          </note>
          <note>
            2017/18:558 Åtgärder mot otillbörlig påverkan
          </note>
          <note>
            av Jonas Jacobsson Gjörtler (M)
          </note>
          <note>
            till statsminister Stefan Löfven (S)
          </note>
          <note>
            2017/18:557 Stöd till demonstranterna i Iran
          </note>
          <note>
            av Markus Wiechel (SD)
          </note>
          <note>
            till utrikesminister Margot Wallström (S)
          </note>
          <note>
            2017/18:560 Regeringens feministiska utrikespolitik rörande protesterna
            i Iran
          </note>
          <note>
            av Markus Wiechel (SD)
          </note>
          <note>
            till utrikesminister Margot Wallström (S)
          </note>
          <note>
            2017/18:559 Iraks oförmåga att garantera säkerheten i Kirkuk
          </note>
          <note>
            av Markus Wiechel (SD)
          </note>
          <note>
            till utrikesminister Margot Wallström (S)
          </note>
          <note>
            2017/18:561 Handel med diktaturens Iran
          </note>
          <note>
            av Markus Wiechel (SD)
          </note>
          <note>
            till statsrådet Ann Linde (S)
          </note>
          <note>
            2017/18:565 Länsstyrelse med huvudansvar för ställföreträdare
          </note>
          <note>
            av Mikael Eskilandersson (SD)
          </note>
          <note>
            till statsrådet Heléne Fritzon (S)
          </note>
          <note>
            2017/18:566 Det digitala utanförskapet
          </note>
          <note>
            av Lars-Arne Staxäng (M)
          </note>
          <note>
            till statsrådet Peter Eriksson (MP)
          </note>
          <note>
            2017/18:562 Livsmedelsverkets rekommendation gällande viltkött
          </note>
          <note>
            av Maria Malmer Stenergard (M)
          </note>
          <note>
            till statsrådet Sven-Erik Bucht (S)
          </note>
          <note>
            2017/18:568 Levande djur i konsumentköplagstiftningen
          </note>
          <note>
            av Kristina Yngwe (C)
          </note>
          <note>
            till statsrådet Heléne Fritzon (S)
          </note>
          <note>
            2017/18:567 Intrångsersättning för fjällnära skog
          </note>
          <note>
            av Helena Lindahl (C)
          </note>
          <note>
            till statsrådet Sven-Erik Bucht (S)
          </note>
          <note>
            § 10 Kammaren åtskildes kl. 15.00.
          </note>
          <note>
            Sammanträdet leddes
          </note>
          <note>
            av förste vice talmannen från dess början till ajourneringen
            kl. 13.03 och
          </note>
          <note>
            av andre vice talmannen därefter till dess slut.
          </note>
          <note>
            Vid protokollet
          </note>
          <note>
            ANNA ASPEGREN
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Anmälan om faktapromemorior
          </note>
          <note>
            § 2 Svar på interpellation 2017/18:289 om fria demokratiska val
            i Zimbabwe
          </note>
          <note>
            Anf. 1 Utrikesminister MARGOT WALLSTRÖM (S)
          </note>
          <note>
            Anf. 2 BIRGITTA OHLSSON (L)
          </note>
          <note>
            Anf. 3 Utrikesminister MARGOT WALLSTRÖM (S)
          </note>
          <note>
            Anf. 4 BIRGITTA OHLSSON (L)
          </note>
          <note>
            Anf. 5 Utrikesminister MARGOT WALLSTRÖM (S)
          </note>
          <note>
            Anf. 6 BIRGITTA OHLSSON (L)
          </note>
          <note>
            Anf. 7 Utrikesminister MARGOT WALLSTRÖM (S)
          </note>
          <note>
            § 3 Svar på interpellation 2017/18:302 om EU:s relation till
            Kuba
          </note>
          <note>
            Anf. 8 Utrikesminister MARGOT WALLSTRÖM (S)
          </note>
          <note>
            Anf. 9 BIRGITTA OHLSSON (L)
          </note>
          <note>
            Anf. 10 SOFIA DAMM (KD)
          </note>
          <note>
            Anf. 11 Utrikesminister MARGOT WALLSTRÖM (S)
          </note>
          <note>
            Anf. 12 BIRGITTA OHLSSON (L)
          </note>
          <note>
            Anf. 13 SOFIA DAMM (KD)
          </note>
          <note>
            Anf. 14 Utrikesminister MARGOT WALLSTRÖM (S)
          </note>
          <note>
            Anf. 15 BIRGITTA OHLSSON (L)
          </note>
          <note>
            Anf. 16 Utrikesminister MARGOT WALLSTRÖM (S)
          </note>
          <note>
            § 4 Svar på interpellation 2017/18:275 om åldersdiskriminering
          </note>
          <note>
            Anf. 17 Kultur- och demokratiminister ALICE BAH KUHNKE (MP)
          </note>
          <note>
            Anf. 18 JESSICA POLFJÄRD (M)
          </note>
          <note>
            Anf. 19 Kultur- och demokratiminister ALICE BAH KUHNKE (MP)
          </note>
          <note>
            Anf. 20 JESSICA POLFJÄRD (M)
          </note>
          <note>
            Anf. 21 Kultur- och demokratiminister ALICE BAH KUHNKE (MP)
          </note>
          <note>
            Anf. 22 JESSICA POLFJÄRD (M)
          </note>
          <note>
            Anf. 23 Kultur- och demokratiminister ALICE BAH KUHNKE (MP)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 5 Frågestund
          </note>
          <note>
            Anf. 24 ANDRE VICE TALMANNEN
          </note>
          <note>
            Tryggheten i skolan
          </note>
          <note>
            Anf. 25 ERIK BENGTZBOE (M)
          </note>
          <note>
            Anf. 26 Utbildningsminister GUSTAV FRIDOLIN (MP)
          </note>
          <note>
            Anf. 27 ERIK BENGTZBOE (M)
          </note>
          <note>
            Anf. 28 Utbildningsminister GUSTAV FRIDOLIN (MP)
          </note>
          <note>
            Regeringens åtgärder för ett tryggare samhälle
          </note>
          <note>
            Anf. 29 ADAM MARTTINEN (SD)
          </note>
          <note>
            Anf. 30 Statsrådet HELÉNE FRITZON (S)
          </note>
          <note>
            Anf. 31 ADAM MARTTINEN (SD)
          </note>
          <note>
            Anf. 32 Statsrådet HELÉNE FRITZON (S)
          </note>
          <note>
            Framtiden för life science
          </note>
          <note>
            Anf. 33 PENILLA GUNTHER (KD)
          </note>
          <note>
            Anf. 34 Statsrådet HELENE HELLMARK KNUTSSON (S)
          </note>
          <note>
            Anf. 35 PENILLA GUNTHER (KD)
          </note>
          <note>
            Anf. 36 Statsrådet HELENE HELLMARK KNUTSSON (S)
          </note>
          <note>
            Vinstdrivande skolors behandling av lärare
          </note>
          <note>
            Anf. 37 DANIEL RIAZAT (V)
          </note>
          <note>
            Anf. 38 Utbildningsminister GUSTAV FRIDOLIN (MP)
          </note>
          <note>
            Anf. 39 DANIEL RIAZAT (V)
          </note>
          <note>
            Anf. 40 Utbildningsminister GUSTAV FRIDOLIN (MP)
          </note>
          <note>
            Kultur- och demokratiministerns syn på riksdagen
          </note>
          <note>
            Anf. 41 ISABELLA HÖKMARK (M)
          </note>
          <note>
            Anf. 42 Kultur- och demokratiminister ALICE BAH KUHNKE (MP)
          </note>
          <note>
            Anf. 43 ISABELLA HÖKMARK (M)
          </note>
          <note>
            Anf. 44 Kultur- och demokratiminister ALICE BAH KUHNKE (MP)
          </note>
          <note>
            Fokus på kunskap och ordning i skolorna
          </note>
          <note>
            Anf. 45 CHRISTER NYLANDER (L)
          </note>
          <note>
            Anf. 46 Utbildningsminister GUSTAV FRIDOLIN (MP)
          </note>
          <note>
            Anf. 47 CHRISTER NYLANDER (L)
          </note>
          <note>
            Anf. 48 Utbildningsminister GUSTAV FRIDOLIN (MP)
          </note>
          <note>
            Åldersbedömningar av ensamkommande
          </note>
          <note>
            Anf. 49 MATHIAS TEGNÉR (S)
          </note>
          <note>
            Anf. 50 Statsrådet HELÉNE FRITZON (S)
          </note>
          <note>
            Anf. 51 MATHIAS TEGNÉR (S)
          </note>
          <note>
            Anf. 52 Statsrådet HELÉNE FRITZON (S)
          </note>
          <note>
            Sexistisk reklam
          </note>
          <note>
            Anf. 53 STINA BERGSTRÖM (MP)
          </note>
          <note>
            Anf. 54 Kultur- och demokratiminister ALICE BAH KUHNKE (MP)
          </note>
          <note>
            Anf. 55 STINA BERGSTRÖM (MP)
          </note>
          <note>
            Anf. 56 Kultur- och demokratiminister ALICE BAH KUHNKE (MP)
          </note>
          <note>
            Lärarbristen
          </note>
          <note>
            Anf. 57 BETTY MALMBERG (M)
          </note>
          <note>
            Anf. 58 Statsrådet HELENE HELLMARK KNUTSSON (S)
          </note>
          <note>
            Anf. 59 BETTY MALMBERG (M)
          </note>
          <note>
            Anf. 60 Statsrådet HELENE HELLMARK KNUTSSON (S)
          </note>
          <note>
            Rättssäkra medicinska åldersbedömningar
          </note>
          <note>
            Anf. 61 LARRY SÖDER (KD)
          </note>
          <note>
            Anf. 62 Statsrådet HELÉNE FRITZON (S)
          </note>
          <note>
            Anf. 63 LARRY SÖDER (KD)
          </note>
          <note>
            Anf. 64 Statsrådet HELÉNE FRITZON (S)
          </note>
          <note>
            EU:s fiskeavtal med Marocko
          </note>
          <note>
            Anf. 65 JENS HOLM (V)
          </note>
          <note>
            Anf. 66 Utbildningsminister GUSTAV FRIDOLIN (MP)
          </note>
          <note>
            Anf. 67 JENS HOLM (V)
          </note>
          <note>
            Anf. 68 Utbildningsminister GUSTAV FRIDOLIN (MP)
          </note>
          <note>
            Nivån för flyktingmottagandet
          </note>
          <note>
            Anf. 69 MARKUS WIECHEL (SD)
          </note>
          <note>
            Anf. 70 Statsrådet HELÉNE FRITZON (S)
          </note>
          <note>
            Anf. 71 MARKUS WIECHEL (SD)
          </note>
          <note>
            Anf. 72 Statsrådet HELÉNE FRITZON (S)
          </note>
          <note>
            Valdeltagande och kvinnors inflytande
          </note>
          <note>
            Anf. 73 MONICA GREEN (S)
          </note>
          <note>
            Anf. 74 Kultur- och demokratiminister ALICE BAH KUHNKE (MP)
          </note>
          <note>
            Anf. 75 MONICA GREEN (S)
          </note>
          <note>
            Anf. 76 Kultur- och demokratiminister ALICE BAH KUHNKE (MP)
          </note>
          <note>
            Tillsynen över fristående förskolor
          </note>
          <note>
            Anf. 77 MARIA STOCKHAUS (M)
          </note>
          <note>
            Anf. 78 Utbildningsminister GUSTAV FRIDOLIN (MP)
          </note>
          <note>
            Anf. 79 MARIA STOCKHAUS (M)
          </note>
          <note>
            Anf. 80 Utbildningsminister GUSTAV FRIDOLIN (MP)
          </note>
          <note>
            Fler vägar till läraryrket
          </note>
          <note>
            Anf. 81 YILMAZ KERIMO (S)
          </note>
          <note>
            Anf. 82 Statsrådet HELENE HELLMARK KNUTSSON (S)
          </note>
          <note>
            Anf. 83 YILMAZ KERIMO (S)
          </note>
          <note>
            Anf. 84 Statsrådet HELENE HELLMARK KNUTSSON (S)
          </note>
          <note>
            Kostnadsfri tillgång till Riksarkivets digitala arkiv
          </note>
          <note>
            Anf. 85 ANNA WALLENTHEIM (S)
          </note>
          <note>
            Anf. 86 Kultur- och demokratiminister ALICE BAH KUHNKE (MP)
          </note>
          <note>
            Anf. 87 ANNA WALLENTHEIM (S)
          </note>
          <note>
            Anf. 88 Kultur- och demokratiminister ALICE BAH KUHNKE (MP)
          </note>
          <note>
            Barnskötarnas ställning i förskolans läroplan
          </note>
          <note>
            Anf. 89 HÅKAN BERGMAN (S)
          </note>
          <note>
            Anf. 90 Utbildningsminister GUSTAV FRIDOLIN (MP)
          </note>
          <note>
            Anf. 91 HÅKAN BERGMAN (S)
          </note>
          <note>
            Anf. 92 Utbildningsminister GUSTAV FRIDOLIN (MP)
          </note>
          <note>
            Antalet platser på de teologiska utbildningarna
          </note>
          <note>
            Anf. 93 ANNIKA ECLUND (KD)
          </note>
          <note>
            Anf. 94 Statsrådet HELENE HELLMARK KNUTSSON (S)
          </note>
          <note>
            Anf. 95 ANNIKA ECLUND (KD)
          </note>
          <note>
            Anf. 96 Statsrådet HELENE HELLMARK KNUTSSON (S)
          </note>
          <note>
            Förändrade förutsättningar för kooperativa företag
          </note>
          <note>
            Anf. 97 JOHANNA HARALDSSON (S)
          </note>
          <note>
            Anf. 98 Statsrådet HELÉNE FRITZON (S)
          </note>
          <note>
            § 6 Bordläggning
          </note>
          <note>
            § 7 Anmälan om interpellationer
          </note>
          <note>
            § 8 Anmälan om frågor för skriftliga svar
          </note>
          <note>
            § 9 Anmälan om skriftliga svar på frågor
          </note>
          <note>
            § 10 Kammaren åtskildes kl. 15.00.
          </note>
          <note>
            Tryck: Elanders, Vällingby 2018
          </note>
        </div>
      </body>
    </text>
  </TEI>
</teiCorpus>
