<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--37</head>
          <docDate when="1992-12-03">1992-12-03</docDate>
        </div>
      </front>
      <body>
        <div>
          <note>
            1 § Meddelande om dagens information från regeringen
          </note>
          <note type="speaker">
            Anf. 1 ANDRE VICE TALMANNEN:
          </note>
          <note>
            Utöver vad som tidigare aviserats om information av justitieminister
            Gun Hellsvik (m) och statsrådet
          </note>
          <note>
            Bo Lundgren (m) får jag anmäla att information också lämnas av
            finansminister Anne Wibble (fp).
          </note>
          <note>
            Finansministern lämnar information om program för prisstabilisering.
          </note>
          <note>
            2 § Justering av protokoll
          </note>
          <note>
            Justerades protokollet för den 27 november.
          </note>
          <note>
            3 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motionerna
          </note>
          <note>
            1992/93:Sf18 och Sf19 till socialförsäkringsutskottet
          </note>
          <note>
            4 § Svar på interpellation 1992/93:32 om biståndsanslagen
          </note>
          <note type="speaker">
            Anf. 2 Statsrådet ALF SVENSSON (kds):
          </note>
          <note>
            Herr talman! Bertil Måbrink har frågat mig för det första om
            biståndsbudgeten kommer att omfatta andra insatser än bistånd
            till u-länder, för det andra vilka biståndsanslag regeringen uppdragit
            åt SIDA
          </note>
          <note>
            att skära ned och för det tredje om även andra biståndsorgan
            än SIDA beordrats skära i sina anslag, exempelvis om biståndsmyndigheten
            BITS
          </note>
          <note>
            beordrats skära ned u-krediterna.
          </note>
          <note>
            Herr talman! Jag vill inledningsvis tacka Bertil
          </note>
          <note>
            Måbrink för att han ställt dessa frågor. På så sätt får jag en
            möjlighet att lägga till rätta en del missförstånd och feltolkningar
            i massmedia.
          </note>
          <note>
            Först vill jag klargöra att de besparingar som vi tvingats göra
            på det svenska biståndet, i enlighet med den proposition som presenterats
            för riksdagen den 20 oktober, inte berör biståndsbudgeten för
            innevarande budgetår. Detta budgetår, dvs. 1992/93, uppgår biståndsbudgeten
            till 14 460 000 000 kr. Från detta skall vi nästa år spara 1 500
            000 000 kr., vilket alltså ger en biståndsbudget på 12 960 000
            000 kr. för 1993/94.
          </note>
          <note>
            Tyvärr pekar prognoserna mot att Sveriges BNI
          </note>
          <note>
            minskar 1993. Om vi, som tidigare, skulle avsätta
          </note>
          <note>
            1 % av BNI till bistånd skulle biståndsbudgeten kommande budgetår
            minskas med ca 500 miljoner.
          </note>
          <note>
            En halv miljard, av de 1,5 miljarder som krispaketet innebär,
            skulle biståndet alltså i vilket fall minskats med.
          </note>
          <note>
            De strukturella problemen i svensk ekonomi är mycket stora. För
            att skapa förutsättningar för en långsiktigt sund ekonomi har
            denna höst en del smärtsamma åtgärder varit nödvändiga. Vi har
            med de s.k. krispaketen tagit mycket viktiga steg i riktning mot
            att angripa problemen med budgetunderskottet och sanera svensk
            ekonomi i grunden. I denna situation har det varit oundvikligt
            att även bistånd till u-länderna fått bära en del av bördan. Under
            förhandlingarnas gång har alla möjligheter till besparingar undersökts
            och betydligt större belopp än vad som slutligen blev
          </note>
          <note>
            1 500 000 000 kr. diskuterats.
          </note>
          <note>
            Det är utomordentligt viktigt att vi får svensk ekonomi på fötter
            och därmed står bättre rustade för att så småningom möta en konjunkturuppgång
            och få fart på tillväxten i ekonomin. I ett rikt privilegierat
            land som Sverige har vi råd att ge ett generöst bistånd. Min fasta
            övertygelse är att de ekonomiska förutsättningarna snart skall
            ge
          </note>
          <note>
            Sverige möjlighet att återigen avsätta 1 % av BNI
          </note>
          <note>
            för bistånd till u-länderna. Detta är regeringens målsättning,
            vilket också understryks i regeringsförklaringen.
          </note>
          <note>
            Jag vill i detta sammanhang påminna om att Sverige även fortsättningsvis
            kommer att tillhöra den grupp om fyra länder som ger mest bistånd
            mätt i andel av
          </note>
          <note>
            BNI. Vi ligger med drygt 0,9 % av BNI till bistånd efter nedskärningar
            fortfarande långt över FN:s mål om minst 0,7 %.
          </note>
          <note>
            Bertil Måbrink talar i sin interpellation om att
          </note>
          <note>
            Financial Times skrivit att den svenska nedskärningen hade samma
            symbolvärde som
          </note>
          <note>
            Berlinmurens fall. Inte utan stolthet läser jag som biståndsminister
            sådana liknelser. Det ger bevis på den stora respekt man utomlands,
            i det internationella samfundet, har för Sveriges bistånd.
          </note>
          <note>
            Denna respekt gäller inte bara volymen utan kanske i lika hög
            grad kvaliteten på svenskt bistånd.
          </note>
          <note>
            Icke desto mindre är nog både Financial Times och jag överens
            om att den epokgörande händelsen med Berlinmurens fall har en
            annan plats i världshistorien än marginella och temporära neddragningar
            av det svenska biståndet. Det visar dock på att symbolvärdet med
            en biståndsvilja som omsätts i handling, i enlighet med svensk
            tradition, är enormt viktigt.
          </note>
          <note>
            Vi närmar oss alltmer slutet på en period av intensivt budgetarbete
            i regeringskansliet.
          </note>
          <note>
            Regeringens förslag till fördelningen av medel inom biståndsramen,
            och hur besparingarna skall fördelas, kommer i vanlig ordning
            att presenteras för riksdagen i budgetpropositionen i januari.
          </note>
          <note>
            Redan nu kan jag dock ge några kommentarer om utgångspunkterna
            för våra prioriteringar.
          </note>
          <note>
            Vi har i år tvingats att skära ned i redan pågående och etablerat
            bistånd. Det är ett grannlaga och svårt arbete. Det som under
            lång tid med stor möda byggts upp i form av förtroenden och mycket
            långsiktigt utvecklingssamarbete får inte, i en situation som
            denna, raseras på grund av kortsiktiga besparingar. Styrkan i
            det svenska biståndet ligger i långsiktigheten och den mångfasetterade
            helheten av kompletterande insatser och kanaler. Därmed inte sagt
            att alla biståndsinsatser alltid varit optimala. Flera års biståndsarbete
            har gett oss viktiga lärdomar. Det är framför allt dessa lärdomar
            och den samlade biståndserfarenheten som jag vid arbetet med nedskärningar
            har lutat mig mot. Under hela hösten har jag varit i kontakt med
            cheferna för de svenska biståndsmyndigheterna. I god och konstruktiv
            anda har vi diskuterat hur besparingarna bäst kan utföras. SIDA,
            som ensamt ansvarar för att förmedla drygt hälften av det svenska
            biståndet, har på min uppmaning, när det stod klart att nedskärningar
            var ett måste, kompletterat sin anslagsframställning och givit
            förslag till besparingsområden.
          </note>
          <note>
            Målet för det svenska biståndet är och förblir att stödja de
            allra fattigaste och mest utsatta grupperna i världen. Den miljö
            i vilken biståndet skall verka måste därför vara sådan, att biståndet
            kan ges effektivt sätt och därmed göra mesta möjliga nytta.
          </note>
          <note>
            För mig är det därför självklart att stödja länder där det finns
            en respekt för mänskliga rättigheter, där de demokratiska spelreglerna
            fått fast grogrund, där det ekonomiska systemet ger möjlighet
            till tillväxt i ekonomin, där en fungerande förvaltning motverkar
            korruption och där en ansvarsfull ledning förvaltar landets resurser
            på ett förtroendeingivande sätt, t.ex. inte spenderar en oproportionerligt
            stor del av budgeten på militärutgifter. Inte bara länder som
            redan uppnått dessa mål utan i lika hög grad de som bevisligen
            tar steg i denna riktning bör, enligt mitt förmenande, få stöd
            i form av bistånd.
          </note>
          <note>
            Katastroferna ute i världen har tyvärr inte visat minsta tecken
            till att minska i omfattning --
          </note>
          <note>
            tvärtom. På Afrikas Horn, i södra Afrika,
          </note>
          <note>
            Kambodja och i det forna Jugoslavien fordras massiva insatser
            för att rädda människor från krig och undergång. Jag har därför
            förordat att de medel för olika typer av katastrofinsatser som
            avsätts inom biståndsbudgeten skall vara kvar på oförändrad nivå
            i förhållande till innevarande år.
          </note>
          <note>
            Detsamma gäller det bistånd som kanaliseras via enskilda organisationer.
            I ett skede där behoven av biståndsinsatser bara ökar, samtidigt
            som vi tvingas skära ned biståndsbudgeten, är det av yttersta
            vikt, som jag redan tidigare nämnde, att värna om biståndet till
            de allra fattigaste. De enskilda organisationerna har genom sitt
            arbetssätt och sina kontakter i u-länderna en alldeles speciell
            möjlighet att nå ut till de mest utsatta grupperna.
          </note>
          <note>
            Jag vill här också ta tillfället i akt och bemöta Bertil
          </note>
          <note>
            Måbrinks förslag att minska anslaget för
          </note>
          <note>
            Världsbanken. Inom biståndsanslaget avsätts bidrag till Världsbankens
            biståndsorgan IDA. IDA
          </note>
          <note>
            är den utan jämförelse största och viktigaste kanalen för bistånd
            till de fattigaste u-länderna.
          </note>
          <note>
            Den fastslagna prioriteringen för IDA:s verksamhet under 90-talet
            är att bekämpa fattigdomen, dels genom att förbättra de fattigas
            tillgång på utbildning och hälsovård dels genom att öka deras
            sysselsättningsmöjligheter.
          </note>
          <note>
            Vad beträffar Östeuropabiståndet kommer regeringen föreslå att
            det finansieras, liksom innevarande budgetår, med en egen ram.
            Detta bistånd kommer alltså inte att räknas in i biståndsramen
            om 12 960 000 000 kr.
          </note>
          <note>
            Slutligen vill jag klargöra för Bertil Måbrink att jag helhjärtat
            stödjer många av FN:s insatser i det forna Jugoslavien. Det sker
            redan detta budgetår, och i det fall det blir aktuellt med humanitära,
            civila insatser även kommande budgetår, kommer jag att pröva dessa
            i positiv anda. Militära FN-insatser i området har inte finansierats
            via biståndsanslaget, och min mening är att detta inte heller
            i framtiden skall ske.
          </note>
          <note type="speaker">
            Anf. 3 BERTIL MÅBRINK (v):
          </note>
          <note>
            Herr talman! Jag tackar biståndsministern för svaret. Biståndsministern
            säger ingenting i sitt svar om vilka direktiv han givit för nedskärningarna.
          </note>
          <note>
            Blir de salamimetoden eller kommer hela bitar att opereras bort,
            och blir det i så fall importstödet eller olika projekt?
          </note>
          <note>
            Biståndministern säger ingenting om hur mycket
          </note>
          <note>
            SIDA skall skära ner. Enligt pressuppgifter handlar det om drygt
            en miljard mindre än vad SIDA
          </note>
          <note>
            äskade, eller drygt 13 %. Det är pressuppgifter från
          </note>
          <note>
            Development Today nr 20 1992. Samma källa uppger att SIDA i en
            skrivelse till regeringen skulle ha föreslagit att endast 8,5
            % skall skäras på deras budget och att större nedskärningar görs
            på det multilaterala biståndet, BITS, SWEDCORP och
          </note>
          <note>
            SAREC. Är dessa uppgifter riktiga?
          </note>
          <note>
            Min fråga i interpellationen om t.ex. BITS fått direktiv att
            skära ner på u-krediterna har biståndsministern inte besvarat.
            Biståndsministern säger att målet är att stödja de allra fattigaste,
            att stödja länder där det finns respekt för de mänskliga rättigheterna
            och länder som inte spenderar oproportioneligt stor del av budgeten
            på militärutgifter.
          </note>
          <note>
            Sedan tänker tydligen biståndsministern skära ner biståndet till
            länder som minskat sina militärutgifter, t.ex. Angola, Tanzania,
            Bangladesh och Vietnam. Tystnaden om u-krediterna skall tydligen
            tolkas så, att BITS skall få fortsätta att använda biståndspengar
            till högrustande länder som Marocko, Pakistan och Kina. Det är
            länder som dessutom grovt kränker de mänskliga rättigheterna.
            Ett annat land som kränker de mänskliga rättigheterna är Tunisien.
            Även de får ju som bekant u-krediter. Det skulle vara intressant
            att få några kommentarer på dessa områden.
          </note>
          <note>
            Man skall tydligen också skära ner 11,5 % av anslaget till familjeplaneringen,
            trots att SIDA har föreslagit en ökning.
          </note>
          <note>
            Det är södra Afrika som förlorar på nedskärningen av biståndet.
            Det är precis samma tendens som kunde ses i regeringens biståndsbudget
            i januari.
          </note>
          <note>
            De sammanlagda nedskärningarna från januari och oktober blir
            t.ex. för Moçambique 110 miljoner och för Tanzania 95 miljoner.
            Vietnam, som nu äntligen visar att de skall försöka att respektera
            de mänskliga rättigheterna och som har lagt om den ekonomiska
            politiken, kommer budgetåret 92/93
          </note>
          <note>
            att ha förlorat 125 miljoner jämfört med de 325
          </note>
          <note>
            miljoner som man fick budgetåret 91/92.
          </note>
          <note>
            Detta rimmar mycket dåligt med vad biståndsministern står och
            säger här, och även har sagt i andra sammanhang, nämligen att
            det är de fattigaste, de som respekterar de mänskliga rättigheterna
            och de som skär ner sina militärbudgetar som vi skall satsa på.
            De skall inte drabbas, men det är ju de som drabbas.
          </note>
          <note>
            Kina och de andra länder som fortfarande grovt bryter mot de
            mänskliga rättigheterna drabbas inte.
          </note>
          <note>
            Det har inte hänt någonting i Kina sedan massakern på Himmelska
            fridens torg, när det gäller förbättringar av de mänskliga rättigheterna.
            Jag har sagt det många gånger tidigare. Den regim som sitter i
            Kina är lika stora förbrytare i dag som de var då. Men de skall
            likväl ha biståndspengar. Hur kan biståndsministern få detta att
            gå ihop? Att säga vackra saker är tydligen en sak, men i praktiken
            sker något helt annat.
          </note>
          <note>
            Sedan tror jag att biståndsministern säger i interpellationssvaret
            att man inte skall skära ner biståndet till enskilda organisationer.
            Det är naturligtvis bra. Men den summan har ju ökat, vilket bl.a.
            SIDA ville i sina äskanden.
          </note>
          <note>
            Detta är några frågor som jag tycker att det krävs svar på. Var
            är det man skall skära när det gäller biståndet? Vilka är det
            som också i praktiken skall prioriteras? Jag kan visa exempel
            efter exempel på att det finns en motsättning mellan vad som sägs
            här i talarstolen och hur man sedan i praktiken tillämpar den
            här politiken.
          </note>
          <note>
            Biståndsministern säger i början av sitt svar att han är tacksam
            över att jag har tagit upp de här frågorna. Jag tycker att det
            är viktigt att vi diskuterar dem, inte minst med tanke på massmedias
            sätt att presentera dem.
          </note>
          <note>
            Biståndsministern vill skingra en mängd missuppfattningar. Det
            kanske skulle vara bra om vi fick veta vem det var som föreslog
            en ännu större nedskärning av biståndsbudgeten. Det har ju talats
            om 3--4 miljarder. Det vore kanske bra om biståndsministern också
            skapade klarhet i den frågan. Nu bollas det mellan att det skulle
            vara
          </note>
          <note>
            Socialdemokraterna, vilket jag har oerhört svårt att tro, och
            Moderaterna. Det kanske skulle vara bra om biståndsministern,
            med tanke på kommande regeringskonstellationer i det här huset,
            talade om vem det var som i förhandlingarna yrkade på att man
            skulle mer än fördubbla nedskärningarna av biståndet.
          </note>
          <note type="speaker">
            Anf. 4 KRISTINA SVENSSON (s):
          </note>
          <note>
            Herr talman! Sverige befinner sig i den djupaste ekonomiska lågkonjunkturen
            sedan 30-talet. Fler och fler ställs utanför den svenska arbetsmarknaden.
            Antalet varsel och konkurser har stigit och är efter svenska mått
            oerhört höga.
          </note>
          <note>
            Räntorna sjunker inte trots ekonomiska och finansiella åtgärder.
            Produktionen är fallande och budgetunderskottet galopperande.
          </note>
          <note>
            För att återställa svensk ekonomi krävs omfattande och genomgripande
            åtgärder som vi alla kommer att uppleva som mycket smärtsamma.
          </note>
          <note>
            När Socialdemokraterna tillsammans med regeringen samlades kring
            de två krispaketen, var det utifrån ett gemensamt ansvarstagande
            för nationen. Besparingsåtgärderna och inkomstförstärkningarna
            var nödvändiga för att försvara den svenska kronan. Vi har nu
            facit i hand och vet att i så måtto lyckades vi inte. Den fasta
            kronkursen kunde inte räddas. Den faktiska devalveringen kommer
            att ytterligare urholka biståndsvolymen.
          </note>
          <note>
            Men detta misslyckande betyder ju inte att vi socialdemokrater
            kan gå ifrån en politisk överenskommelse som hade som syfte att
            återställa den djupt sargade svenska ekonomin. Det syftet är alltjämt
            lika aktuellt.
          </note>
          <note>
            Vi har tyvärr nödgats skära i sektorer och anslag som vi helst
            hade velat freda. Ett sådant anslag är biståndet. Men i den akuta
            situation som landet befinner sig i, måste alla sektorer bidra
            med besparingar. Därför enades Socialdemokraterna och regeringen
            om nedskärningar på 1,5 miljarder kronor av biståndsbudgeten.
          </note>
          <note>
            Vi tvingades fatta beslut som vi naturligtvis inte gillar i grunden.
            Den negativa ekonomiska trend som vår ekonomi hamnat i måste bromsas
            upp och den måste brytas. Generellt betyder fallande bruttonationalinkomster
            nämligen att biståndet minskar, eftersom biståndsvolymen är relaterad
            till vår samlade BNI. Utan inhemska ekonomiska åtgärder skulle
            biståndsanslaget alltså hamna i ett svart hål och urholkas ytterligare.
            Krispaketens beska medicin skall leda till ekonomiskt tillfrisknande
            och till att den fallande BNI:n vänds i positiv riktning.
          </note>
          <note>
            Reaktionerna på nedskärningarna lät inte vänta på sig. Internationell
            press, mottagarländer, multilaterala biståndsorgan, svenska enskilda
            organisationer och alla biståndets vänner reagerade med oro och
            förvåning. Sverige hade ju intagit en ledande ställning som biståndsgivare.
            Sverige hade i handling visat solidaritet med de fattigaste i
            de fattiga länderna. Hur skulle man tolka dessa nya signaler?
          </note>
          <note>
            Var de ett uttryck för förändrad svensk utrikespolitik? Var de
            ett uttryck för hårdnande, mer egoistiska attityder när arbetslöshet
            och ekonomisk kris drabbar landet? Frågetecknen hopade sig och
            vi som arbetar med biståndspolitik, har alla mött de här frågorna.
          </note>
          <note>
            Därför är det för det första nödvändigt att med all tänkbar tydlighet
            klargöra att nedskärningarna är tillfälliga. Nedskärningarna är
            en del av ett ekonomiskt återhämtningsprogram som har till syfte
            att stärka svensk ekonomi, dvs. på sikt stärka biståndsanslaget,
            inte försvaga det.
          </note>
          <note>
            För det andra är det nödvändigt att vi ställer oss frågan: Hur
            upprätthåller vi en hög biståndsvilja hos det svenska folket?
            Det finns just nu attityder och värderingar i det svenska samhället
            som tyder på att man vill urholka och underminera medkänsla och
            solidaritet med tredje världens människor.
          </note>
          <note>
            Herr talman! Vi socialdemokrater avser att med all kraft verka
            för att enprocentsmålet återställs. Men kommer den borgerliga
            regeringen att göra det?
          </note>
          <note>
            Jag finner i biståndsministerns svar något svävande formuleringar,
            och jag vill gärna nu få bekräftat från den borgerliga regeringens
            sida att det också för den handlar om en tillfällig nedskärning.
          </note>
          <note type="speaker">
            Anf. 5 INGELA MÅRTENSSON (fp):
          </note>
          <note>
            Herr talman! Också jag vill instämma med dem som här tidigare
            i debatten har fört fram det olyckliga i att vi är tvungna att
            dra ner på biståndet och tillfälligt överge enprocentsmålet. Jag
            hoppas verkligen att detta skall vara bara tillfälligt och att
            vi snart skall komma tillbaks till 1 % av BNI. Det är något som
            Folkpartiet länge har strävat efter och som kunde uppnås under
            en borgerlig regering. Jag tycker att vi så snart som möjligt
            måste återkomma till detta.
          </note>
          <note>
            Nu säger Alf Svensson i sitt svar att neddragningen är av tillfällig
            art. Jag tar fasta på att det verkligen är så. Vi i Folkpartiet
            är, som sagt, mycket bekymrade över att man tvingas skära ned
            biståndet, inte minst nu när klyftorna mellan fattiga och rika
            länder ökar snarare än minskar. Även om vi har ekonomisk kris
            här, är det mycket värre i andra länder, med helt andra omständigheter.
          </note>
          <note>
            När det gäller nedskärningen på 1 1/2 miljard vill jag också
            säga att biståndsmedlen har minskat i värde i och med att kronan
            nu har börjat flyta. Det är en tillkommande komplikation när det
            gäller biståndet till de fattiga länderna. Jag vet inte om regeringen
            föreslår någon kompensation i det fallet. Det drabbar, som sagt,
            de fattigaste.
          </note>
          <note>
            Jag vill också begagna tillfället att stryka under att vi i den
            svenska biståndsgivningen måste se till hur de mänskliga rättigheterna
            upprätthålls i våra mottagarländer. Jag har t.ex. helt nyligen
            haft en debatt med Alf Svensson om Indonesien och
          </note>
          <note>
            Nordiska Investeringsbanken. Också på andra vägar har Sverige
            givit bistånd till Indonesien. Det var förra året visserligen
            inte några större summor, men jag tycker inte att vi skall ge
            bistånd till länder där man grovt bryter mot de mänskliga rättigheterna.
          </note>
          <note type="speaker">
            Anf. 6 Statsrådet ALF SVENSSON (kds):
          </note>
          <note>
            Herr talman! Jag kände inte riktigt igen Bertil
          </note>
          <note>
            Måbrink i dag. Han höjde rösten så väldigt. Jag vet inte riktigt
            vad det berodde på. Det är ju ändå så att hur jag än vänder och
            vrider mig, Bertil
          </note>
          <note>
            Måbrink, har jag till uppgift att spara 1 500
          </note>
          <note>
            miljoner kronor. Någonstans måste det ju skäras ned. Det är en
            svindlande hög summa. Det finns ingen möjlighet för mig att lägga
            fram en budget där man inte någonstans gör neddragningar för att
            klara detta.
          </note>
          <note>
            Hela inriktningen på den verksamhet som jag är ytterst ansvarig
            för är ju att hjälpa de sämst ställda.
          </note>
          <note>
            Jag tycker att man har farit åtminstone något vilse, om man menar
            att det som BITS sysslar med och u-krediter aldrig har att göra
            något med de sämst ställda på södra halvklotet. Låt mig t.ex.
            ställa frågan: Om BITS hjälper de fattiga i Etiopien att få energi,
            skulle det inte vara till gagn för de fattiga?
          </note>
          <note>
            Vidare vet ju Bertil Måbrink väl så bra som jag, utifrån sin
            långa parlamentariska erfarenhet, att jag inte nu kan börja diskutera
            budgeten här. Vi kan inte gå igenom områdena departement för departement.
            De olika landramarna får vi väl debattera när budgeten är presenterad
            och vi har den i handen.
          </note>
          <note>
            Jag kan naturligtvis i mångt och mycket beundra alla dem som
            har källor inne i departementen och lyckas skaffa sig den ena
            faktiska uppgiften efter den andra. Ibland stämmer de dessutom.
            Alla vi som hittills har debatterat landramarna vet att de inte
            -- förstå mig rätt -- säger hela sanningen om vad vi gör för att
            hjälpa ett mottagarland. Därmed vill jag naturligtvis inte bortse
            från eller nonchalera landramarnas betydelse.
          </note>
          <note>
            Jag trodde att det framgick med litet större tydlighet än vad
            som tydligen uppfattades att katastrofanslag och anslag till enskilda
            organisationer inte minskar. Det innebär att man i stället för
            en nedskärning tvärs över får ta litet mera på andra håll.
          </note>
          <note>
            Dessutom försöker vi, herr talman, efter bästa förmåga, väl medvetna
            om att vi inte klarar detta på ett absolut objektivt sätt, använda
            de kriterier som vi har lagt fast, bl.a. kriteriet om mänskliga
            frioch rättigheter. Jag håller med om att det finns ofantligt
            mycket övrigt att önska. Jag är dock av och till förvånad över
            att just vissa länder lyfts fram.
          </note>
          <note>
            Jag fick nästan en känsla av att Bertil Måbrink lever i den föreställningen
            att allt i Vietnam är frid och fröjd när det gäller mänskliga
            rättigheter. Låt mig säga att så inte är fallet. Men i det avseendet
            fanns såvitt jag förstod ingen restriktivitet från Bertil
          </note>
          <note>
            Måbrinks sida.
          </note>
          <note>
            Jag menar att man måste sträva efter att påverka så långt görligt
            är för att utvecklingen så sakteliga --
          </note>
          <note>
            det är säkert det som det handlar om -- skall börja gå åt rätt
            håll. Jag tror fortfarande, herr talman, på idén att det är bättre
            att ha ett fönster öppet än att bomma till alla kontaktvägar mot
            de länder där människorna terroriseras av sina totalitära regimer.
          </note>
          <note>
            Jag tackar Kristina Svensson för hennes anförande.
          </note>
          <note>
            Jag tyckte att det låg mycket av sanning och klokskap i det.
            Jag kan försäkra -- och det vill jag säga också till Ingela Mårtensson
            -- att jag skall göra mitt yttersta för att vi så snart som möjligt
            skall vara tillbaka på 1 % av BNI. Det ligger i mitt intresse,
            och jag kan deklarera att anledningen till att jag har satt mig
            just på den här ministerposten är att jag personligen är engagerad
            i frågorna. Jag hoppas att det vid något enstaka tillfälle också
            framgår.
          </note>
          <note>
            Jag har naturligtvis inte någon majoritetsposition i dessa frågor,
            men det står i regeringsförklaringen, som ändå de fyra regeringspartierna
            har ställt sig bakom, att vi så snart som möjligt skall nå tillbaka
            till enprocentsmålet igen. Jag vet att jag har stöd från flera
            partier -- jag hoppas från alla, inkl.
          </note>
          <note>
            oppositionspartierna -- i det avseendet, så det bör vi väl klara.
          </note>
          <note type="speaker">
            Anf. 7 BERTIL MÅBRINK (v):
          </note>
          <note>
            Herr talman! Ja, jag är upprörd över hur man nu går till väga
            när det gäller att klara ett stort budgetunderskott. Då är det
            återigen de fattiga i tredje världen som skall vara med om att
            betala våra försyndelser. Jag är oerhört upprörd över detta, Alf
            Svensson, och därför kanske jag också höjer rösten. Det skadar
            inte att man höjer rösten även här i kammaren någon gång och ryter
            till mot sådana här enorma orättvisor.
          </note>
          <note>
            Jag har inte försvarat Vietnam och friförklarat dess regim i
            frågan om respekt för de mänskliga rättigheterna. Jag vill dock
            påstå, och det har också
          </note>
          <note>
            Alf Svensson själv sagt, att man i Vietnam nu ändå gör allvarliga
            försök att komma till rätta med brotten och göra upp med sina
            felaktigheter på det här området. Det är det som jag håller regimen
            räkning för. Men det innebär inte att man skall sluta att ha ögonen
            på dess företrädare och att ställa krav på dem. Det skall vi fortsätta
            med.
          </note>
          <note>
            Låt mig t.ex. göra en jämförelse med Kina. Kina har inte visat
            några som helst motsvarande ambitioner, men ändå får landet bistånd.
            Det kan låta bra att vi måste ha en fot inne i landet för att
            bättre kunna bevaka vad som händer där. Det kan finnas fall där
            det skulle vara viktigt. Men säg som det är, Alf Svensson! Det
            är de kommersiella aspekterna som är intressanta när det gäller
            Kina.
          </note>
          <note>
            Det är de som helt plötsligt tar överhanden, och då blir vår
            kamp för de mänskliga rättigheterna en andrahandsfråga.
          </note>
          <note>
            Indonesien är ett likadant exempel. Har man i det landet blivit
            snällare, humanare och respekterar mera de mänskliga rättigheterna
            i dag än för fem år sedan? Absolut inte! Varför skall vi i Sverige
            ändå ge biståndspengar till ett sådant land? Jo, de kommersiella
            intressena kräver detta, Alf
          </note>
          <note>
            Svensson!
          </note>
          <note>
            Jag är motståndare till denna nedskärning på 1,5
          </note>
          <note>
            miljarder kronor. Men jag förstår att det finns en majoritet
            i kammaren för att det skall ske. Då är jag intresserad av att
            få vara med och ha synpunkter på var man skall skära och var man
            skall låta bli att skära. Det är denna fråga mitt resonemang om
            ukrediterna rörde sig kring, dvs. att man nu inte skär ned de
            delar av u-krediterna som går till dessa hemska förtryckarregimer
            -- och det är ju biståndspengar. I stället skulle man kunna skona
            de länder som har en ambition att förbättra situationen för människorna.
          </note>
          <note type="speaker">
            Anf. 8 KRISTINA SVENSSON (s):
          </note>
          <note>
            Herr talman! Det är egentligen bara en enda fråga i denna debatt
            som intresserar mig, nämligen hur biståndsmininstern och regeringen
            ser på dessa nedskärningar. Är de temporära eller inte? Jag betvivlar
            inte ett ögonblick biståndsministerns goda vilja i den här frågan.
            Jag tror att Alf Svensson personligen ser på detta som temporära
            neddragningar. Men det här handlar om hur regeringen som helhet
            kommer att agera. Det är det som intresserar mig.
          </note>
          <note>
            Hur långt är biståndsministern beredd att gå för att försvara
            att detta är enbart tillfälliga, temporära nedskärningar så att
            enprocentsmålet kan återställas så snart som möjligt? Är biståndsministern
            t.ex. beredd att lämna regeringen för ett sådant krav?
          </note>
          <note type="speaker">
            Anf. 9 RICHARD ULFVENGREN (nyd):
          </note>
          <note>
            Herr talman! Herr statsråd och andra deltagare i interpellationsdebatten!
          </note>
          <note>
            Jag satt på mitt rum och arbetade med andra ämnen. Men så lyssnade
            jag på debatten på vår intern-TV, och jag tyckte att jag borde
            nog ta mig till kammaren i alla fall.
          </note>
          <note>
            Jag har all respekt för att ni för denna debatt fram och tillbaka
            här. Men lås er inte vid ett belopp, och lås er inte vid pengar!
            Det är det värsta ni kan göra.
          </note>
          <note>
            Ni diskuterar här en summa om 1 % av BNI. BNI
          </note>
          <note>
            är rörlig, och den kan gå upp och ned. Men glöm inte att det
            går att göra saker för en lägre kostnad.
          </note>
          <note>
            Utmaningen är att göra mer för fler till en lägre kostnad! Det
            tycks vara omöjligt för er andra. Jag vill att detta skall komma
            med i debatten och föras till protokollet.
          </note>
          <note>
            Jag vet att statsrådet Alf Svensson gör en hel del för att åstadkomma
            en effektivisering. Det finns mer som kan göras, och ta gärna
            upp de exemplen i debatten.
          </note>
          <note>
            Jag vill gärna ge ett exempel, som kanske inte är så vanligt
            i politiska kretsar. Företaget Saab gick jättedåligt för några
            år sedan. Företaget fick en ny chef. Jag tror att han hette David
            Herman. På ett och ett halvt år lyckades han producera dubbelt
            så många Saab-bilar till samma kostnad som tidigare.
          </note>
          <note>
            Jag tror inte att Saab var ett illa skött företag tidigare. Även
            i en bra organisation går det alltid att åstadkomma förbättringar,
            och jag tror att det går att åstadkomma förbättringar i den svenska
            biståndsverksamheten -- och särskilt inom SIDA.
          </note>
          <note>
            Den här frågan berör ändå enskilda människor.
          </note>
          <note>
            Biståndet skall ju komma folk till del. Vi kan ta ett exempel
            med en familj. Alf Svensson skall bjuda sina vänner på middag.
            Nu är han i och för sig inte beroende av riksdagsmännens löner.
            Men om vi nu inte får en löneförhöjning, så får även vi hålla
            en låg budget. Alf Svensson vill då bjuda sina vänner på något
            exklusivt, och han går då till NK och handlar.
          </note>
          <note>
            Men då ser han att han bara har råd att bjuda sex personer, men
            han vill egentligen bjuda 20
          </note>
          <note>
            personer. Då får han tänka om och lösa frågan på något annat
            sätt. Med enkla medel kanske han t.o.m. kan göra en mycket trevligare
            och roligare middag för fler till en lägre kostnad.
          </note>
          <note>
            Jag vet att det här är kanske ett banalt exempel, men det visar
            att det går att se möjligheterna. Se inte bara alla problem!
          </note>
          <note type="speaker">
            Anf. 10 Statsrådet ALF SVENSSON (kds):
          </note>
          <note>
            Herr talman! Jag vill säga rakt på sak till Kristina
          </note>
          <note>
            Svensson, att regeringen har i regeringsdeklarationen klart och
            entydigt lagt fast att det är fråga om en temporär nedskärning.
          </note>
          <note>
            Jag fick frågan om biståndsministern är beredd att lämna regeringen
            om vi inte lyckas nå tillbaka till
          </note>
          <note>
            1 % inom en av Kristina Svensson icke närmare specificerad tidsrymd.
            Är det inte litet väl tufft att ställa en sådan fråga när Socialdemokraterna
            har varit med på en sänkning om 1,5 miljarder kronor av biståndsnivån?
            Det finns alltid en smärtgräns i alla frågor, herr talman. Men
            att avkräva mig något besked i den frågan i dag ter sig något
            egendomligt.
          </note>
          <note>
            Jag har all respekt för att Måbrink höjde rösten. Jag brukar
            bara inte vara van vid det röstläget från min gode vän Bertil
            Måbrink. Det brukar snarare vara jag som höjer rösten och inte
            Bertil Måbrink. Men varför inte ombytta roller!
          </note>
          <note>
            Bertil Måbrink är upprörd över att de fattiga skall betala för
            våra misstag och försummelser. Jag vill naturligtvis inte ge någon
            lång historieskrivning.
          </note>
          <note>
            Men det parti som Bertil Måbrink företräder har inte varit dåligt
            på att föreslå utgiftsökningar i kammaren som i sin tur har lett
            till att obalansen inte precis har avhjälpts. Därför är vi där
            vi är i dag, och vi kan väl alla ta på oss skulden.
          </note>
          <note>
            Jag och flera andra har understrykit att om vi inte tar itu med
            denna obalans, kommer BNI, vilket för närvarande är fallet, att
            dratta utför ytterligare. Då blir 1 % av BNI bara mindre och mindre.
            Sedan kan vi stoltsera med ett procentmål som de facto inte ger
            lika stora resurser.
          </note>
          <note>
            U-krediterna har på något sätt fått ett vanrykte här.
          </note>
          <note>
            ''Det är bara de kommersiella intressena som gör sig gällande.''
            Jag påstår att när det gäller Kina --
          </note>
          <note>
            det grava fallet -- har MR-situationen tagits upp till diskussion
            gång på gång. Senast var det socialministern som gjorde det. Det
            är möjligt att någon även har gjort det efter honom. Jag har själv
            tagit upp frågan i de få kontakter jag har haft med kinesiska
            delegationer. Jag tror att vi har större möjligheter att få kineserna
            att lyssna om vi har vissa relationer med dem.
          </note>
          <note>
            Jag tycker inte alltid att man skall framställa det som något
            eländigt och bekymmersamt att svensk industri får en chans att
            vara med i diskussionen.
          </note>
          <note>
            Någon industri skall ju finnas med! Varför skall
          </note>
          <note>
            Sverige vara det land som alltid håller sin industri borta och
            fjärran? Kristina Svensson sade i sitt inledningsanförande att
            fler och fler ställs utanför den svenska arbetsmarknaden. Samtidigt
            frågar hon mig hur opinionen skall upprätthållas för att ge bistånd.
          </note>
          <note>
            Åk ut och tala om för folk på svenska arbetsplatser, t.ex. Saab
            och Volvo, att svenska biståndspengar kan lika gärna gå till Mac
            i USA eller Fiat i Italien.
          </note>
          <note>
            De kommer att kräva att pengarna skall gå till
          </note>
          <note>
            Volvo och Saab.
          </note>
          <note>
            Man skall inte tala om u-krediter som om de utgör vilket bistånd
            som helst. Visst finns det inslag av bistånd, men det är inte
            bistånd i reguljär tappning.
          </note>
          <note>
            Herr talman! Den jämförelse som Richard
          </note>
          <note>
            Ulfvengren gjorde kan vara något vansklig. Det är ingen risk,
            Richard Ulfvengren, att det saknas gäster vid middagsbordet när
            de rika i-länderna dukar upp. Även om vi dukar aldrig så påvert,
            står det ändå miljontals i kö för att få sätta sig vid bordet.
          </note>
          <note type="speaker">
            Anf. 11 BERTIL MÅBRINK (v):
          </note>
          <note>
            Herr talman! U-krediter kan väl ha sin betydelse.
          </note>
          <note>
            Jag har inte tagit totalt avstånd från dem. Jag tror att biståndsministern
            medvetet försöker misstolka mig. Jag har sagt att det finns en
            motsättning i det biståndsministern säger om mänskliga rättigheter
            och vad som i övrigt skall prioriteras. Det finns en del biståndspengar
            i u-krediterna som ges till länder som bevisligen grovt bryter
            mot de de mänskliga rättigheterna.
          </note>
          <note>
            Jag är övertygad om att dessa länder utnyttjar det stenhårt i
            sin inhemska propaganda och talar om att
          </note>
          <note>
            Sverige, detta demokratiska land, ger dem pengar osv. Men de
            fortsätter med grovt förtryck av människorna.
          </note>
          <note>
            När det nu skall skäras ned är det viktigt att skära där det
            är befogat att göra det. Man skall ju ta bort
          </note>
          <note>
            1,5 miljarder. Jag har pekat ut ett område, nämligen u-krediterna.
            Världsbanken och IDA är ett annat exempel. Jag menar inte att
            vi helt skall stryka dem, men det finns ingen anledning att nu
            fylla på ytterligare. Jag har inte sagt att vi skall ta avstånd
            från Världsbanken och IDA. Men det finns inslag i deras politik
            som inte stämmer överens med våra biståndspolitiska mål här i
            landet. Det kan väl inte vara så svårt att förstå.
          </note>
          <note>
            Vi skall inte hålla på och tjafsa om att höja rösten.
          </note>
          <note>
            Alf Svensson höjer också rösten här ibland, kanske ännu mer än
            vad jag har gjort. Det kan vara min tur att göra det, och jag
            gör det för att jag är så upprörd över att man låter de fattiga
            människorna än en gång betala vad vi har ställt till med. Den
            rika världen tjänar fortfarande på den fattiga världen.
          </note>
          <note>
            Det bistånd som betalas ut från den rika världen till u-länderna
            ligger på 900 miljarder dollar. Men vi plockar tillbaka 1 300
            miljarder dollar från uländerna. Också Sverige är med och profiterar
            fortfarande, vad jag förstår.
          </note>
          <note>
            Jag tycker att biståndsministern försöker smita förbi jämförelsen
            med Berlinmurens fall. När det skrevs att den svenska nedskärningen
            av biståndet hade samma symbolvärde som Berlinmurens fall, var
            det just symbolvärdet det handlade om. Vi, som hade betraktats
            som u-ländernas verkliga vän, gjorde denna nedskärning. Det uppfattades
            som ett genombrott för biståndsraserarna. De är som bekant många
            runt om i världen. De finns också i denna kammare. De kommer att
            ta Sverige som exempel och säga: Nu har Sverige skurit ned på
            biståndet, och nu måste vi göra det också. Det är oerhört farligt.
          </note>
          <note type="speaker">
            Anf. 12 KRISTINA SVENSSON (s):
          </note>
          <note>
            Herr talman! Det blir fler parallella diskussioner i denna interpellationsdebatt.
            Jag vill återkomma till frågan om detta är en tillfällig nedskärning
            eller ej.
          </note>
          <note>
            Det intressanta är tidsperspektivet. Jag frågar om biståndsministern
            är beredd att agera kraftfullt och i regeringen försvara en återgång
            till de ursprungliga volymerna. Det är inte bara den budgetproposition
            som ni arbetar med nu som det gäller, utan det finns ytterligare
            en budgetproposition att förvänta sig under denna mandatperiod.
          </note>
          <note>
            Tidsperspektivet är det intressanta. Jag tror att det är otroligt
            viktigt att vi ställer oss upp och försvarar biståndet. Som jag
            nämnde i mitt inledningsanförande finns mycket starka krafter
            som vill urholka biståndsviljan och ta denna tillfälliga nedskärning
            till intäkt för att det är legitimt att sänka det svenska biståndet.
          </note>
          <note>
            Jag tycker att vi har ett stort ansvar. Vi är faktiskt i ledande
            ställning. Det ligger ett symbolvärde i att ställa sig upp och
            försvara enprocentsmålet.
          </note>
          <note>
            Inom parentes sagt tycker jag att Richard
          </note>
          <note>
            Ulfvengrens bild får stå för sig själv.
          </note>
          <note type="speaker">
            Anf. 13 INGELA MÅRTENSSON (fp):
          </note>
          <note>
            Herr talman! Kristina Svensson påpekade att det har dykt upp
            olika frågor i denna debatt. Jag reagerade när statsrådet talade
            om att biståndet skall vara kopplat till svensk industri och svenskt
            företagande och att vi inte borde hålla svenska företag borta.
            Självklart skall vi inte göra det. Men jag tycker inte att vi
            för den sakens skull skall binda biståndet till speciella svenska
            företag. Det är länderna som får biståndet som själva skall avgöra
            vad som är lämpligt för dem och var de vill göra sina inköp etc.
            Jag utgår från att svensk industri också kan vara med och konkurrera
            på jämlika villkor.
          </note>
          <note>
            Det är inte fråga om att hålla svenska företag borta.
          </note>
          <note>
            Men det är mottagarländerna som i princip skall få välja själva
            hur de vill använda pengarna.
          </note>
          <note>
            Jag vill återgå till huvudfrågan i denna diskussion, om det är
            en tillfällig nedskärning eller ej. Jag kan bara konstatera, precis
            som statsrådet gjorde, att
          </note>
          <note>
            Socialdemokraterna och regeringen gemensamt har kommit fram till
            denna nedskärning. Jag, och
          </note>
          <note>
            Folkpartiet med mig, hoppas verkligen att detta skall vara en
            tillfällig nedskärning. Vi vill slå fast att vi inte skall ge
            utrymme för att man fortsättningsvis skall kunna tumma på biståndet.
            Jag instämmer i det Kristina Svensson säger, att enprocentsmålet
            är viktigt från symbolisk synpunkt.
          </note>
          <note>
            Självfallet skall biståndet utnyttjas på effektivaste sätt. Men
            det är en helt annan debatt, Richard
          </note>
          <note>
            Ulfvengren.
          </note>
          <note>
            Anf. 14 RICHARD ULFVENGREN
          </note>
          <note>
            (nyd):
          </note>
          <note>
            Herr talman! Herr statsråd! Jag tycker att det är bra att Alf
            Svensson tar upp sammankopplingen med svensk industri, men kanske
            inte så mycket av de skäl ni tror. För att vi skall kunna bli
            stolta för vårt bistånd och få gehör för det är det viktigt att
            försöka få till så mycket samarbete som möjligt mellan industrierna.
            Precis som Alf Svensson nämnde är det svårt att försvara biståndet
            för t.ex. en arbetare ute på Saab. Det får inte bli så som i tidigare
            fall, som Alf Svensson nämner, att vi har köpt lastbilar från
            någon annan och att svenska företag inte ens har fått vara med
            och lämna offerter. Det är viktigt att vi får respons ute hos
            folk och får gehör för biståndet. Det har vi inte i dag.
          </note>
          <note>
            Det skulle vara roligt om vi om några år kunde säga att svenskarna
            är stolta och om man ute i världen skulle säga: Tänk vad de får
            mycket gjort för sina pengar, ett så litet land som ändå kan göra
            så mycket. Det är sådant jag skulle vilja läsa om, i stället för
            de skandaler man nu får höra om, med löner och annat.
          </note>
          <note>
            Jag tänker inte skriva på Alf Svenssons avskedsansökan, om man
            måste överge enprocentsmålet för biståndet och närma sig 0,7 %,
            som FN har rekommenderat. Jag tycker att Alf
          </note>
          <note>
            Svensson gör jobbet mycket bra och bör stanna kvar. Jag är dessutom
            glad att man prioriterar enskilda organisationer och katastrofbistånd.
            Det är någonting som jag och mitt parti kämpar hårt för att man
            skall satsa mera på.
          </note>
          <note>
            Jag tror att man måste premiera befolkningsfrågan.
          </note>
          <note>
            Världens befolkning kommer att fördubblas på 40
          </note>
          <note>
            år. Afrikas befolkning fördubblas på 20 år. Vi måste göra någonting
            mera drastiskt i detta sammanhang och få detta att fungera. Det
            finns en önskan i uländerna att få hjälp i detta avseende. Om
            vi kunde tillgodose den, finns större hopp om att det bistånd
            vi ger verkligen får effekt.
          </note>
          <note type="speaker">
            Anf. 15 Statsrådet ALF SVENSSON (kds):
          </note>
          <note>
            Herr talman! Det är mycket värdefullt att vi frejdigt debatterar
            biståndet och att åsikter bryts mot varandra. Jag är övertygad
            om att vi får tillfälle att göra det framöver. Jag är helt på
            det klara med att de besparingar vi är nödgade att göra inte kommer
            att tilltala alla. Det vore otänkbart. Låt oss då ärligt och frejdigt
            ta debatten igen. Men någonstans måste besparingarna göras.
          </note>
          <note>
            Jag skall också utan omsvep tillstå att det är svårt med kriteriet
            mänskliga fri- och rättigheter. Men det är oerhört angeläget för
            mig och för oss alla.
          </note>
          <note>
            Om vi över hela linjen skulle säga att de som inte respekterar
            mänskliga fri- och rättigheter och inte lever upp till ratificeringen
            av barnkonventionen osv., inte skall få något bistånd, då fick
            vi inskränka vårt biståndsgivande sällsamt mycket. Nu tror jag
            inte att någon vill det.
          </note>
          <note>
            Vi tror på en utveckling. Vi vill vara med och påverka, och vi
            tror att morgondagen skall bli bättre. Därför finns vi där. Därför
            har vi förhandlingar med mottagarländerna och säger vad vi anser
            om mänskliga fri- och rättigheter frimodigt och frejdigt.
          </note>
          <note>
            Det var uppmuntrande att höra Kristina Svensson uttala sin raka
            tro på att regeringen kommer att hålla ihop. Det är inte var dag
            vi hör från socialdemokratin att vi kommer att lägga fram ytterligare
            en budgetproposition. Jag gläder mig åt att den tron har börjat
            slå rot i socialdemokratiska kretsar.
          </note>
          <note>
            Det är givet, Ingela Mårtensson, att de länder som får bistånd
            själva skall vara med och bestämma. Jag tror att det är helt olyckligt,
            som man gör från en del håll, att bara pracka på länder de varor
            som man tycker att man skall skicka dit, för att gynna sin egen
            industri. Det har aldrig varit min åsikt.
          </note>
          <note>
            Till slut, herr talman, några ord med anledning av det som Richard
            Ulfvengren har sagt här om svenskt bistånd. Det är inte dåligt.
            Det kommer alltid att vara sällsamt svårt att ge bistånd, därför
            att vi har att göra med regimer som har svaga, bräckliga administrationer
            etc. etc. och därför att vi människor gör fel. Det finns inga
            fullkomliga. Men när det svenska biståndet bedöms av OECD:s DAC
          </note>
          <note>
            får vi väldigt högt betyg.
          </note>
          <note>
            Vi får akta oss så att vi inte klär oss i säck och aska varje
            gång vi talar om svenskt bistånd, för då får vi höra om förfärligt
            många inhemska områden, det vill jag påstå. Vi har all anledning
            att vara stolta över vårt bistånd, trots felstegen!
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1992/93:38 om
          </note>
          <note>
            Sverige och det internationella samarbetet om flyktingfrågor
            m.m.
          </note>
          <note>
            Anf. 16 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Maj-Lis Lööw har i en interpellation ställt frågan
            till mig om efter vilka linjer Sverige, internationellt och i
            Europa, nu driver frågor kring massflykt, flyktingar och övrig
            migration.
          </note>
          <note>
            Det är mycket riktigt, som Maj-Lis Lööw säger, att
          </note>
          <note>
            Sverige sedan lång tid aktivt deltagit i de olika internationella
            fora som finns inom flykting- och migrationsområdet. Den nuvarande
            regeringens aktiviteter på området har inriktats på frågor om
            de mänskliga rättigheterna och demokratiprofilen på det svenska
            biståndet. Dessa frågor har ett klart samband med bakgrundsorsakerna
            till flykt och påtvingad migration. Inriktningen har också varit
            på frågor som har att göra med behovet av att skapa en europeisk
            beredskap, policy och gemensamt ansvarstagande för s.k. massflyktssituationer.
            Den tragiska utvecklingen i det f.d. Jugoslavien har med all kraft
            understrukit behovet av detta arbete.
          </note>
          <note>
            I den principiella plattform som togs fram av den förra regeringen
            och som lades fram för riksdagen som en proposition med namnet
            en ''Aktiv flyktingoch immigrationspolitik'' gjordes en genomgång
            av hela politikområdet.
          </note>
          <note>
            Behovet av ett tydligare samband mellan insatser inom olika politikområden
            underströks. Den beskrivning av utmaningar för det politiska utvecklingsarbetet
            som propositionen var ett uttryck för var realistisk och sakligt
            grundad. Skälet till att regeringen valde att dra tillbaka propositionen
            var främst att de överväganden som den innehöll var av principiell
            karaktär och ännu inte fått formen av klara och tydliga förslag
            till riksdagen. Regeringen bedömde att arbetet måste utvecklas
            i mer konkreta termer.
          </note>
          <note>
            I fråga om ett av propositionens mer konkreta förslag, nämligen
            frågan om dubbla medborgarskap, har regeringen en annan principiell
            uppfattning än vad den socialdemokratiska propositionen gav uttryck
            för.
          </note>
          <note>
            Förslaget i propositionen att inrätta en ny högsta instans för
            utlännings- och medborgarskapsärenden kom att följas upp av ett
            likartat förslag till riksdagen från den nuvarande regeringen.
          </note>
          <note>
            Maj-Lis Lööw tar upp frågan om beredskap inför massflyktssituationer.
            Jag vill inledningsvis nämna att just den svenska beredskapen
            på denna punkt setts över av en särskild utredare som lagt förslag
            om regelsystem och åtgärder i mottagandet i
          </note>
          <note>
            Sverige som en följd av massinvandring efter krig eller andra
            katastrofer. Efter remissbehandling är det regeringens avsikt
            att för riksdagen presentera sina förslag under nästa år. Det
            finns dock skäl att påpeka att berörda myndigheter, främst
          </note>
          <note>
            Invandrarverket, inom ramen för den allmänna civila beredskapen,
            har utarbetat beredskapsplaner som kan utlösas vid stor inströmning
            till landet.
          </note>
          <note>
            Frågan om massflykt har också en vidare innebörd, som jag återkommer
            till.
          </note>
          <note>
            Regeringens agerande på det internationella området har under
            det gångna året haft en tydlig profil och arbetet har bedrivits
            intensivt. Jag vill här lämna en kortfattad beskrivning av agerandet
            inom några av de viktigaste områdena och börjar helt naturligt
            med arbetet hos FN:s flyktingkommissarie
          </note>
          <note>
            (UNHCR).
          </note>
          <note>
            Som en följd av den stora utmaning Europa ställts inför under
            senare år har ett intensivt arbete inom
          </note>
          <note>
            UNHCR kommit att bedrivas. Utvecklingen på
          </note>
          <note>
            Balkan har ställt FN-systemet inför en situation av ett helt
            nytt slag. Delvis på svenskt initiativ sammankallades i somras
            en stor internationell konferens i Genève för att de stater som
            berördes av inbördeskriget i det forna Jugoslavien skulle komma
            samman och försöka finna lösningar, dels på flyktingproblemet
            som sådant, dels också för de akuta biståndsinsatser som fordrades
            för att underlätta för dem som måste ges hjälp i närområdet.
          </note>
          <note>
            Arbetet har därefter fortsatt längs två spår.
          </note>
          <note>
            Politiska försök till lösning av konflikten har bedrivits inom
            ramen för den s.k.
          </note>
          <note>
            Londonkonferensen, med de två speciellt utsedda samordnarna Vance
            och Owen. Inom ramen för
          </note>
          <note>
            UNHCR:s ansvarsområde har uppföljningsaktiviteter ägt rum och
            omfattande biståndsmedel kunnat ges, främst till stöd för den
            mottagning av krigsflyktingar i närområdet som blivit en närmast
            omöjlig påfrestning för stater på norra Balkan. UNHCR samarbetar
            här med FN:s särskilde katastrofsamordnare Jan Eliasson och hans
            organisation.
          </note>
          <note>
            Händelserna i det forna Jugoslavien har också lett till att ett
            utvecklingsarbete i fråga om de rättsliga skyddsfrågorna kommit
            att intensifieras. Sverige har deltagit i UHNCR:s arbete på denna
            punkt.
          </note>
          <note>
            Frågan om tillfälligt skydd och hur ett sådant skydd förhåller
            sig till konventionsstaternas åtaganden har belysts och preciserats.
            Arbetet har understrukit behovet av internationellt samarbete
            när det gäller att utveckla internationellt godtagbara skyddsinstrument.
            Sverige medverkar i detta arbete.
          </note>
          <note>
            Med Europarådet som värd kallades en ministerkonferens i Wien
            samman i januari 1991 för att försöka förbereda och rusta sig
            för de utmaningar som uppkomsten av en rad nya statsbildningar
            i Central- och Östeuropa kommit att aktualisera. Öst-väst-migrationen
            och behovet av ett migrationspolitiskt samarbete med dessa nya
            stater är givetvis stora framtidsfrågor. Arbetet i denna s.k.
            Wien-grupp har fortsatt med svensk medverkan. Särskilt då det
            gällt att informera de nya länderna och diskutera konkreta migrationsfrågor
            har omfattande kontakter kunnat knytas.
          </note>
          <note>
            Sedan något halvår bedrivs ett informellt samarbete på ämbetsmannanivå
            med syfte att utveckla en regional europeisk ordning för att möta
            massflyktssituationer. Sverige har tagit initiativet till detta
            arbete. Utgångspunkten är att förbereda för en politisk behandling
            av frågan om hur stater kan samverka för att möta massflyktssituationer,
            både i fråga om det rättsliga skydd som måste ges dem som måste
            fly och hur mekanismer kan skapas för att staterna på ett ansvarsfullt
            sätt skall samverka. Det är ännu för tidigt att uttala sig om
            möjligheten att skapa en sådan europeisk regim.
          </note>
          <note>
            Statsministern uttalade i samband med ESK:s uppföljningsmöte
            i Helsingfors i juli i år att det kommer att vara ett starkt svenskt
            intresse att placera frågan om migrationspolitiskt samarbete på
            dagordningen. I samband med att Sverige övertar ordförandeskapet
            för ESK kommer detta arbete att drivas vidare.
          </note>
          <note>
            Det finns flera andra internationella fora som arbetar med migrationssamarbete
            länderna emellan och där Sverige deltar. International
          </note>
          <note>
            Organization for Migration, IOM, är en sådan, som kan komplettera
            UNHCR:s insatser med att utveckla migrationspolitiska instrument.
            Särskilt stora är förhoppningarna i Centraleuropa och i det fora
            Sovjetunionen. Även inom ramen för OECD
          </note>
          <note>
            bedrivs internationellt migrationssamarbete, i vilket Sverige
            deltar.
          </note>
          <note>
            Sambandet mellan invandrings- och flyktingpolitiken i Sverige
            och vårt internationella agerande och vårt internationella utvecklingssamarbete
            är uppenbart. Jag vill dock peka på två förhållanden som för närvarande
            något kommit att begränsa vårt arbetsutrymme eller påverka vårt
            agerande. Det ena är arbetet med den europeiska integrationen.
            En begränsning för våra möjligheter att samverka på den europeiska
            arenan fullt ut är att vi ännu inte är medlemmar i EG.
          </note>
          <note>
            Detta är en självklarhet men måste ändå understrykas. Den svenska
            handlingslinjen härvidlag är givetvis att utnyttja de möjligheter
            till öppning och dialog som ändå finns för dem som ansökt om medlemskap
            i EG. Målet att inom EG
          </note>
          <note>
            avveckla gränserna, eventuellt redan nästa år, kommer att mot
            en konkret bakgrund understryka behovet av samarbete inom en rad
            områden.
          </note>
          <note>
            En annan faktor som kommit att ställa oss inför nya problem är,
            som jag tidigare nämnt, händelseutvecklingen i f.d. Jugoslavien
            som kommit att innebära helt nya behov och förutsättningar för
            migrationspolitiskt samarbete.
          </note>
          <note>
            Jag vill också nämna att regeringen inom kort avser att kalla
            samman en parlamentariskt sammansatt kommitté för att se över
            hela invandrar- och invandringspolitiken. Frågorna om det internationella
            och europeiska samarbetet och vad som bör styra detta kommer att
            utgöra viktiga uppgifter för kommittén. Parallellt med detta utredningsarbete
            kommer regeringen naturligtvis att fortsätta att aktivt delta
            i arbetet på det internationella migrations- och flyktingpolitiska
            området.
          </note>
          <note type="speaker">
            Anf. 17 MAJ-LIS LÖÖW (s):
          </note>
          <note>
            Herr talman! Jag får tacka för svaret, men för att det här skall
            bli ett svar måste jag faktiskt formulera om min interpellation.
            Om jag hade frågat Birgit
          </note>
          <note>
            Friggebo vilka internationella fora som Sverige för närvarande
            deltar i kring invandrar- och flyktingpolitiken, hade det här
            möjligtvis varit ett svar. Men med tanke på att jag i min interpellation
            frågade efter vilka linjer Sverige driver detta samarbete, så
            är det här ett icke-svar.
          </note>
          <note>
            Birgit Friggebo säger i svaret att Sverige har en tydlig profil
            i det här arbetet, men vi får inte veta något om hur den profilen
            ser ut.
          </note>
          <note>
            Jag skrev i min interpellation att det är förståeligt om regeringens
            aktiviteter när det gäller flyktingoch invandrarpolitiken främst
            har handlat om att skapa en europeisk beredskap, policy och kanske
            också ''burden sharing'' för massflyktssituationer, eftersom de
            akuta problemen i det som en gång var
          </note>
          <note>
            Jugoslavien har tvingat fram det.
          </note>
          <note>
            Nu ägnar Birgit Friggebo en ganska stor del av sitt svar åt att
            beskriva i vilka fora just dessa frågor har diskuterats, och det
            är väl okej. Hon talar om ESK, om Wien och om UNHCR, men vi får
            inte veta annat än att Sverige deltar och att Sverige medverkar.
            Men vad tycker Sverige? Vilken linje driver Sverige? Det var ju
            det min interpellation handlade om. Det sägs t.ex. i svaret att
            det pågår diskussioner om vad som är nationellt godtagbara skyddsinstrument,
            men vilka skyddsinstrument är då nationellt godtagbara enligt
            Sveriges uppfattning?
          </note>
          <note>
            Herr talman! Massflykt var bara en liten del av det jag tog upp
            i min interpellation. På grund av den akuta situationen har ju
            ändå ett agerande framtvingats i det sammanhanget. Men jag sade
            ju i min interpellation att behovet av samarbete är mer komplicerat
            än så. Det handlar inte bara om massflykt. Inte minst behöver
            Europa, och inte bara EG, hitta ett gemensamt förhållningssätt
            till flyktingströmmar, migrationstryck och flyktingars skyddsbehov.
            Frågan om hur en minsta gemensamma nämnare för den europeiska
            flyktingpolitiken skall se ut är ju minst sagt brännande. För
            Sverige gäller det att i en sådan diskussion bestämma vilka förslag
            vi realistiskt sett kan vinna gehör för och hur de förslagen skall
            drivas tillsammans med likasinnade länder.
          </note>
          <note>
            Detta skrev jag i min interpellation för ett par veckor sedan.
            Nu har vi i dag dagsfärska uppgifter om att EG-ländernas regeringar
            diskuterar den framtida flyktingpolitiken på ett sätt som innebär
            att de stramaste av de strama tolkningarna blir tongivande. Det
            här är något som verkligen borde oroa en invandrarminister som
            säger sig slå vakt om en generös flyktingpolitik. Inte en kommentar
            kring det får vi i Birgit Friggebos svar, trots att det är så
            aktuellt.
          </note>
          <note>
            Om det nu blir så som det synes av massmediarapporteringen och
            som tydligen oroar både Amnesty och UNHCR, borde också Birgit
          </note>
          <note>
            Friggebo vara oroad av två orsaker.
          </note>
          <note>
            För det första: Hur skall hon kunna övertyga sina meningsfränder
            på invandrarpolitikens område att rösta för medlemskap i en sådan
            gemenskap, om den kommer att ha den inriktningen?
          </note>
          <note>
            För det andra: Hur skall Sverige, vare sig vi är medlemmar i
            EG eller inte, kunna upprätthålla en generös flyktingpolitik i
            ett sådant Europa? Det måste finnas någon strategi som går längre
            än till att säga att vi inte kan göra det förrän vi blir medlemmar.
          </note>
          <note>
            Var finns det nordiska samarbetet, var finns samarbetet med likasinnade?
            Jag upplevde aldrig att det var någon svårighet att hitta s.k.
            like-minded i Schweiz, i Österrike eller i Holland. De var utomordentligt
            intresserade, och vi träffades efter ministermötet i Wien och
            försökte hitta gemensamma nämnare. Canada ville gärna utveckla
            ett samarbete med Sverige på det här området. Canadas ansvariga
            minister reste ända till
          </note>
          <note>
            New York bara för att få träffa mig när jag var där, eftersom
            hon ville att Sverige och Canada skulle ta initiativ till ett
            sådant samarbete. Också i Canada är man naturligtvis oroad över
            vad som händer om
          </note>
          <note>
            Europa stramar åt flyktingpolitiken.
          </note>
          <note>
            Herr talman! Jag hade inte tänkt ägna så mycket tid åt frågorna
            om med vilka vi skall samarbeta och hur samarbetet skall gå till,
            men eftersom invandrarministern ägnar så stort utrymme åt det
            måste jag ändå få ge min syn på saken.
          </note>
          <note>
            Pudelns kärna är ändå att det inte bara gäller att veta vart
            man skall åka och till vem man skall åka, utan man måste också
            veta vad man skall säga när man kommer fram. Vad man skall säga
            när man kontaktar Genève, de nordiska grannarna,
          </note>
          <note>
            UNHCR, OECD och andra? Det är möjligt att regeringen vet det,
            men vi har i alla fall inte hittills, genom det här svaret, fått
            veta det av Birgit
          </note>
          <note>
            Friggebo. Jag hoppas att det kommer att framgå av debatten som
            följer.
          </note>
          <note>
            Det är inte realistiskt att tro att vare sig Europa eller Norden
            skulle vara beredd att svälja svensk invandrarpolitik som modell.
            Vill man verka för något annat än det som nu håller på att hända
            i EG, måste man ha ett alternativ att komma med, något som de
            progressiva krafterna kan enas om.
          </note>
          <note>
            En tanke bakom den socialdemokratiska propositionen var just
            att riksdagen skulle få diskutera detta. Vi diskuterar ju allt
            annat. T.ex.
          </note>
          <note>
            diskuterade vi för en stund sedan Sveriges inriktning och linje
            i fråga om biståndet. Då tycker jag att riksdagen också skulle
            få möjlighet att litet mer diskutera de här frågorna. Jag kan
            inte förstå det på annat sätt än att endera har Sverige ingen
            linje men deltar ändå glatt och aktivt i det här arbetet i avvaktan
            på att utredningen skall lägga fast en linje, eller också har
            Sverige en linje, men den angår egentligen inte riksdagen.
          </note>
          <note>
            Jag är ledsen över det här svaret, Birgit Friggebo.
          </note>
          <note>
            Jag har ställt interpellationen därför att jag är intresserad,
            inte för att söka konfrontation. Men jag tycker att ett sådant
            nonchalant svar är provocerande, och jag hoppas att jag får litet
            anständiga svar under debatten.
          </note>
          <note type="speaker">
            Anf. 18 HANS GÖRAN FRANCK (s):
          </note>
          <note>
            Herr talman! UNHCR:s kommissarie Sadaka
          </note>
          <note>
            Ogata höll nyligen ett anförande i FN. Hon kunde då komma med
            en glädjande nyhet och många dåliga. Den goda nyheten var att
            regeringarnas bidrag hade ökat till över 900 miljoner USA-dollar.
          </note>
          <note>
            Det är väldigt viktigt att utöva alla tänkbara påtryckningar
            vid samtal och kontakter med andra länder för att öka det här
            ekonomiska bidraget, som är så angeläget.
          </note>
          <note>
            UNHCR:s kommissarie sade också någonting annat, nämligen att
            det är angeläget att behålla asylinstitutet i en värld som är
            präglad av MR-
          </note>
          <note>
            kränkningar och väpnade konflikter. UNHCR har uttalat sig inte
            bara för Genève-konventionen och de förbättringar som kan göras
            i den, utan man har också uttalat sig starkt för att reglerna
            om de factoflyktingar inte skall tummas på. Jag skulle vilja höra
          </note>
          <note>
            Birgit Friggebos synpunkter på den frågan liksom på övriga rekommendationer
            som kommer från
          </note>
          <note>
            UNHCR. Är regeringen helt inställd på att följa rekommendationerna
            från UNHCR?
          </note>
          <note>
            Nu rapporterar UNHCR att över tre miljoner människor har tvingats
            lämna sina hem i det forna
          </note>
          <note>
            Jugoslavien. Det är alltså en kraftig ökning som har inträffat,
            och det fordras därför alldeles särskilda insatser.
          </note>
          <note>
            Birgit Friggebo nämner i sitt svar bl.a.
          </note>
          <note>
            Europarådet. Eftersom jag tillhör Europarådet och har följt debatten
            och besluten där, vill jag på nytt ta upp Europarådets rekommendationer.
            Det är tre stycken, och jag vill särskilt understryka en, nämligen
            den att Europarådet begär att regeringarna skall använda den sociala
            utvecklingsfonden för att hjälpa människor som har tvingats lämna
            sina hem. Jag har tagit upp den frågan också med utrikesministern,
            och jag har även nämnt den i tidigare debatter med Birgit
          </note>
          <note>
            Friggebo. Har regeringen någon plan, något initiativ att ta kring
            detta? Det finns alltså pengar som kan användas för att skapa
            tak över huvudet åt väldigt många människor.
          </note>
          <note>
            Maj-Lis Lööw nämnde Amnestys rapport, och den tar jag upp i anslutning
            till vad Birgit Friggebo säger i sitt svar om EG. Jag hoppas att
            Birgit Friggebo och departementet i övrigt har tagit del av denna
            mycket kritiska rapport om vad som har inträffat under överläggningarna
            inom EG. Det är ju huvudsakligen väldigt negativa saker som kommit
            fram, även om det kan finnas några punkter som går i en annan
            riktning.
          </note>
          <note>
            Eftersom Birgit Friggebo säger att det är viktigt med dialog
            och samarbete med EG, frågar jag på vilket sätt Birgit Friggebo
            vill verka för att EG-
          </note>
          <note>
            länderna skall föra en flyktingpolitik av ett helt annat slag
            än den som framkommit hitintills.
          </note>
          <note>
            Amnesty slutar sin rapport med att säga om det som framkom vid
            den senaste konferensen att EG:s svar på den allvarligaste flyktingkrisen
            i Europa sedan andra världskriget leder till att man kan frukta
            det värsta för alla som i framtiden kommer att söka skydd inom
            EG undan förföljelse i hemlandet.
          </note>
          <note>
            Det är mycket betänkligt att den politik som EG nu driver tydligtvis
            går ut på att bygga upp fästningen
          </note>
          <note>
            Europa. Här gäller det verkligen att säga ifrån.
          </note>
          <note>
            Jag tycker också att det finns all anledning att ta fasta på
            vad Riksdagens revisorer har sagt. Jag skulle vilja höra Birgit
            Friggebos kommentarer.
          </note>
          <note>
            Det är ju en amper kritik som kommer från dem.
          </note>
          <note>
            Det är nu verkligen nödvändigt inte bara att hoppas på vad en
            utredning kan komma till, för det tar ett par, tre år innan vi
            kan se resultatet av en sådan, utan att agera på ett mera skyndsamt
            sätt.
          </note>
          <note>
            Det som oroar mig allra mest är att Invandrarverket nu håller
            på att tappa greppet. Verket kan inte sköta det administrativa
            på ett tillfredsställande sätt. Ledningen för Invandrarverket
            är tydligtvis tröttkörd.
          </note>
          <note>
            Nu är det viktigt att ta steget fullt ut när det gäller
          </note>
          <note>
            Invandrarverket. Verket måste så snart som möjligt kopplas ifrån
            alla dessa enskilda ärenden, om man inte kan besluta i positiv
            riktning utan vidare utredning. I övrigt måste det bli på samma
            sätt som när det gäller överklagningsärendena.
          </note>
          <note>
            Invandrarverket får inte komma i motsättning till invandrare
            och alla de människor i vårt land som har ett stort intresse för
            en god lösning av dessa frågor.
          </note>
          <note type="speaker">
            Anf. 19 INGELA MÅRTENSSON (fp):
          </note>
          <note>
            Herr talman! Jag vill understryka behovet av att det förs en
            gemensam politik i Europa så att det inte blir så att vissa länder
            tar större ansvar än andra och att de som inte vill kan hänvisa
            till andra länder.
          </note>
          <note>
            Det måste bli ett gemensamt ansvar från Europas stater.
          </note>
          <note>
            Jag tycker det är bra att regeringen har tagit dessa initiativ
            när det gäller det internationella samarbetet.
          </note>
          <note>
            Samtidigt måste jag erkänna att också jag är mycket kritisk inför
            det som EG kommit fram till, dvs. en mycket restriktiv flyktingpolitik.
          </note>
          <note>
            Maj-Lis Lööw frågade efter vilka linjer som regeringen bedriver
            detta internationella samarbete. Jag utgår fullt och fast ifrån
            att det måste vara de riktlinjer som riksdagen har antagit och
            vår syn när det gäller invandring och flyktingpolitik. Vi kan
            inte driva en linje internationellt och en annan nationellt. Det
            måste vara överensstämmelse.
          </note>
          <note>
            Därför menar jag att Sverige måste bedriva en flyktingpolitik
            som är generös och human och verka för att man får en sådan också
            i Europa.
          </note>
          <note>
            Jag tycker att det är bra att det blir en parlamentarisk utredning
            och att man inte bara tar upp asylpolitiken, utan också invandrarpolitiken
            och migrationsproblemen och de förutsättningar som finns.
          </note>
          <note>
            Jag tycker att det finns all anledning att internationellt ta
            upp de stämningar som finns när det gäller invandrare i Europas
            olika stater.
          </note>
          <note>
            Det är väldigt skrämmande vad vi nu fått se hända inte minst
            i Tyskland och även för den delen i
          </note>
          <note>
            Sverige. Därför måste också de europeiska staterna i det internationella
            samarbetet diskutera hur man skall komma till rätta med främlingsfientlighet
            och vad man kan göra för att minska den.
          </note>
          <note>
            Denna fientlighet ser jag som ett väldigt hot mot demokratin
            i de europeiska länderna.
          </note>
          <note>
            Anf. 20 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Maj-Lis Lööw frågade efter vilka riktlinjer som
            detta arbete skall bedrivas och vad vi säger i olika internationella
            fora. I svaret står att den beskrivning av utmaningar för det
            politiska utvecklingsarbetet som propositionen var ett uttryck
            för var realistisk och sakligt grundad.
          </note>
          <note>
            De generella riktlinjer som beskrevs i propositionen tillämpades
            redan av den tidigare regeringen. Den nuvarande regeringen fullföljer
            den politiken. Det finns ingen skillnad i uppfattning när det
            gäller dessa frågor. Därför har jag inte känt något behov av konfrontation
            med Maj-Lis Lööw och Socialdemokraterna i dessa frågor. Vi är
            helt överens.
          </note>
          <note>
            Jag beskrev också svårigheten att komma fram under det gångna
            året. Det har varit svårt för EG
          </note>
          <note>
            att gå vidare med samordningsarbetet, som jag bedömer som utomordentligt
            viktigt.
          </note>
          <note>
            Vidare har man varit väldigt upptagen av det som har hänt i Jugoslavien.
          </note>
          <note>
            De generella riktlinjer som beskrevs i propositionen handlar
            om att se till grundorsakerna, inte symtomen, i de olika länder
            som producerar flyktingar och att öka ansträngningarna på att
            ta fram frågan om mänskliga rättigheter i biståndsverksamheten.
            Det handlade om försöken att hitta en ny internationell skyddsregel
            vid krig och olika väpnade konflikter.
          </note>
          <note>
            Det handlade om internflyktingarnas behov och samordning av FN-organens
            olika arbeten. På alla dessa fronter har regeringen varit mycket
            aktiv.
          </note>
          <note>
            Så till EG och oron för att EG-politiken skall komma att inskränka
            möjligheterna för flyktingar att söka skydd i Europa.
          </note>
          <note>
            Jag är av den bestämda uppfattningen att samarbete är väldigt
            viktigt. Om man inte har samarbete kommer de länder som är mest
            restriktiva att sätta skyddsnivån över hela Europa.
          </note>
          <note>
            Den sprider sig från land till land. Därför är ett samarbete
            och gemensamma regler -- oavsett vilken nivå man hamnar på i förhållande
            till de svenska skyddsreglerna i dag -- mycket bättre än att länderna
            går fram var för sig.
          </note>
          <note>
            Låt mig beskriva vad som hänt när invandrarministrarna och justitieministrarna
            eller inrikesministrarna har träffats i London.
          </note>
          <note>
            Till att börja med gjordes ett uttalande beträffande
          </note>
          <note>
            Jugoslavien som i stort sett bekräftade det som kom fram vid
            den stora internationella konferensen i
          </note>
          <note>
            Genève: stöd i närområdet, fördömande av den etniska rensningen,
            ekonomiskt stöd till UNHCR, beredskap att i Europa ta emot sådana
            personer som behöver särskilt starkt skydd -- lägerfångar, sårade,
            osv. Det gjordes också ett allmänt uttalande till stöd för UNHCR:s
            olika aktiviteter i området.
          </note>
          <note>
            Vidare behandlades det som Trevi har diskuterat länge, nämligen
            behovet av information länderna emellan och olika informationssystem.
          </note>
          <note>
            En tredje fråga som var uppe till behandling var familjeåterförening.
            Förslaget var att maka, make och barn skulle återförenas, helt
            i likhet med det svenska systemet. Den frågan kom dock inte till
            något slutligt avgörande, utan har skjutits upp till nästa år.
            Det som har varit av störst intresse i medierna är asylpolitiken.
            Min uppfattning är att beskrivningarna av hur det går till är
            kraftigt överdrivna.
          </note>
          <note>
            Å ena sidan handlar det om att försöka nå överenskommelser om
            hur man skall handla vid uppenbart ogrundad asylansökan, där man
            genom förfalskade handlingar eller på annat sätt försöker att
            ta sig in i länderna. De överläggningar som EG-
          </note>
          <note>
            länderna har haft motsvarar i stort sett det system som vi i
            dag har i Sverige, nämligen möjlighet till direktavvisning vid
            uppenbart ogrundad ansökan.
          </note>
          <note>
            Å andra sidan handlar det om principen om första asylland, där
            det underlagsmaterial som fanns till förfogande vid mötet i London
            har tagits fram i öppen kontakt med UNHCR.
          </note>
          <note>
            Det som tilldragit sig diskussion har handlat om s.k.
          </note>
          <note>
            länderregister, och den frågan har över huvud taget inte varit
            uppe. Det finns inga s.k. länderregister.
          </note>
          <note>
            Med ledning av dessa riktlinjer antogs en resolution vid Londonmötet,
            vilket inte är legalt bindande utan mer ett politiskt dokument,
            en politisk markering. Min uppfattning sammantaget, herr talman,
            är att de beslut som nu fattats och som inbegrips i resolutionen
            i mycket hög grad ansluter sig till den svenska utlänningslagstiftningen
            och den svenska rättstillämpningen.
          </note>
          <note>
            Jag beklagar att jag inte kunnat svara på alla frågorna.
          </note>
          <note type="speaker">
            Anf. 21 MAJ-LIS LÖÖW (s):
          </note>
          <note>
            Herr talman! Nu kommer vi in på de frågor som jag önskade att
            denna interpellationsdebatt skulle handla om. Det är kanske så
            att Birgit Friggebo från början varken hade läst min interpellation
            eller svaret ordentligt. Det är då litet synd att vi endast har
            de korta replikerna i denna debatt kvar för diskussionen.
          </note>
          <note>
            Eftersom Ingela Mårtensson sade att det är självklart att det
            är den svenska asyl- och flyktingpolitiken som måste ligga till
            grund för diskussionen kring hur en sådan politik drivs, vill
            jag säga: Visst är det så! Men vi är ju överens om att den i dag
            inte är bra. Den svenska asyl- och flyktingpolitiken är otydlig,
            och vi måste se över den. Därför har ju Birgit Friggebo tillsatt
            en utredning.
          </note>
          <note>
            Min poäng här är att detta också var tanken med den socialdemokratiska
            propositionen på sin tid, nämligen att den skulle kunna bilda
            underlag dels för vårt internationella agerande, dels -- efter
            att riksdagen sagt sitt om principerna -- för vårt arbete med
            paragraferna för den svenska lagstiftningen.
          </note>
          <note>
            En av grundpelarna var då tanken på en ovillkorligt öppen dörr
            för dem som har behov av skydd enligt ett vidgat konventionsbegrepp,
            något som alla är överens om att vi i dag behöver. Det gäller
            även flyktingars kärnfamiljer.
          </note>
          <note>
            Socialdemokraterna föreslog även andra, mer flexibelt öppna dörrar
            när det gäller anhöriginvandringen i ett vidare begrepp och när
            det gäller arbetskraftinvandringen -- om det skulle finnas behov
            därav. Det skulle lätta trycket på dörren för asylsökande, vilken
            är den enda som i dag står öppen. Det här är idéer, och Birgit
            Friggebo pekade mycket riktigt på andra, om sambandet mellan vad
            som görs på biståndspolitikens, handelspolitikens och de mänskliga
            rättigheternas områden och den nationella flyktingpolitiken. Det
            är bra att vi fortfarande är överens om dessa principer. Vid sidan
            om dem måste man emellertid komma med konkreta förslag. Man måste
            kunna säga på vilket sätt man anser att det skall gå till.
          </note>
          <note>
            Hela förarbetet till Socialdemokraternas proposition, med bl.a.
            utredningsarbete, rönte mycket större intresse ute i Europa än
            i Sverige --
          </note>
          <note>
            skam till sägandes. I Tyskland och i alla de länder som närmade
            sig oss för ett samarbete med ''likeminded'' kände man till vad
            som stod i vårt för- och och utredningsarbete. Vi har här en plattform,
            men i och med att denna proposition drogs tillbaka och har legat
            begravd ett år har vi förlorat styrfart. Nu skall nytt liv blåsas
            i arbetet, med ny utredning, osv.
          </note>
          <note>
            Det kommer väl att, precis som Hans Göran Franck sade, dröja
            ytterligare några år innan vi vet vad vi vill.
          </note>
          <note type="speaker">
            Anf. 22 HANS GÖRAN FRANCK (s):
          </note>
          <note>
            Herr talman! Jag är mycket angelägen om att kunna föra denna
            diskussion så sakligt som det någonsin är möjligt. Det är i denna
            allvarliga och kritiska situation väldigt viktigt att alla de
            som värnar om en human och generös flyktingpolitik försöker att
            samverka på bästa möjliga sätt.
          </note>
          <note>
            Det innebär inte att vi varken skall kunna kritisera eller komma
            med synpunkter, om vi tycker något är fel. Även om nu Birgit Friggebo
            säger att det som kommit fram om förhållandena i EG är överdrifter,
            tycker jag att det är angeläget att verkligen noggrant studera
            det här. Jag har fått information endast via tidningspress och
            Amnestys rapport, men mitt intryck sammantaget är att man är inne
            på en alldeles för restriktiv flyktingpolitik.
          </note>
          <note>
            Det är också till stor nackdel för Sverige att EG-
          </note>
          <note>
            länderna gör en rad av de här restriktionerna. Det kan i sin
            tur betyda ökat ansvar för oss. Det är väldigt olyckligt om Birgit
            Friggebo försvarar det.
          </note>
          <note>
            Studera förhållandena noga. Det ligger i Sveriges intresse att
            verkligen kritisera EG-länderna. Det är viktigt att vi säger ifrån
            med innebörden att det finns anledning för dem att ställa betydligt
            större krav på sig själva.
          </note>
          <note>
            Jag ber också Birgit Friggebo att kommentera mina övriga frågor.
            Särskilt vill jag nämna det som lord
          </note>
          <note>
            Owen och Cyrus Vance kom fram till, nämligen att ännu större
            stöd måste ges till de länder som ligger nära de stora flyktingområdena,
            samtidigt som länderna inom områdena naturligtvis skall ges stöd.
          </note>
          <note>
            Det är ju också fråga om ''burden sharing'', precis som både
            UNHCR och Europarådet har talat om.
          </note>
          <note>
            På den punkten tror jag att Birgit Friggebo har försökt att agera.
            Det är inte heller någon speciellt lätt uppgift, vill jag säga.
            Det centrala är, när man deltar i internationella fora, att göra
            egna insatser.
          </note>
          <note>
            Det är trots allt det bästa argumentet, därför att då väger ens
            ord mycket tyngre. Man skall inte kamma medhårs alltför mycket.
            Kritik är bra -- även i de sammanhangen -- och leder ofta längre
            än om man kammar medhårs.
          </note>
          <note>
            Anf. 23 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag vill fortsätta där jag slutade, nämligen med
            vad Sverige säger i EG-sammanhang och i olika internationella
            fora.
          </note>
          <note>
            Vårt budskap vid Londonmötet var för det första att Europas asylpolitik
            självfallet måste bygga på
          </note>
          <note>
            Genèvekonventionen, på Europakonventionen om de mänskliga rättigheterna
            och Europas traditionellt humanitära traditioner att ge skyddsbehövande
            skydd. Det betyder att det inte kan vara tal om några kraftfulla
            inskränkningar i asylpolitiken när det gäller att ge skydd åt
            dem som är flyktingar.
          </note>
          <note>
            För det andra framförde vi behovet av en mekanism vid olika massflyktssituationer
            i Europa, som
          </note>
          <note>
            ''burden sharing'', möjlighet att lämna stöd till närområden,
            osv.
          </note>
          <note>
            Det tredje var att vi ville ha en närmare kontakt.
          </note>
          <note>
            Genom medlemsansökan till EG bör vi nu kunna gå vidare och ha
            en närmare kontakt med bl.a. EG-
          </note>
          <note>
            ministrarna och Trevi. Vi skall inte bara kallas till de formella
            sammanträdena och få information om det arbete som EG-ministrarna
            bedriver, utan vi skall kunna delta mer aktivt i arbetsgrupper
            av olika slag.
          </note>
          <note>
            Vad jag beskrev beträffande EG-arbetet och
          </note>
          <note>
            Londonmötet var de rapporter och den information som jag har
            fått från mina medarbetare som varit närvarande där nere. Det
            utesluter naturligtvis inte att vi vet att det finns enskilda
            stater i EG och krafter i EG-länderna som kraftigt vill inskränka
            invandringspolitiken. Där skall vi självfallet från
          </note>
          <note>
            Sveriges sida, i den mån vi kan bidra redan nu, och naturligtvis
            ännu mer när vi blir medlemmar, driva kravet på ett generöst flyktingskydd,
            tillsammans med andra stater som har samma uppfattning som vi.
            Vi är ju icke ensamma. Utfallet av
          </note>
          <note>
            Londonmötet -- som inte skall ses som en stoppkloss, då det här
            är en process som pågår --
          </note>
          <note>
            visar att det finns ''likeminded'' stater i Europa som vi kan
            samarbeta med.
          </note>
          <note>
            Maj-Lis Lööw säger att vi har förlorat styrfart, eftersom propositionen
            drogs tillbaka. Jag har inte den uppfattningen. Vi arbetar vidare
            när det gäller de internationella riktlinjerna, som ju redan tidigare
            har gällt men som då presenterats i ett mer sammanhållet grepp.
            Propositionen innehöll bara två direkta förslag att ta ställning
            till för riksdagen, nämligen för det första att öka möjligheten
            till dubbla medborgarskap, där den borgerliga regeringen har en
            annan uppfattning än den socialdemokratiska hade, för det andra
            att inrätta
          </note>
          <note>
            Utlänningsnämnden, vilket nu har gjorts.
          </note>
          <note>
            I övrigt innehöll propositionen allmänna riktlinjer, där vi på
            en rad punkter just har fortsatt arbetet, utan att avvakta behandlingen
            i riksdagen. Jag har tagit som utgångspunkt att de humanitärt
            och generöst inriktade partierna i riksdagen är av samma uppfattning,
            och därför behöver vi inte avvakta behandlingen av propositionen
            för att gå vidare.
          </note>
          <note>
            Förutom det internationella samarbetet behandlades i propositionen
            diverse andra invandrarpolitiska frågor, och olika utredningar
            aviserades. Där har vi fattat beslut utan att avvakta utredningarna,
            t.ex. om arbetstillstånd för asylsökande. När det gäller barnen
            har vi lagt fram ett förslag om principiellt förbud mot att ta
            barn i förvar, men det kommer nu inte att gå igenom i riksdagen.
            Det föreligger ett utredningsförslag om etnisk diskriminering
            i arbetslivet som nu behandlas.
          </note>
          <note>
            Någon styrfart har vi definitivt inte förlorat, utan tvärtom
            har vi tagit tag i många av de aktuella frågorna, inte minst när
            det gäller att utreda hur mottagningsverksamheten och förläggningsverksamheten
            skall gå till.
          </note>
          <note>
            Som jag nu har sagt, kommer en utredning att få gå vidare med
            invandringspolitiken och invandrarpolitiken. Det är delvis också
            ett svar på
          </note>
          <note>
            Hans Göran Francks fråga, vad som händer med
          </note>
          <note>
            Riksdagens revisorers synpunkter -- som ju handlar om invandrarpolitiken
            och dem som redan har kommit hit. Min uppfattning är att den kommande
            utredningen skall behandla de frågorna först, och inriktningen
            bör vara att ett förslag skall komma redan vid nästa årsskifte.
          </note>
          <note>
            Vi var kritiska till en punkt i Maj-Lis Lööws proposition till
            riksdagen, och det handlade om de facto-regeln och behovet av
            en ny skyddsregel, som var mer inskränkande än den som vi har
            i dag. Den frågan bör naturligtvis tas upp och behandlas i den
            nya utredningen.
          </note>
          <note>
            Jag vill säga ytterligare en sak till Hans Göran
          </note>
          <note>
            Franck. Vi följer UNHCR:s rekommendationer.
          </note>
          <note>
            Vi backar starkt upp UNHCR:s arbete, och vi har redan bidragit
            substantiellt med 290 miljoner kronor till det direkta arbetet
            i Jugoslavien för att ge skydd och humanitär hjälp till flyktingarna.
          </note>
          <note type="speaker">
            Anf. 24 MAJ-LIS LÖÖW (s):
          </note>
          <note>
            Herr talman! Jag vet att den här propositionen inte bara har
            blivit helt och hållet begravd, utan den har återuppstått i små
            ''bebisar'', i olika delar. Jag vet också att vi inte har samma
            uppfattning om dubbelt medborgarskap, och det hade varit okej
            att lyfta ut den frågan också.
          </note>
          <note>
            Just den punkt där jag tycker att man har förlorat styrfart är
            den som handlar om att hitta nya regler, nya lagar, för både flyktinginvandringen
            och migrationen. På den punkten behöver man konkreta förslag när
            man i dag ger sig ut i Europa och diskuterar. Det är möjligt att
            regeringen har konkreta förslag, men vi får inte veta hur de ser
            ut --
          </note>
          <note>
            vi får bara veta att en ny utredning är tillsatt som skall titta
            på det här.
          </note>
          <note>
            Jag tror att f.d. KU-ledamoten Birgit Friggebo förstår min vånda
            i det fallet, dvs. att riksdagen inte får vara med och diskutera.
            Det hade ändå varit möjligt att diskutera de här principerna i
            riksdagen och att förankra dem här.
          </note>
          <note>
            Det hade varit en annan vits med det också, och det har att göra
            med att det numera finns ett parti i riksdagen som har minst sagt
            tvivelaktiga åsikter om invandrar- och flyktingpolitiken. De har
            nu kunnat härja ganska fritt i det vakuum som har uppstått. Om
            vi hade fått diskutera de här principerna och lägga fram riktlinjerna,
            hade vi knutit upp svansen på dem så till vida att de litet mera
            konkret hade fått visa var de står i de här frågorna.
          </note>
          <note>
            Birgit Friggebo nämner de facto-regeln. Jag upplever att det
            är den som är bekymret, inte minst det senaste året, dvs. att
            Sverige är praktiskt taget det enda land i Europa som har en de
            facto-regel.
          </note>
          <note>
            Den är luddig, och den bidrar delvis till de långa processerna,
            med överklaganden och nya prövningar m.m., som drar ut på väntetiderna.
          </note>
          <note>
            Jag tror att vi är överens om att vi måste bli tydligare när
            det gäller reglerna för invandring.
          </note>
          <note>
            Framför allt är det här någonting som vi vet att vi inte får
            de andra länderna ute i Europa med oss på.
          </note>
          <note>
            Det är inte realistiskt att driva den linjen, utan det måste
            nödvändigtvis skapas ett annat golv för den gemensamma flyktingpolitiken
            i Europa. Om man är angelägen om att skapa ett sådant golv --
            som helst ligger högre än vad som nu diskuteras inom
          </note>
          <note>
            EG -- måste man kunna peka på var det golvet skall ligga.
          </note>
          <note type="speaker">
            Anf. 25 HANS GÖRAN FRANCK (s):
          </note>
          <note>
            Herr talman! Det är bra att Birgit Friggebo så klart uttalar
            att UNHCR:s rekommendationer är bra och viktiga och att vi skall
            följa dem. Det är trots allt via UNHCR som de allra viktigaste
            uttalandena, åtgärderna och agerandet sker. Det är mycket bra
            att FN:s vice generalsekreterare Jan
          </note>
          <note>
            Eliasson redan har fått nya revir, som i hög grad berör de här
            områdena. Det har också förstärkt insatserna.
          </note>
          <note>
            Jag tycker inte att Birgit Friggebo behöver vara prestigelysten,
            som hon är ibland, exempelvis när vi diskuterar styrfart. Det
            finns anledning till självkritik -- alla partier bör idka litet
            självkritik --
          </note>
          <note>
            för Birgit Friggebo och regeringen. Det behöver inte vara så
            laddat, att man alltid till varje pris måste säga att man har
            gjort det bästa. Det underlättar inte diskussionen. Det är bra
            att regeringen nu lyssnar. Det finns ett flyktingråd för humanitära
            och andra organisationer.
          </note>
          <note>
            Birgit Friggebo har inte svarat på vilka möjligheter den europeiska
            sociala utvecklingsfonden kan ge.
          </note>
          <note>
            Jag tycker faktiskt att Birgit Friggebo skulle ta initiativ till
            att sammankalla de svenska representanterna i olika organ. Det
            gäller t.ex.
          </note>
          <note>
            parlamentariska representanter i ESK, Europrådet och UNHCR. Det
            finns även en del andra organ på det internationella planet. Genom
            att sammankalla dessa representanter skulle man få till stånd
            kommunikationen och diskussionen mellan dem som har erferenheter
            på det internationella fältet.
          </note>
          <note>
            Förslag och idéer skulle verkligen kunna komma fram på det sättet
            och bli omsatta i praktiken. I
          </note>
          <note>
            Europarådsdelegationen är vi ense om förslaget om den sociala
            utvecklingsfonden.
          </note>
          <note>
            Herr talman! Avslutningsvis vill jag säga att det är viktigt
            att följa ett folkpartiförslag, som jag själv framförde. Jag vet
            för övrigt inte vem som var först med det. Vi måste handla på
            olika nivåer.
          </note>
          <note>
            Kulturministern handlar på sin nivå. Jag tycker att vi skall
            pressa statsministern att agera på nytt. Det skall dock inte göras
            som i Nordiska rådet då det inte blev något resultat. Statsministern
            måste agera så att det får verkan och når de andra statsministrarna.
          </note>
          <note type="speaker">
            Anf. 26 INGELA MÅRTENSSON (fp):
          </note>
          <note>
            Herr talman! När man hör Maj-Lis Lööw i debatten blir man konfunderad
            över vad interpellation egentligen går ut på. Jag trodde att vi
            skulle diskutera det internationella samarbetet. Maj-Lis
          </note>
          <note>
            Lööw talar i stället om att hon vill ha ett annat golv, att det
            finns ett tomrum, att Ny demokrati härjar fritt och att flyktingpolitiken
            är otydlig. Det verkar som om Maj-Lis Lööw är ute efter att vi
            skall ha en mera restriktiv flyktingpolitik och närma oss de mera
            restriktiva europeiska länderna. Det kan jag inte ställa upp på.
          </note>
          <note>
            Vi har ett ganska nytt exempel, som Birgit Friggebo påpekade
            här. Regeringen kom med förslag om förvar av barn. Socialdemokraterna
            fann sig med
          </note>
          <note>
            Ny demokrati och yrkade avslag på propositionen.
          </note>
          <note>
            Sedan kom man ihop sig om ett kompromissförslag som Folkpartiet
            inte ställde upp på. Jag tycker att det skulle ha varit mera renhårigt
            att säga att man vill ha en mera restriktiv politik som är förenlig
            med politiken i Europa. Jag tycker att vi från svensk sida måste
            verka för en human och generös flyktingpolitik. Vi måste försöka
            få Europa att ansluta sig till den. Länderna i Europa har ett
            stort ansvar för vad som händer i andra länder, och man måste
            ta konsekvenserna av det. Jag kan inte ställa upp på att vi skall
            bygga upp ett slags ''Festung
          </note>
          <note>
            Europa''. Det vore en fördel om de nordiska länderna kunde agera
            gemensamt för en human flyktingpolitik.
          </note>
          <note>
            Till slut vill jag ta upp vad jag tidigare sade om främlingsfientlighet.
            Det är mycket viktigt att man tar upp den debatten internationellt,
            eftersom dessa frågor, som är hotfulla, dyker upp i så många olika
            länder. I svaret påpekas vikten av frågorna om mänskliga rättigheter
            och demokrati. Att vi slår tillbaka de främlingsfientliga krafterna
            gäller i högsta grad mänskliga rättigheter och demokrati.
          </note>
          <note>
            Anf. 27 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag vill gärna hålla med Hans Göran
          </note>
          <note>
            Franck om att man inte alltid skall vara prestigebunden utan
            även skall kunna redovisa tillkortakommanden. Jag gjorde det t.ex.
            när det gäller det internationella samarbetet. Det går sakta i
            EG. Vi har inte särskilt mycket framgång.
          </note>
          <note>
            Situationen i Jugoslavien är ett tillkortakommande för oss alla.
            Dessa faktum skall väl ändå inte innebära att man skall undanhålla
            det som görs.
          </note>
          <note>
            Jag skall redovisa ett tillkortakommande som gäller frågan om
            den europeiska sociala utvecklingsfonden som Hans Göran Franck
            tar upp. Vi har debatterat den frågan tidigare här i kammaren.
            Jag sade vid det förra tillfället att jag inte kände till detta
            särskilt mycket. Jag måste erkänna att jag inte har tagit reda
            på det nu heller, vilket jag beklagar. Nu har Hans Göran Franck
            sagt detta två gånger, så nu lovar jag att sätta mig in i det
            här.
          </note>
          <note>
            Jag skulle vilja göra en markering här i kammaren beträffande
            den proposition som drogs tillbaka. I
          </note>
          <note>
            den offentliga debatten i media har propositionen beskrivits
            som om den innehåller en rad konkreta förslag som riksdagen skulle
            ta ställning till och som skulle ha påverkat situationen när det
            gäller de asylsökande från Jugoslavien. Så är det på intet sätt.
            Det finns inga konkreta hemställanspunkter utan enbart allmänna
            riktlinjer som så småningom, efter diverse utredningar, skulle
            konkretiseras. Det är viktigt att vi känner till och är överens
            om detta.
          </note>
          <note>
            Det har sagts att det är otydligt vad den svenska politiken innebär.
            Den har blivit tydligare så till vida att vi numera tillämpar
            hela den svenska lagstiftningen, som tidigare delvis var suspenderad.
          </note>
          <note>
            Den socialdemokratiska regeringen ville ta bort begreppet de
            facto-flykting och införa en ny skyddsregel som skulle vara något
            mera restriktiv.
          </note>
          <note>
            Detta beskrevs inte heller särskilt klart i propositionen. Det
            skulle sedermera konkretiseras i utredningsverksamhet och genom
            nya förslag.
          </note>
          <note>
            Arbetet i den kommitté som vi har tillsatt, och som också skall
            se över asylreglerna, måste ske parallellt med det svenska internationella
            agerandet för att få fram internationella skyddsregler. Det hänger
            intimt samman. Det är ganska bra att vi får en sammanhållen utredning
            där partierna kan delta och diskutera detta mycket öppet.
          </note>
          <note>
            Maj-Lis Lööw sade tidigare att hon beklagade att propositionen
            egentligen inte uppmärksammats i
          </note>
          <note>
            Sverige. Det är riktigt. Därför tror jag att det var en dålig
            grund, så till vida att det inte förekom någon fördiskussion innan
            propositionen kom till riksdagen. Därefter skall den behandlas
            snabbt under bara några veckor. Det kanske är ganska bra att vi
            nu får litet mera tid på oss.
          </note>
          <note>
            Andre vice talmannen anmälde att Maj-Lis Lööw anhållit att till
            protokollet få antecknat att hon inte ägde rätt till ytterligare
            inlägg.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1992/93:41 om invandrarnas möjligheter
            till utbildning och arbete
          </note>
          <note>
            Anf. 28 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Georg Andersson har mot bakgrund av en skrivelse
            till regeringen från Statens
          </note>
          <note>
            Invandrarverk, SIV, och
          </note>
          <note>
            Arbetsmarknadsstyrelsen, AMS, frågat mig vilka åtgärder regeringen
            är beredd att vidta för att förbättra invandrarnas möjligheter
            till utbildning och arbete.
          </note>
          <note>
            Regeringen ser självfallet med oro på den tilltagande arbetslösheten
            bland såväl svenskar som invandrare. Den snabbt stigande arbetslösheten
            innebär en påtaglig risk för en permanent hög arbetslöshet, som
            vi vet skulle drabba invandrare och andra grupper med svag ställning
            på arbetsmarknaden hårt. De utomnordiska medborgarna i synnerhet
            befinner sig i en besvärlig situation med ökande arbetslöshet
            samtidigt som deras förvärvsfrekvens minskar.
          </note>
          <note>
            Den här utvecklingen är utomordentligt allvarlig och det finns
            en uppenbar risk att en del människor genom att ställas vid sidan
            i arbetslivet också kommer att ställas vid sidan av samhället
            i sin helhet. Den sammansättning som invandringen haft under senare
            år ökar denna risk påtagligt.
          </note>
          <note>
            Det var mot bakgrund av bl.a. det exceptionellt svåra arbetsmarknadsläget
            som regeringen och
          </note>
          <note>
            Socialdemokraterna enades om det stabiliseringsprogram för den
            svenska ekonomin, som nu ligger på riksdagens bord. Totalt avsätts
            10
          </note>
          <note>
            miljarder kronor för olika arbetsmarknadsinsatser vilket beräknas
            ge arbete eller utbildning till ca
          </note>
          <note>
            130 000 personer motsvarande ungefär 3 % av arbetskraften. Ungdomspraktiken
            som infördes redan den 1 juli i år föreslås få en kraftig förstärkning,
            vilket kommer att ge totalt 75 000
          </note>
          <note>
            praktikplatser. Erfarenheterna av ungdomspraktiken är mycket
            goda och praktikplatserna har stor betydelse för arbetssökande
            med invandrarbakgrund eftersom de utgör en stor del av de arbetslösa
            under 25 år.
          </note>
          <note>
            Men det finns också andra faktorer än utbildningsinsatser och
            åtgärder av skilda slag som påverkar invandrares möjligheter att
            få lämpligt arbete. Jag tänker då på den utomordentligt betydelsefulla
            roll som arbetsgivare har när det gäller att anställa utländska
            personer. Det finns tecken som tyder på att det förekommer etnisk
            diskriminering i arbetslivet.
          </note>
          <note>
            Utredningen för åtgärder mot etnisk diskriminering har nyligen
            överlämnat sitt slutbetänkande, som för närvarande remissbehandlas.
            Utredningen lägger fram ett förslag mot etnisk diskriminering
            i arbetslivet. Det viktigaste med en sådan lagstiftning är de
            mer långsiktigt normbildade effekterna. Erfarenheterna från jämställdhetsområdet
            visar att lagstiftning kan påskynda utvecklingen i önskad riktning
            genom sin opinionsbildande verkan.
          </note>
          <note>
            I Arbetsmarknadsstyrelsens och Invandrarverkets skrivelse lämnas
            vissa förslag till åtgärder; bl.a.
          </note>
          <note>
            påpekas att det behövs en betydande volymökning av svensk- och
            alfabetiseringsundervisningen om både nya och ''gamla'' grupper
            av invandrare skall kunna ges nödvändig förberedande utbildning.
          </note>
          <note>
            Till detta vill jag svara följande: Såväl invandrare som personer
            som är uppväxta i vårt land, och som saknar sådana färdigheter
            som normalt uppnås i den svenska grundskolan, har rätt att delta
            i grundläggande vuxenutbildning. Denna rätt föreskrivs i skollagen.
            Av lagen framgår även att elever som deltar i den grundläggande
            vuxenutbildningen och som har bristfälliga kunskaper i svenska
            språket kan få undervisningen förmedlad på sitt eget språk. I
            det senare fallet skall undervisningen kompletteras med undervisning
            eller träning i det svenska språket.
          </note>
          <note>
            I skollagen anges också att varje kommun är skyldig att se till
            att svenska för invandrare (sfi) erbjuds dem som har rätt till
            sådan undervisning.
          </note>
          <note>
            Undervisningen skall dessutom erbjudas så snart som möjligt efter
            invandrarens ankomst till
          </note>
          <note>
            Sverige. För den som omfattas av det kommunala flyktingmottagandet
            ingår medel för svenskundervisning i den schablonersättning som
            kommunerna erhåller.
          </note>
          <note>
            I det nya statsbidraget till kommunerna, som införs den 1 januari
            1993, ingår bl.a. medel för den grundläggande vuxenutbildningen
            samt medel och sfi för andra än flyktingar.
          </note>
          <note>
            Därutöver finns även olika möjligheter att inom ramen för de
            arbetsmarknadspolitiska insatserna erbjuda utbildning eller andra
            insatser, som stärker ställningen på arbetsmarknaden också för
            människor med låg utbildning.
          </note>
          <note>
            Invandrare och flyktingar är sedan flera år tillbaka en prioriterad
            grupp inom arbetsmarknadspolitiken. Detta gäller både
          </note>
          <note>
            ''gamla'' invandrare som kom till Sverige av arbetsmarknadsskäl
            och nyanlända flyktingar och invandrare som ännu inte har kunnat
            få fotfäste i arbetslivet. Innevarande budgetår har 147 miljoner
            kronor avsatts för särskilda arbetsmarknadsinsatser för invandrare
            och flyktingar. För särskild förmedlingspersonal för flyktingar
            och invandrare finns 47 miljoner kronor anslagna. I förslaget
            om åtgärder för att stabilisera den svenska ekonomin
          </note>
          <note>
            (prop. 1992/93:50), som jag nämnde inledningsvis, föreslås bl.a.
            en tillfällig personalförstärkning av arbetsförmedlingen på högst
            200 miljoner kronor under budgetåret 1992/93. Förslaget om personalförstärkning
            kommer att väsentligt öka arbetsförmedlingens möjligheter att
            bistå enskilda arbetssökande. Det är av största vikt att den ökande
            tillströmningen av sökande till arbetsförmedlingen inte leder
            till att invandrare och andra grupper med svag ställning på arbetsmarknaden
            trängs undan och inte får en kvalitativt god service.
          </note>
          <note>
            Många arbetsförmedlingar har redan i dag lyckats mycket väl just
            med att erbjuda invandrare skräddarsydda insatser utifrån deras
            förutsättningar och behov och med hänsyn till den närliggande
            arbetsmarknadens struktur. De må sedan ha varit lågeller högutbildade,
            viktigast är att flexibiliteten finns och att insatserna sätts
            in där de gör nytta.
          </note>
          <note>
            Georg Andersson har vidare tagit upp frågan om att det arbetssätt
            som utvecklats inom ramen för det samordnade flyktingmottagandet
            bör byggas ut till att omfatta alla nyanlända invandrare.
          </note>
          <note>
            Det är med tillfredsställelse som jag har kunnat konstatera att
            de hittills vunna erfarenheterna av ett samordnat flyktingmottagande
            och nytt system för ersättning från staten till kommunerna m.m.
          </note>
          <note>
            (prop. 1989/90:105), som trädde i kraft den 1
          </note>
          <note>
            januari 1991, visar att en väl fungerande samverkan mellan kommun,
            arbetsförmedling och ansvarig för svenskundervisning har kommit
            till stånd.
          </note>
          <note>
            Flyktingar kommer i regel från särskilt svåra förhållanden. De
            har därför särskilda behov av stöd den första tiden i Sverige.
            Flyktingar skiljer sig från andra invandrare gnom att de inte
            har möjlighet att fritt återvända till sina hemländer. Samhället
            har mot denna bakgrund valt att ge flyktingarna ett särskilt mottagande
            som i vissa avseenden innebär en positiv särbehandling i jämförelse
            med andra invandrare.
          </note>
          <note>
            Regeringen har inte för avsikt att lägga fram förslag som innebär
            att samtliga nyanlända invandrare skall omfattas av ett kommunalt
            samordnat mottagande. Den särskilda statliga ersättning som kommunerna
            erhåller omfattar visserligen enbart flyktingar och vissa andra
            utlänningar. Det finns emellertid ingenting som hindrar att det
            arbetssätt som utvecklats inom ramen för det kommunala flyktingmottagandet
            används så att det också kommer andra nyanlända invandrare till
            godo. Så gör man t.ex. i Malmö.
          </note>
          <note>
            Arbetet har en central roll i de flesta vuxnas liv. Att vara
            delaktig i arbetslivet är en väsentlig förutsättning för de flesta
            invandrares integration i det svenska samhället. I den parlamentariska
            utredning om invandrar- och invandringspolitiken, som regeringen
            inom kort avser att tillsätta, kommer invandrarnas situation på
            arbetsmarknaden att vara en väsentlig del.
          </note>
          <note>
            Utredningen beräknas kunna redovisa ett delbetänkande avseende
            invandrarpolitiken i december månad 1993.
          </note>
          <note type="speaker">
            Anf. 29 GEORG ANDERSSON (s):
          </note>
          <note>
            Herr talman! Jag ber att få tacka för svaret. Det var mycket
            långt, men som svar på min interpellation var det inte särskilt
            mycket. Att döma av det här svaret tänker regeringen inte göra
            några nya ansträngningar för att möta den mycket alarmerande utvecklingen,
            som innebär att invandrare nu i snabbt ökande takt slås ut från
            arbetsmarknaden.
          </note>
          <note>
            Här talar kulturministern om kommunernas skyldigheter. Men det
            är väl känt att regeringens politik har berövat kommunerna stora
            resurser.
          </note>
          <note>
            Därför tvingas de nu till kraftiga nedskärningar, och minskad
            sysselsättning i den offentliga sektorn drabbar invandrarna extra
            hårt. Det är nämligen där som de tidigare har haft lättast att
            ta sig in.
          </note>
          <note>
            Kulturministern hänvisar till att AMS har fått ökade resurser.
            Men den faktiska situationen är att
          </note>
          <note>
            AMS nu tvingas minska sina åtgärder för att undgå att överskrida
            sin budgetram.
          </note>
          <note>
            AMS och Invandrarverket ingav en skrivelse till regeringen den
            27 oktober. Allt vad kulturministern säger i sitt svar var väl
            känt vid den tidpunkten, och naturligtvis särskilt välkänt för
            dessa verk. Trots det fann Invandrarverket och
          </note>
          <note>
            AMS skäl till den uppmärksammade åtgärden att gemensamt skriva
            till regeringen om invandrarnas allt svårare situation på arbetsmarknaden.
          </note>
          <note>
            Skrivelsen mynnade ut i krav på särskilda åtgärder.
          </note>
          <note>
            Men det möttes enbart av irriterade kommentarer från kulturministern
            och andra statsråd. Inte heller i dag ges några positiva signaler
            om några ökade ansträngningar från regeringen. Det mest konkreta
            är löftet om en utredning, som skall lämna ett delbetänkande om
            tolv månader.
          </note>
          <note>
            Tydligare än så kan väl inte regeringens passivitet manifesteras.
            Läget är ytterst alarmerande nu, i dag. Andelen av utomnordiska
            medborgare som tillhör arbetskraften har sjunkit från 76 % 1980
            till
          </note>
          <note>
            62 % nu. Motsvarande tal för svenska medborgare är ca 85 %. Av
            dem som fortfarande tillhör den utomnordiska arbetskraften är
            ca 40 % arbetslösa eller i arbetsmarknadspolitiska åtgärder.
          </note>
          <note>
            Utvecklingen när det också gäller tidigare invandrare innebär
            att risken för utslagning från arbetsmarknaden tilltar. Erfarenheterna
            från andra länder är i det här avseendet avskräckande.
          </note>
          <note>
            De samhälleliga, sociala och politiska konsekvenserna av en omfattande
            massarbetslöshet bland invandrare kan bli mycket allvarliga. Marginaliseringen
            leder till utslagning, som skapar segregation, som föder rasism.
            Därför måste kampen mot rasism innehålla målmedvetna, kraftfulla,
            uthålliga insatser för utbildning och arbete åt invandrare i syfte
            att ge dem jämlika förutsättningar i förhållande till svenska
            medborgare på arbetsmarknaden.
          </note>
          <note>
            Dagens situation uppvisar stora brister i dessa hänseenden. Jag
            vill peka på några åtgärder som är viktiga och som måste uppmärksammas.
          </note>
          <note>
            1. Särskilda insatser för lågutbildade behövs.
          </note>
          <note>
            Uppskattningsvis 25--30 % av de nyinflyttade invandrarna har
            en utbildningsnivå som klart understiger svensk grundskola. Därav
            bedöms ungefär hälften vara funktionella analfabeter.
          </note>
          <note>
            2. Utbildningen i svenska måste förbättras. En bra svenskundervisning
            är troligen den allra viktigaste förutsättningen för invandrarnas
            möjlighet till integrering i vårt samhälle. Tyvärr är avhoppen
            från
          </note>
          <note>
            Svenska för invandrare, SFI, mycket stor, ca 40 %.
          </note>
          <note>
            Det är en situation som inte kan accepteras.
          </note>
          <note>
            3. Åtskilliga invandrare har en hög utbildning.
          </note>
          <note>
            Tyvärr tar den svenska arbetsmarknaden, av olika skäl, inte alltid
            till vara den kunskap och erfarenhet som dessa invandrare har.
            AMS program under mottot Öppna dörrarna för invandrare har på
            det här området haft vissa framgångar. Men insatserna måste forsätta
            och de måste förstärkas.
          </note>
          <note>
            4. Den etniska diskrimineringen måste bekämpas.
          </note>
          <note>
            Det framgår inte av invandrarministerns svar om hon är beredd
            att vidta några åtgärder med anledning av Diskrimineringsutredningen.
            Det är väl känt att många invandrare är överkvalificerade för
            de arbetsuppgifter de är hänvisade till. Orsaken är att deras
            utbildning och yrkeserfarenheter nedvärderas. Det de möter är
            direkt diskriminering på grund av sin nationalitet.
          </note>
          <note>
            5. Åtskilliga flyktingar bär på traumatiska upplevelser från
            krig, fängelse och av tortyr. Detta kan skapa specifika arbetshinder.
            Här behövs insatser genom vägledning och yrkesinriktad rehabilitering.
          </note>
          <note>
            Sammanfattningsvis kräver en bra och uthållig flykting- och invandrarpolitik
            betydande insatser just inom utbildnings- och arbetsmarknadspolitiken.
            Jag hoppas verkligen att regeringen är beredd att öka ambitionerna
            på dessa områden. Här avgörs om jämlikhet fortfarande är ett mål
            för invandrarpolitiken. Kulturministerns svar i dag ger inget
            tillfredsställande besked på den punkten.
          </note>
          <note>
            Min avslutande fråga är: Kommer
          </note>
          <note>
            Arbetsmarknadsstyrelsen och Invandrarverket att få något svar
            på sin skrivelse från oktober?
          </note>
          <note type="speaker">
            Anf. 30 MAUD BJÖRNEMALM (s):
          </note>
          <note>
            Fru talman! Efter att ha läst Riksdagens revisorers rapport och
            Invandrarverkets rapport Kvinna och invandrare tycker nog jag
            att det är en ganska glättad bild som Birgit Friggebo ger av invandrarnas
            situation på arbetsmarknaden och även när det gäller utbildningen.
          </note>
          <note>
            En stor del av SFI-eleverna avbryter sin utbildning utan att
            ha lärt sig så mycket svenska att de får ett intyg om slutförd
            kurs. Det framkommer i den utredning som Riksdagens revisorer
            gjorde och som var klar i juni.
          </note>
          <note>
            Det finns naturligtvis många orsaker till avbrotten.
          </note>
          <note>
            En mindre del har fått arbete, några har gått direkt till arbetsmarknadsutbildningen.
            Men många, framför allt kvinnor, avbryter av familjeskäl.
          </note>
          <note>
            Utredningen visar att av drygt 20 000 elever som lämnade SFI
            läsåret 1990/91 nådde 32 % SFI-nivån.
          </note>
          <note>
            3 % fullföljde undervisningen men underkändes.
          </note>
          <note>
            Övriga 65 % avbröt. Den här bilden har sett likadan ut under
            ett antal år.
          </note>
          <note>
            Riksdagens revisorer säger i sin rapport att de anser att de
            här resultaten är anmärkningsvärt dåliga. De understryker också
            behovet av uppföljning, inte minst för att man skall kunna kartlägga
            orsakerna till att de flesta inte uppnår en tillfredsställande
            kunskapsnivå.
          </note>
          <note>
            Den viktigaste åtgärd vi kan vidta för att inte helt utestänga
            invandrare från det svenska samhället är kanske att ge dem ordentliga
            möjligheter att lära sig det svenska språket. En fullföljd SFI-utbildning
            är för det mesta ett formellt krav för tillträde till annan utbildning.
            Dåliga språkkunskaper har också av flera forskare framförts som
            en mycket viktig orsak bakom utslagningen av invandrare på arbetsmarknaden.
            Ämnar regeringen vidta några åtgärder för att förbättra invandrarnas
            möjligheter att fullfölja svenskundervisningen?
          </note>
          <note>
            Det finns ytterligare en utredning, som
          </note>
          <note>
            Invandrarverket har gjort och som handlar om invandrarkvinnorna.
            Den heter också Kvinna och invandrare. Nu är naturligtvis invandrarkvinnor
            inte någon homogen grupp. Det som de har gemensamt är att de av
            olika anledningar har flyttat till Sverige.
          </note>
          <note>
            I rapporten sägs det att antalet förvärvsarbetande invandrarkvinnor
            är lägre än antalet svenska och att den dolda arbetslösheten också
            bedöms vara hög bland de invandrade kvinnorna. Dessa kvinnor har
            också i större utsträckning i monotona och ensidiga arbeten. Andelen
            förtidspensionärer är större än i de flesta andra kvinnogrupper.
          </note>
          <note>
            Man skulle kunna räkna upp många av de problem som lyfts fram
            i den här utredningen. Men jag är mycket intresserad av att få
            veta hur regeringen eller Birgit Friggebo tänker hantera förslagen
            i rapporten. Kommer det förslag till åtgärder, och i så fall när?
            Eller läggs rapporten helt enkelt åt sidan?
          </note>
          <note type="speaker">
            Anf. 31 LAHJA EXNER (s):
          </note>
          <note>
            Fru talman! Jag tycker att det är bra att Georg
          </note>
          <note>
            Andersson har ställt den här interpellationen till
          </note>
          <note>
            Birgit Friggebo. Mycket som står att läsa i svaret är ganska
            kända fakta för oss som dagligen här i riksdagen och utanför det
            här huset jobbar med både arbetsmarknads- och invandrarpolitiska
            frågor.
          </note>
          <note>
            På något sätt blev jag ganska nedslagen när jag läste svaret.
            Det andas en sådan passivitet. Jag vet inte om det hänger ihop
            med pågående budgetförhandlingar eller någonting annat. I så fall
            har kulturministern möjligheten att antingen bekräfta detta eller
            visa litet mer vilja här i debatten.
          </note>
          <note>
            Att man behöver kunna det svenska språket borde vara en självklarhet
            för oss alla. Det är så många som debatterar flyktingfrågor och
            invandrarfrågor ute i samhället i dag. Det är inte alltför sällan
            man hör påståendet: Undra på att flykting- och främlingsfientligheten
            växer, när de inte ens vill lära sig svenska.
          </note>
          <note>
            Svenskundervisningen har under årens lopp behandlats ganska många
            gånger här i kammaren och i olika organ. Ett av mina första minnen
            av riksdagsarbetet 1979 är att jag i arbetsmarknadsutskottets
            handlingar hittade en rapport över det s.k. Kistaprojektet. Det
            gick ut på att de kommunala myndigheterna, olika organ och arbetsförmedlingarna
            jobbade ihop för att snabbt slussa in flyktingar och andra invandrare
            på arbetsmarknaden. Man satte in flera olika medel.
          </note>
          <note>
            Det hade bevisligen redan då gett mycket goda resultat. Man uttalade
            också här i riksdagen att dessa kunskaper borde spridas.
          </note>
          <note>
            Precis samma frågor behandlade vi i
          </note>
          <note>
            Invandrarpolitiska kommittén några år senare. Vi gjorde också
            våra rekommendationer, som sedan återkom i den efterföljande propositionen.
          </note>
          <note>
            Visst har det skett ganska mycket under årens lopp.
          </note>
          <note>
            Men behoven är enormt stora och, vill jag påstå, växande. Den
            kommunala mottagningen av flyktingar innebär att arbetsförmedlingen
            är skyldig att göra en individuell plan för flyktingen. Men i
            dag är risken uppenbar att detta börjar fungera allt sämre. Det
            är naturligtivs arbetssituationen på arbetsförmedlingarna, men
            också arbetsmarknadsläget, som orsakar detta, eftersom det effektivaste
            sättet att lära sig svenska är att man parallellt får undervisning
            och möjlighet att praktisera det som man lär sig på kursen.
          </note>
          <note>
            Får man inte möjlighet att praktisera, blir det sämre resultat
            och ofta avbrutna studier, precis som Maud
          </note>
          <note>
            Björnemalm sade. Tyvärr omfattar de individuella planerna inte
            andra invandrargrupper, som dock utgör majoriteten av de nya invandrarna.
            De omfattar inte alls alla de gamla invandrare som i dag förlorar
            sina jobb.
          </note>
          <note>
            Apropå passiviteten och hänvisningen till att flyktingarna inte
            kan återvända till sina hemländer osv. hoppas jag att Birgit Friggebo
            verkligen inte menar att de gamla invandrare, och även andra,
            får klara sig själva bäst de vill, för de kan återvända till sina
            hemländer. Det vore verkligen ett misslyckande för det nordiska
            samarbetet och den nordiska gemensamma arbetsmarknaden, som vi
            i dag vill använda som modell i den europeiska integrationen.
            Vi talar vitt och brett om våra ungdomars möjligheter att arbeta
            och studera ute i
          </note>
          <note>
            Europa.
          </note>
          <note>
            Vi har tusentals gamla nordiska invandrare och tusentals jugoslaver
            som värvades hit på 50- och 60-
          </note>
          <note>
            talet och som ännu inte har fått tillräckliga kunskaper i svenska,
            är utslagna från arbetsmarknaden och är utslitna. De riskerar
            nu att helt och hållet hamna utanför arbetsmarknaden och bli förtidspensionerade
            och bittra över hur livet i Sverige blev.
          </note>
          <note>
            Anf. 32 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! Jag delar Lahja Exners uppfattning att det var bra
            att Georg Andersson framställde denna interpellation. Jag tycker
            att detta är en av de största utmaningar som vi har i vårt samhälle.
            Det finns risk att en stor grupp av blivande svenskar kommer att
            befinna sig helt utanför samhället -- en marginalisering dels
            av de personer som nu kommer hit, dels av deras barn och eventuellt
            barn som kommer att födas här i Sverige som svenskar.
          </note>
          <note>
            Vi ser i många andra länder vad det innebär när man får grupper
            som befinner sig nästan totalt utanför samhällslivet. Man har
            inte den naturliga kontakt med arbetslivet som gör att man får
            kontakt med svenskar. Det får ytterligare återverkningar på den
            kommande generationen.
          </note>
          <note>
            Detta är en av de största utmaningarna.
          </note>
          <note>
            Utmaningen har blivit större på grund av att nya kategorier människor
            som kommer till Sverige, framför allt utomnordiska invandrare
            men också flyktingar som kommer längre bortifrån och som inte
            kommer av arbetsmarknadsskäl. Detta har ökat under de senaste
            åren. I den meningen är frågan inte alldeles ny.
          </note>
          <note>
            Georg Andersson sade att AMS och
          </note>
          <note>
            Invandrarverkets skrivelse har mötts med irriterade kommentarer.
            De fyra och en halv första sidorna i skrivelsen handlade om behovet
            av ökade insatser för utbildning och arbetsmarknadsåtgärder. Till
            den delen har jag välkomnat skrivelsen till regeringen och tyckt
            att det var alldeles utmärkt att
          </note>
          <note>
            Invandrarverket och AMS har uppmärksammat frågan. Den utformning
            skrivelsen fick gjorde att diskussionen hamnade helt vid sidan
            av, den har ingen sett. Det har i stället blivit en diskussion
            om att vi skall reglera flyktingpolitiken efter arbetsmarknadsförhållandena.
            Då tycker jag att man inte har främjat saken och det viktiga som
            togs fram i skrivelsen, nämligen behovet av kraftigt ökade insatser
            för att de människor som söker skydd i vårt land också skall kunna
            integreras i vårt land. Då kommer vi fram till de viktiga frågor
            som handlar om integration och valfrihet.
          </note>
          <note>
            Jag är glad över att vi alltmer tycks bli samstämda om att det
            är oerhört viktigt att man lär sig svenska för att kunna fungera
            i det svenska samhällslivet.
          </note>
          <note>
            Här finns olika utredningar, genomgångar, analyser -- bl.a. riksdagens
            revisorers analys som
          </note>
          <note>
            Maud Björnemalm pekade på. Den visar att svenska för invandrare
            inte fungerar bra. Man hoppar av, man får inte de kunskaper som
            det är tänkt. Vi har ett regelsystem som är bra upplagt och bra
            tänkt men som inte fungerar. Vi får inte de resultat som vi vill
            ha.
          </note>
          <note>
            Georg Andersson säger att vi behöver åtgärder och insatser nu.
            Riksdagens revisorer, och även AMS
          </note>
          <note>
            och Invandrarverket i sin skrivelse, begär ju att vi skall utreda
            dessa frågor, titta på orsakerna till att det blivit på det här
            sättet, att det inte fungerat. Det är precis vad regeringen hade
            aviserat redan innan
          </note>
          <note>
            Invandrarverkets och AMS skrivelse kom. Jag har begärt att förslag
            skall lämnas redan vid nästa årsskifte. Egentligen är det en väldigt
            kort tid. Men jag har tyckt att det här är så angeläget att det
            skall vara inriktningen.
          </note>
          <note>
            Georg Andersson tyckte att det var ett långt svar.
          </note>
          <note>
            Jag tyckte att det var en viktig fråga och ville visa på de olika
            möjligheter som redan finns. Jag tror också att det är en viktig
            signal, inte minst för flyktingar och invandrare, att man talar
            om att det finns resurser särskilt avsatta för dem. Det är också
            viktigt att för våra myndigheter tala om att detta är en viktig
            fråga och att man skall utnyttja de möjligheter som finns. På
            kort sikt har vi tillsammans med Socialdemokraterna kommit överens
            om kraftigt ökade insatser för att stävja arbetslösheten just
            nu.
          </note>
          <note>
            Georg Andersson undrade om det är fråga om ökade ambitioner.
            Ja, det är absolut nödvändigt.
          </note>
          <note>
            Jag tror inte någon kan vara emot det. Frågan är hur dessa ambitioner
            skall ta sig uttryck. Vi har många system, men de fungerar inte.
          </note>
          <note>
            Beträffande etnisk diskriminering i arbetslivet har vi fått förslag.
            I regeringsförklaringen har regeringen sagt att man vill återkomma
            med förslag när det gäller att stävja diskrimineringen i arbetslivet.
            Kommer AMS och SIV att få svar på sin skrivelse? frågade Georg
            Andersson. Ja, det här naturligtvis delvis ett svar, men det viktiga
            var ju att de ville ha en utredning. Det hade vi bestämt redan
            innan skrivelsen kom till regeringen.
          </note>
          <note type="speaker">
            Anf. 33 GEORG ANDERSSON (s):
          </note>
          <note>
            Fru talman! Får jag först säga att jag gillade det här senaste
            inlägget mycket mer än det skriftliga svaret.
          </note>
          <note>
            Det visar mycket mer av vilja och ambition. Frågan är sedan vad
            som kommer ut av det. Det är bra att det kommer förslag beträffande
            etnisk diskriminering. Jag bedömer det som en viktig fråga i sammanhanget.
          </note>
          <note>
            Birgit Friggebo säger att hon har välkomnat den skrivelse som
            AMS och Invandrarverket lämnat in.
          </note>
          <note>
            Det har inte framgått, utan det är snubborna som har framgått
            i den allmänna debatten.
          </note>
          <note>
            AMS och Invandrarverket har inte, som jag tolkar skrivelsen,
            talat om att flyktingpolitiken skall konjunkturanpassas. Man konstaterar
            att den rådande situationen kräver förändrade förutsättningar
            för en framgångsrik integration av nyanlända invandrare. Det krävs
            ökade insatser för just nyanlända. Sedan talar man om att vi i
            större utsträckning skall öppna för arbetskraftsinvandring då
            det råder brist på arbetskraft. Det är väl litet kontroversiellt,
            men det har inte med flyktingpolitiken att göra hur vi dimensionerar
            arbetskraftsinvandringen.
          </note>
          <note>
            Vidare förstår jag inte den slutsats som Birgit
          </note>
          <note>
            Friggebo drar av skrivelsen, att den bara skulle handla om krav
            på en utredning. I slutet av skrivelsen sammanfattas det hela
            så här:
          </note>
          <note>
            ''För de personer som kommer att få tillstånd att stanna i Sverige
            de närmaste åren behövs, förutom de åtgärder som finns, och de
            resurser som ges inom ramen för det ordinarie flyktingmottagandet,
            svenskutbildningen, samhällsintroduktionen och arbetmarknadspolitiken,
            kraftigt förstärkta resurser för:
          </note>
          <note>
            -- svenskutbildning, alfabetiseringsundervisning, grundläggnde
            utbildning för vuxna.
          </note>
          <note>
            -- särskilda anpassade arbetsmarknadspolitiska insatser med inriktning
            på bl.a. lågutbildade.''
          </note>
          <note>
            Det är vad skrivelsen mynnar ut i, inte en utredning. Nu krävs
            förstärkta resurser, för utvecklingen är dramatisk.
          </note>
          <note>
            Det är synd att jag inte har möjlighet att visa en bild, men
            jag har här ett diagram som visar att kurvan för sysselsättningsgraden
            för utomnordiska invandrare under de två senaste åren brant stupar
            utför. Den utvecklingen är alarmerande, för den skapar marginalisering
            och segregation som föder rasism. I kampen mot rasismen ser jag
            egentligern inget viktigare inslag än ökade insatser för utbildning
            i svenska, yrkeutbildning samt möjligheter för invandrare att
            komma ut i arbetslivet, finna ett fäste i samhället så att de
            därmed konstruktivt kan göra rätt för sig.
          </note>
          <note type="speaker">
            Anf. 34 LAHJA EXNER (s):
          </note>
          <note>
            Fru talman! Birgit Friggebo säger att man behöver utreda frågan
            därför att allting inte fungerat bra.
          </note>
          <note>
            Det gör mig förtvivlad. Det finns bevittnat goda modeller, t.ex.
            detta med svenskundervisning parallellt med arbetspraktik. Frågan
            är om vi verkligen tillsatt de resurser som krävs för detta.
          </note>
          <note>
            Där skulle jag nog vilja påstå att det i dag behövs större resurser.
          </note>
          <note>
            Beträffande den stora majoriteten av nytillkomna invandrare fungerar
            det faktiskt så att om t.ex. en kvinna gifter sig med en svensk
            man, flyttar till
          </note>
          <note>
            Sverige och ett barn föds i denna relation, har kvinnan rätt
            till svenskundervisning men hon får ingen ersättning. Studiefinansieringen
            är inte heller tillgodosedd. Hon måste faktiskt betala avgift
            för barnomsorg. Sådana ekonomiska problem kan leda till att man
            avbryter sina studier.
          </note>
          <note>
            23 000 studieplatser ingår i det krispaket som vi snart skall
            fatta beslut om, men studiefinansieringen är löst för bara 5 000.
            För resten är ekonomin helt enkelt inte löst. Många vill komma
            in på dessa utbildningar, och det finns också planer på att starta
            utbildningar.
          </note>
          <note type="speaker">
            Anf. 35 MAUD BJÖRNEMALM (s):
          </note>
          <note>
            Fru talman! Jg tycker också att det var ett bra svar.
          </note>
          <note>
            För säkerhets skull vill jag ändå fråga -- jag hoppas att jag
            inte feltolkat kulturministern: Är det så att regeringen kommer
            att utreda, kartlägga, varför så många hoppar av svenskundervisning?
          </note>
          <note>
            Anf. 36 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! Först svar på Maud Björnemalms fråga: En väsentlig
            del av den stora utredningen om invandrarpolitiken, kommer att
            gälla invandrarnas möjlighet att få arbete, komma in i arbetslivet,
            få utbildning, hemspråksutbildning osv. Det ingår som en självklar
            del att titta på hur svenska för invandrare har fungerat.
          </note>
          <note>
            Svar också när det gäller invandrarkvinnornas situation med anledning
            av den rapport som invandrarverket har lämnat: En viktig slutsats
            där är att vi mycket saknar kunskap om invandrarkvinnornas situation.
            Det är viktigt att gå vidare för att få ökade kunskaper.
          </note>
          <note>
            Dessutom finns det en del allmänna påpekanden om brister. Regeringen
            kommer inte att lägga den rapporten åt sidan.
          </note>
          <note>
            Lahja Exner frågade tidigare om alla invandrare skulle få möjlighet
            att lära sig svenska. Svaret är ja.
          </note>
          <note>
            Om mitt skriftliga svar har misstolkats på den punkten tar jag
            tillbaka det. Detta är naturligtvis väldigt viktigt. Frågan handlade
            om huruvida alla invandrare mer eller mindre skulle formaliseras
            i flyktingmottagandet i kommunerna. Det finns faktiskt invandrare
            som klarar sig själva.
          </note>
          <note>
            Georg Andersson säger att han inte har uppmärksammat att jag
            i olika sammanhang har välkomnat skrivelsen från AMS och
          </note>
          <note>
            Invandrarverket vad avser frågan om att skapa bättre utbildning
            och arbete för flyktingarna och invandrarna.
          </note>
          <note>
            Det är ju det problemet vi alltid har. Jag har suttit i
          </note>
          <note>
            TV och upprepat det flera gånger. Problemet med skrivelsen var
            just det att den fokuserade på någonting annat, nämligen att man
            ville inskränka skyddspolitiken för flyktingar för att förändra
            arbetssituationen för dem som kommer hit.
          </note>
          <note>
            En naturlig fråga till Georg Andersson är om han delar AMS och
            Invandrarverkets uppfattning att det bara är Genèvekonventionen
            som skall gälla som grund för skyddsbehovet för flyktingar som
            kommer till Sverige. Det stämmer inte alls överens med vad som
            sades i en tidigare interpellationsdebatt, då representanter för
          </note>
          <note>
            Socialdemokraterna sade att det absolut är uteslutet att bara
            ha Genèvekonventionen som grund för skyddspolitiken.
          </note>
          <note>
            Man ser här problemet med att gå ut med den typen av ogenomtänkta
            ståndpunkter. Det skymmer den del av frågan som generaldirektörerna
            vill ta upp, och som jag bedömer som en utomordentligt viktig
            fråga.
          </note>
          <note type="speaker">
            Anf. 37 GEORG ANDERSSON (s):
          </note>
          <note>
            Fru talman! Till de nyanlända åhörarna vill jag säga att vi diskuterar
            den viktiga frågan om invandrarnas möjlighet att komma in på arbetsmarknaden.
            Jag hoppas att alla delar vår uppfattning om att detta är en viktig
            och angelägen fråga.
          </note>
          <note>
            Birgit Friggebo är nog inte helt oskyldig till att debatten om
            den här skrivelsen har vinklats. Jag tror ändå att Birgit Friggebo,
            med de möjligheter ett statsråd har att komma ut i medierna, hade
            kunnat få genomslag och lyfta fram problemet med den dramatiska
            och allvarliga situation som invandrarna nu är i på den svenska
            arbetsmarknaden. Att man i stället skjuter in sig på en passus
            i frågan om tillståndsgivningen är litet olyckligt. Man hade,
            med litet god vilja, kunnat fånga upp en annan sats beträffande
            tillståndsgivning i nämnda skrivelse. Där heter det att man bör
            inrikta sig på en generösare tillståndsgivning inom ramen för
            kvoteringar som kan avse både flykting- och anhörigområdet. Det
            fanns också som inslag i AMS skrivelse.
          </note>
          <note>
            Så vill jag ta upp frågan om insatser för de invandrare och flyktingar
            som nu är här och inte får fäste på arbetsmarknaden eller utbildning
            i svenska. Det rör sig om ett akut resursbehov. Det är möjligen
            också en organisatorisk fråga, vilken kräver åtgärder omgående.
          </note>
          <note>
            Jag hoppas att kulturministern tar till sig detta och agerar
            kraftfullt. Jag lovar allt stöd ifrån den socialdemokratiska sidan.
          </note>
          <note>
            I ett tidigare inlägg sade kulturministern att det finns resurser.
            Tyvärr är resurserna uttömda nu.
          </note>
          <note>
            Om det var AMS resurser som åsyftades vill jag säga att AMS möjligheter
            att bereda människor som är arbetslösa arbetsmarknadsutbildning,
            beredskapsjobb eller ungdomspraktik nu minskar.
          </note>
          <note>
            Kurvorna i statistiken pekar nedåt -- om man skall hålla sig
            inom budgetramarna.
          </note>
          <note>
            Jag hoppas att finansminstern, som nu också är här, lyssnar till
            dessa visa ord. Det behövs ytterligare insatser för att klara
            den här prekära situationen.
          </note>
          <note>
            Invandrarnas arbetsmarknad är i hög grad den offentliga sektorn,
            där invandrarna har haft lättare att komma in än vad de haft på
            den privata marknaden. De har trivts bättre och blivit bättre
            omhändertagna, enligt en nyligen presenterad utredning. Men nu
            krymper den offentliga sektorn till följd av åtstramningar i kommunerna
            som regeringen inte är helt oskyldig till.
          </note>
          <note>
            Anf. 38 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! Jag tror inte att det gagnar denna sak att vi här
            recenserar hur medierna fungerar. Georg
          </note>
          <note>
            Anderson vet mycket väl vilka frågor som fokuseras i medierna.
            Och det var också detta som blev en utlöpare av diskussionen om
            AMS och
          </note>
          <note>
            Invandrarverkets skrivelse.
          </note>
          <note>
            Georg Andersson sade att AMS resurser är totalt uttömda och att
            det inte finns några möjligheter att bedriva en aktiv arbetsmarknadspolitik.
            I dagarna behandlas i riksdagen vår gemensamma överenskommelse
            om att satsa 10 nya miljarder för att öka sysselsättningen och
            för att möta arbetslöshetskrisen. Detta är vi ju överens om. Då
            kan man inte stå i denna talarstol och säga att alla pengar är
            slut. Det är faktiskt ett överdrivet sätt att bedriva politisk
            propaganda på.
          </note>
          <note>
            När det sedan gäller resurserna till svenska för invandrare handlar
            det väldigt mycket om att öka effektiviteten i svenskundervisningen.
            Varför hoppar människor av? Varför slutför de inte de olika kurserna?
            I den meningen behövs det resurser för att öka effektiviteten.
            Men då måste man se på orsakerna till att det går till som det
            gör, vilket den här kommittén också skall undersöka. Därefter
            hoppas jag att man skall kunna lägga fram förslag som kan bidra
            till att effektiviten ökas, så att flyktingar och invandrare kan
            lära sig svenska perfekt. Då kan de också bättre delta i arbetslivet
            i
          </note>
          <note>
            Sverige.
          </note>
          <note>
            Överläggningen var härmed avslutad.
          </note>
          <note>
            7 § Muntliga frågor till regeringen
          </note>
          <note type="speaker">
            Anf. 39 TALMANNEN:
          </note>
          <note>
            Jag hälsar statsminister Carl Bildt (m), finansminister Anne
            Wibble (fp), jordbruksminister Karl Erik Olsson (c), kommunikationsminister
            Mats Odell (kds) och näringsminister Per Westerberg (m) välkomna.
          </note>
          <note>
            Statsministern besvarar övergripande och allmänpolitiska frågor.
            Frågorna till övriga statsråd förutsätts beröra deras ansvarsområden
            inom regeringen.
          </note>
          <note>
            Utförsäljning av statliga företag
          </note>
          <note type="speaker">
            Anf. 40 BIRGITTA JOHANSSON (s):
          </note>
          <note>
            Fru talman! Jag vill ställa en fråga till näringsminister Per
            Westerberg: Står näringsministern fast vid den uppgörelse om ett
            moratorium när det gäller utförsäljning av statliga företag som
            har träffats mellan Socialdemokraterna och regeringen?
          </note>
          <note>
            Anf. 41 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Svar: ja. Vi följer exakt det protokoll som finns
            från uppgörelsen.
          </note>
          <note>
            Räntepolitiken
          </note>
          <note type="speaker">
            Anf. 42 IAN WACHTMEISTER (nyd):
          </note>
          <note>
            Fru talman! Regeringens valutapolitik har havererat. Kronan flyter.
            Statsministern har sagt sig vara nöjd med att falla med flaggan
            i topp. Nu har det emellertid uppstått en ny situation som borde
            utnyttjas. Den flytande kronan gör det möjligt för oss att sänka
            räntan. En sänkt ränta är det viktigaste instrumentet över huvud
            taget. Det var alla överens om innan valutakrisen spetsades till.
          </note>
          <note>
            Mina frågor till statsministern är därför: Är regeringen och
            Riksbanken överens om den politik som nu förs och som i stort
            sett kan beskrivas som att sälja smöret och sedan tappa pengarna?
            Är regeringen medveten om att investeringarna, arbetslösheten
            och bankkrisen förvärras av dagens räntepolitik? Vad finns det
            för logisk förklaring till det som man nu gör, då man tidigare
            var så övertygad om att det just var räntan som var problemet?
          </note>
          <note type="speaker">
            Anf. 43 Statsminister CARL BILDT (m):
          </note>
          <note>
            Fru talman! Något senare i eftermiddag kommer finansministern
            att lämna en särskild information till riksdagen, som berör bl.a.
            den inriktning av finanspolitiken som vi ser som en nödvändig
            förutsättning för en trovärdig inflationspolitik, vilket i sin
            tur är en förutsättnng för att vi skall kunna åstadkomma det som
            vi måste åstadkomma, nämligen successivt lägre räntor.
          </note>
          <note>
            Jag håller helt med om att det är en absolut nödvändighet att
            få till stånd fallande räntor. Men det är inte något som man åstadkommer
            utan vidare. En ekonomi och ett land gör sig successivt förtjänta
            av lägre räntor genom bl.a. den politik som förs. Om vi inte har
            någon trovärdighet i inflationsbekämpningen, får vi inte ner räntorna.
          </note>
          <note>
            Trovärdighet i inflationsbekämpningen förutsätter bl.a. en stram
            finanspolitik inriktad på besparingar i de offentliga utgifterna.
            Det är regeringens och riksdagens uppgift att genomföra detta.
            Sedan har
          </note>
          <note>
            Riksbanken, som är ett under riksdagen lydande organ, sina speciella
            uppgifter i detta sammanhang.
          </note>
          <note>
            Kontakter mellan regering och Riksbank förekommer, men Riksbanken
            är självständig under riksdagen.
          </note>
          <note type="speaker">
            Anf. 44 IAN WACHTMEISTER (nyd):
          </note>
          <note>
            Fru talman! Riksbanken fastställer den korta räntan. Om Riksbanken
            vill sänka den korta räntan, så gör den det. Riksbanken vill tydligen
            inte det, utan man vill visa att det som man tidigare gjorde var
            väldigt klokt. Men det var det ju inte.
          </note>
          <note>
            Att man för en restriktiv finanspolitik betyder som bekant inte
            att man för en sådan penningpolitik. Nu är det fel tillfälle att
            bedriva en stram penningpolitik, men vi skall föra en stram finanspolitik.
            Och jag återkommer till att man måste få ned räntan. Det är där
            alla problem finns i dag när det gäller investeringar, arbetslöshet,
            bankkris och alltihop.
          </note>
          <note type="speaker">
            Anf. 45 Statsminister CARL BILDT (m):
          </note>
          <note>
            Fru talman! Det är möjligt att Ian Wachtmeisters frågor är mera
            avsedda att riktas till riksbankschefen än till statsministern.
            Det är i alla fall under riksbankschefen som delar av dessa frågor
            ligger, inte under statsministern.
          </note>
          <note>
            Även om det inte antyddes i frågan utgår jag ifrån att Ian Wachtmeister
            vet att Riksbanken i dag har sänkt marginalräntan. Alldeles avgörande
            -- inte minst för det som Ian Wachmeister nämnde, dvs.
          </note>
          <note>
            för näringslivets investeringar -- är dock utvecklingen av den
            långa räntan.
          </note>
          <note>
            I Svenska Dagbladet av i dag finns det bl.a. en liten intervju
            med Rune Andersson om just detta tema.
          </note>
          <note>
            Han påpekar att för näringslivets långsiktiga investeringsbeslut
            är det den långa räntan som är avgörande. Den långa räntan sänks
            inte ens av
          </note>
          <note>
            Riksbanken eller riksbankschefen, utan den sätts av marknaden
            utgående från inflationsförväntningarna. Därmed kan vi bara påverka
            den långa räntan nedåt genom att påverka inflationsförväntningarna,
            och det gör vi genom en stram finanspolitik -- bl.a. genom att
            vara beredda att spara mera och låna mindre när det gäller de
            statliga finanserna. Sådana är sammanhangen, vilket nog Ian Wachtmeister
            är medveten om.
          </note>
          <note>
            Sedan skall vi alla i denna kammare gemensamt skapa förutsättningar
            för de lägre räntor som i sin tur är en förutsättning för att
            vi skall kunna klara mycket annat.
          </note>
          <note type="speaker">
            Anf. 46 IAN WACHTMEISTER (nyd):
          </note>
          <note>
            Fru talman! Jag skulle gärna ställa frågan till riksbankschefen,
            men det är mycket svårt att få svar därifrån. Nu befinner vi oss
            i riksdagen. Då är min fråga: Har Riksbanken och regeringen samma
            uppfattning i den här frågan, eller har ni olika uppfattningar
            om räntan? Riksbanken kan sänka den korta räntan, medan marknaden
            sätter den långa.
          </note>
          <note type="speaker">
            Anf. 47 Statsminister CARL BILDT (m):
          </note>
          <note>
            Fru talman! Jag har här redovisat min och regeringens uppfattning.
            Finansministern kommer att vara mera utförlig inom loppet av någon
            timme.
          </note>
          <note>
            Det är regeringens uppfattning, som jag tror att riksdagens majoritet
            till övervägande del delar. Om
          </note>
          <note>
            Ian Wachtmeister vill ställa frågor till riksbankschefen, är
            jag övertygad om att det på ett eller annat sätt finns lämpliga
            fora för detta. Jag svarar för regeringen.
          </note>
          <note>
            Hushållens ekonomi
          </note>
          <note type="speaker">
            Anf. 48 BENGT KRONBLAD (s):
          </note>
          <note>
            Fru talman! Jag har en fråga till statsministern.
          </note>
          <note>
            Många människor har i dag stora ekonomiska problem på grund av
            arbetslöshet. Många har även stora skulder till följd av de rörliga
            räntenivåerna.
          </note>
          <note>
            I dagarna får många personer en betungande julklapp från banker
            och kreditbolag. Kostnader för lån på t.ex. 150 000 kr med rörlig
            ränta har blivit flera tusen högre än normalt till följd av det
            höga ränteläget.
          </note>
          <note>
            Frågan i två delar till Carl Bildt är: Vilket råd ger
          </note>
          <note>
            Carl Bildt till dessa familjer när det gäller att kunna betala
            denna julklappsfaktura? När kommer Carl
          </note>
          <note>
            Bildt att stödja att Bengt Westerberg, Alf Svensson och justitieminitern
            tar fram den skuldsaneringslag som redan finns utarbetad i Justitiedepartementet?
          </note>
          <note type="speaker">
            Anf. 49 Statsminister CARL BILDT (m):
          </note>
          <note>
            Fru talman! Jag är inte övertygad om att jag kan ge råd i enskilda
            situationer. Då måste jag sätta mig in i dem. Jag tror att vi
            alla kan göra det om vi sätter oss in i situationen, men det finns
            inget råd som är allmängiltigt för varje enskild människas eller
            varje enskilt hushålls situation. Tron att man kan dra alla människor
            över en kam, att allting är lika och att allting kan klaras av
            genom ett statsministeruttalande, tillhör nog en gången tid.
          </note>
          <note>
            Insolvensutredningen har lämnat sitt betänkande för bara några
            dagar sedan. Det pågår försöksverksamhet i delar av landet. Man
            får utvärdera den och se vilka framkomstmöjligheter som finns.
            Tro inte att detta är något universalmedel. Det enda sättet att
            lösa detta är att föra en ekonomisk politik som skapar bättre
            förutsättningar för inkomstutvecklingen för familjer och hushåll
            runt om i landet. Men inom dessa ramar skall vi självfallet pröva
            möjligheterna att också vidta andra åtgärder.
          </note>
          <note>
            Skatteväxlingen
          </note>
          <note type="speaker">
            Anf. 50 JOHAN LÖNNROTH (v):
          </note>
          <note>
            Fru talman! Detta är en fråga som vi kanske också får svar på
            av finansministern senare, men jag vill nu ställa den till statsministern.
            Vi fick en prognos i går om en ny försörjningsbalans. I den framgick
            att enhetskostnaderna i industrin under nästa år skulle minska
            med 15 %. Hushållens disponibla inkomster skulle minska med 3,5
            %. Därigenom har rimligtvis syftet med den skatteväxling eller
            interndevalvering som man beslutade om vid krisuppgörelserna uppfyllts
            med råge. Varför man håller fast vid denna skatteväxling? Denna
            har ju ingenting med själva stramheten i den ekonomiska politiken
            att göra.
          </note>
          <note type="speaker">
            Anf. 51 Statsminister CARL BILDT (m):
          </note>
          <note>
            Fru talman! Det är allom bekant att regeringens uppfattning var
            att det som åstadkoms i krispaket
          </note>
          <note>
            2, den s.k. skatteväxlingen, sänkningen av arbetsgivaravgifterna
            med 4,3 procentenheter och därutöver åtgärder som skulle ge 5
            %, var otillräckliga åtgärder för att uppnå den utveckling för
            näringslivet, industrin och sysselsättningen som vi bedömde som
            önskvärd. Därför föreslog också regeringen ytterligare sänkning
            av löneskatten.
          </note>
          <note>
            Utvecklingen blev sedan den som Ian Wachtmeister just refererade
            till. Vi har fått en depreciering av den svenska kronan som fluktuerar
            litet. Därmed finns inget behov av att göra en ytterligare sänkning
            av löneskatten.
          </note>
          <note>
            Det har, som bekant, kommit propåer om att vi skulle inställa
            den sänkning av löneskatterna som ingick i krispaket 2 och att
            de kalkyler som vi har gjort och som egentligen är ganska självklara
            visar att en sådan åtgärd medför en ökad arbetslöshet både 1993
            och 1994. Den försämrar inte minst industrins situation och leder
            därmed till färre sysselsatta och därmed till ökad arbetslöshet
            samt ökad belastning på arbetsmarknadsbudgetarna.
          </note>
          <note>
            Försiktigt uttryckt har vi ingen anledning att medverka till
            detta.
          </note>
          <note>
            Europas bästa skola
          </note>
          <note type="speaker">
            Anf. 52 EVA JOHANSSON (s):
          </note>
          <note>
            Fru talman! Den del av regeringsförklaringen som beskriver Sveriges
            bästa skola riskerar att bara bli ord på ett papper på grund av
            de mycket stora nedskärningarna i kommunernas ekonomi som också
            skolan får ta konsekvenserna av. Det innebär att det i dag blir
            större skolklasser och sämre möjligheter för skolorna att stödja
            de elever som behöver extra stöd. Detta är verklighet i dag.
          </note>
          <note>
            Oroar detta statsministern, som var den som föredrog regeringsförklaringen
            här i riksdagen?
          </note>
          <note type="speaker">
            Anf. 53 Statsminister CARL BILDT (m):
          </note>
          <note>
            Fru talman! Det som gläder mig är att det finns en otålighet
            när det gäller att få fram Europas bästa skola. Vad jag har sagt,
            vilket jag också tror att regeringen också har sagt många gånger,
            är att detta är något som vi successivt skall förverkliga under
            1990-talet. Tro inte att man bygger Europas bästa skola, Europas
            bästa utbildningsväsende, på bara ett år. Det gör man inte.
          </note>
          <note>
            I viktiga hänseenden är vi väl på gång. Låt mig nämna friskolereformen
            som betyder mycket för valfrihet och därmed kvalitetsutveckling
            samt olika typer av pedagogiska synsätt. Låt mig också nämna arbetet
            med den nya läroplanen med dess starkare betoning på kunskapskraven,
            arbetet med att äntligen ge vårt skolsystem ett någorlunda fungerande
            och rättvist betygssystem och förbättringarna som nu sker i lärarutbildningen.
          </note>
          <note>
            Tillsammans innebär detta att vi är på god väg att skapa Europas
            bästa skola. Ovanpå detta skall vi sedan lägga ett högskole- och
            universitetssystem som har en större dimension och en högre kvalitet
            än vad som gällde under 60-, 70- och 80-talen.
          </note>
          <note>
            Flygverksamheten på Bromma
          </note>
          <note type="speaker">
            Anf. 54 INES UUSMANN (s):
          </note>
          <note>
            Fru talman! I dag har åter inträffat en allvarlig flygolycka
            i Bromma. Jag vill med anledning av detta fråga kommunikationsministern:
            Kommer regeringen att ompröva inställningen till flygverksamhet
            efter 1996 på Bromma?
          </note>
          <note>
            Anf. 55 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Först vill jag givetvis djupt beklaga den här tragiska
            händelsen på Bromma. Det är mycket allvarligt att en sådan här
            olycka har kunnat inträffa. Jag delar också den sorg som har drabbat
            de anhöriga.
          </note>
          <note>
            Det är nu för tidigt att uttala sig om orsakerna till olyckan.
            Ändå tycker jag, fru talman, att vi skall behålla vissa proportioner.
            Av de ca 30 miljoner civila flygrörelser som sker i västvärldens
            linjetrafik varje år inträffar i genomsnitt 50 mer eller mindre
            allvarliga haverier. Det är alltså en oerhört säker verksamhet.
          </note>
          <note>
            På Bromma har i år genomförts ca 35 000
          </note>
          <note>
            flygrörelser. Bara 23 % av dessa är linjefartsrörelser. Resten
            är, som i dagens tragiska fall, i huvudsak privatflyg. En omprövning
            av linjefarten på Bromma löser inte det problem som har drabbat
            flyget just i dag.
          </note>
          <note>
            Regeringen har just lagt fast en strategi för att separera trafiken
            mellan Bromma och Arlanda, vilket bl.a. innebär att ingen ytterligare
            utrikestrafik kommer att tillåtas på Bromma. Inte heller kommer
            stora plan att tillåtas, utan endast miljövänliga plan som klarar
            de mycket speciella krav som ställs på s.k. cityflygplatser.
          </note>
          <note>
            Beträffande den mer långsiktiga frågan kommer regeringen inom
            en mycket nära framtid att utse en en person som skall förhandla
            med Stockholms stad. Det är därför för tidigt att nu uttala sig
            om en eventuell omprövning.
          </note>
          <note>
            FN-insatser mot Serbien-Montenegro
          </note>
          <note type="speaker">
            Anf. 56 GÖRAN ÅSTRAND (m):
          </note>
          <note>
            Fru talman! Vilka politiska slutsatser drar statsministern av
            det som skedde i går, då 50
          </note>
          <note>
            muslimska stater vid en samling i Saudiarabien sade att FN måste
            använda våld mot Serbien och
          </note>
          <note>
            Montenegro?
          </note>
          <note type="speaker">
            Anf. 57 Statsminister CARL BILDT (m):
          </note>
          <note>
            Fru talman! Den slutsats jag drar är väl den enda möjliga, nämligen
            att det finns en växande otålighet över den oförmåga som FN-systemet
            och hela det internationella samfundet har när det gäller att
            komma till rätta med det som sker framför allt i
          </note>
          <note>
            Bosnien-Hercegovina. Man skall vara medveten om att extra misstänksamhet
            visas från de muslimska staterna, som inte anser att de europeiska
            staterna gör tillräckligt för att värna muslimska trosbekännare
            i Bosnien-Hercegovina.
          </note>
          <note>
            Det finns ingen anledning att förändra vår politik beroende på
            vilken tro de människor bekänner sig till som drabbas av våld
            och svält. Men vi har all anledning att på olika sätt försöka
            medverka till att
          </note>
          <note>
            Internationella europeiska samfundet mera effektivt försöker
            att stävja våldsanvändningen i
          </note>
          <note>
            Bosnien-Hercegovina. Jag kan nämna att detta kommer att bli den
            kanske dominerande frågeställningen vid det ministermöte med
          </note>
          <note>
            Europeiska säkerhets- och samarbetskonferensen som kommer att
            äga rum i Stockholm den 11-12
          </note>
          <note>
            december. Ca 50 utrikesministrar från samtliga
          </note>
          <note>
            ESK-stater kommer att samlas under två dagar här i Stockholm
            för att diskutera bl.a. detta.
          </note>
          <note>
            Lantbruksforskningen
          </note>
          <note type="speaker">
            Anf. 58 BIRGITTA HAMBRAEUS (c):
          </note>
          <note>
            Fru talman! Jag vill vända mig till jordbruksministern. Vi håller
            nu på att gå in i kretsloppssamhället. I Miljödepartementet utarbetas
            en proposition med styrmedel för användandet av naturens resurser
            på ett sätt som inte förstör och utarmar dem.
          </note>
          <note>
            Då är det självklart att forskningen när det gäller lantbruk,
            hur vi skall bruka vårt land, blir allt viktigare. Det är de förnybara
            resurserna som kommer att bli centrala. De växer, och vi måste
            forska på detta omrmåde.
          </note>
          <note>
            Jag skulle vilja ta upp två frågor med jordbruksministern.
          </note>
          <note>
            För det första: Lantbruksuniversitetets forskning måste självfallet
            prioriteras.
          </note>
          <note>
            För det andra: Jag är själv osäker på ansvarsfördelningen mellan
          </note>
          <note>
            Utbildningsdepartementet och
          </note>
          <note>
            Jordbruksdepartementet när det gäller den mycket viktiga forskning
            som sker i Garpenberg i
          </note>
          <note>
            Hedemora. Där har man nio professurer, och forskningen bedrivs
            nu på ett mycket framgångsrikt sätt på skogsområdet.
          </note>
          <note>
            Min fråga till jordbruksministern gäller tankarna på att inskränka
            forskningen i Garpenberg till färre platser än man nu har. Bestäms
            detta hos
          </note>
          <note>
            Jordbruksdepartementet, hos
          </note>
          <note>
            Utbildningsdepartementet eller hos skolan själv?
          </note>
          <note type="speaker">
            Anf. 59 TALMANNEN:
          </note>
          <note>
            Jag ber ledamöterna att ställa kortare frågor i fortsättningen.
          </note>
          <note>
            Anf. 60 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Jag håller med Birgitta Hambraeus om att forskningen
            på det biologiska området är mycket viktig och bör förstärkas.
            Det ligger också i linje med regeringens allmänna politik att
            vi skall satsa på forskningen.
          </note>
          <note>
            Den andra frågan gällde vem som bestämmer över
          </note>
          <note>
            SLU:s organisation och var man skall ha aktiviteter i gång. Beslutet
            är primärt SLU:s eget. Men denna typ av beslut, liksom andra viktiga
            beslut som SLU
          </note>
          <note>
            fattar, har regeringen möjlighet att överpröva. Det innebär att
            vi naturligtvis för en diskussion också om denna fråga.
          </note>
          <note>
            Rätten till liv
          </note>
          <note type="speaker">
            Anf. 61 HENRIK S JÄRREL (m):
          </note>
          <note>
            Fru talman! Jag har en fråga till statsministern. I
          </note>
          <note>
            regeringsförklaringen står följande: Alla människor har samma
            värde. Den grundläggande mänskliga rättigheten är rätten till
            liv.
          </note>
          <note>
            Min fråga till statsministern är: Fanns det några särskilda överväganden
            bakom den formuleringen, t.ex. om regeringen har överlagt om en
            viss översyn av t.ex. den svenska abortlagstiftningen?
          </note>
          <note type="speaker">
            Anf. 62 Statsminister CARL BILDT (m):
          </note>
          <note>
            Fru talman! Det är självklart att det som står i en regeringsförklaring
            står där av mycket speciella skäl, bl.a. därför att en regeringsförklaring,
            i synnerhet när en regering tillträder för första gången, skall
            vara uttryck för vissa grundläggande värderingar som denna regering
            avser att försöka upprätthålla. Det kan röra sig om vad vi kan
            uppfatta som självklarheter -- om friheten i samhället, om den
            grundläggande relationen mellan staten och samhället och också
            om sådant som allas lika värde och allas rätt till liv.
          </note>
          <note>
            Därutöver är det självfallet på det sättet, som
          </note>
          <note>
            Henrik S Järrel antydde, att det bakom detta också finns bekymmer
            med den utveckling som bl.a.
          </note>
          <note>
            framgår av den statistik som visar på ett mycket stort antal
            aborter. Detta leder till en diskussion om den existerande lagstiftningen.
            Den diskussionen förs kontinuerligt i denna kammare och i andra
            sammanhang. Men den har inte lett till några konkreta slutsatser.
          </note>
          <note>
            Öststatsexport
          </note>
          <note type="speaker">
            Anf. 63 SIMON LILIEDAHL (nyd):
          </note>
          <note>
            Fru talman! Jag är sedan förra veckan ledamot, men jag är också
            en småföretagare som kommer från verkligheten.
          </note>
          <note>
            Jag har länge förgäves försökt exportera till
          </note>
          <note>
            Baltikum och till den gamla Sovjetunionen. Det är problem med
            exportkrediterna, och konkurrerande länder har bättre villkor.
          </note>
          <note>
            Min fråga till Per Westerberg är: Avser regeringen att ge Exportkreditnämnden
            nya direktiv som gör det möjligt för svensk industri att exportera
            till dessa länder?
          </note>
          <note>
            Anf. 64 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Exportkreditnämnden har att arbeta efter en försäkringsprincip,
            som innebär att risken skall stå i proportion till den premie
            som företagen tvingas betala. Det har gjort det svårt för
          </note>
          <note>
            Exportkreditnämnden att lämna exportkrediter för affärer som
            gäller vissa delar av Östeuropa.
          </note>
          <note>
            Regeringen ser för närvarande över detta problem när det gäller
            Baltikum och har för avsikt att föreslå någon form av ram för
            att på det sättet kunna öppna möjligheter för Exportkreditnämnden
            att ge företagen exportkreditgarantier för att kunna göra affärer
            med de baltiska staterna.
          </note>
          <note>
            Prisreglering av handelsgödsel
          </note>
          <note type="speaker">
            Anf. 65 MARGARETA WINBERG (s):
          </note>
          <note>
            Fru talman! Jag vänder mig till jordbruksminister
          </note>
          <note>
            Karl Erik Olsson. Jordbruksutskottet har just behandlat frågan
            om prisreglering beträffande handelsgödsel och växtgifter. Mitt
            under vår behandling i utskottet beslutade regeringen i frågan.
            Regeringen beslutade att avskaffa denna prisreglering. Detta gäller
            fr.o.m. i går. Vi tycker att det är osnyggt handlat. Men det är
            inte i första hand detta som min fråga gäller. Detta betyder att
            det blir billigare att använda handelsgödsel och miljögifter.
          </note>
          <note>
            Min fråga till jordbruksministern är: Hur stämmer detta med målsättningen
            att man skall minska kemikaliseringen av det svenska jordbruket?
          </note>
          <note>
            Anf. 66 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! När det gäller hanteringen är det på det sättet i
            denna typ av frågor att när man aviserar tanken att ta bort en
            avgift -- det är i och för sig en avgift som är låg för handelsgödsel
            och bekämpningsmedel för att finansiera en spannmålsexport, som
            den också har använts till tidigare -- avstannar all aktivitet.
            Det fick ganska dramatiska effekter inom handeln och när det gäller
            transporterna. Regeringen hade möjlighet att ta bort avgiften,
            och den gjorde det så fort detta kunde hanteras. Vi tror att det
            var bra för näringen.
          </note>
          <note>
            Det skulle ändå inte ha kommit in ett öre i avgifter under denna
            tid.
          </note>
          <note>
            Beträffande den principiella frågan vill jag säga att den här
            avgiften är pålagd handelsgödsel och bekämpningsmedel för att
            vara en intäkt i det regleringssystem för exporten som vi är på
            väg att avskaffa. När vi nu närmar oss EG är en av de viktiga
            ambitionerna att anpassa pris- och kostnadsläget till EG:s. Inom
            EG finns inte några sådana avgifter. Därför är det ganska viktigt
            att försöka minska dessa avgifter.
          </note>
          <note>
            Sedan frågade Margareta Winberg hur detta stämmer med miljöambitionerna.
            Egentligen stämmer det mycket bra. Om vi tittar på priserna på
            handelsgödsel och spannmål, som är de viktiga komponenterna i
            detta sammanhang, och går tillbaka till 1989, som var det sista
            året med det gamla systemet, var priset på spannmål 1:39 kr --
          </note>
          <note>
            omvandlat i dagens penningvärde är drygt 1:70 kr.
          </note>
          <note>
            För nästa år är spannmålspriset fastställt till 90 öre, dvs.
            ungefär hälften. Handelsgödselpriset reduceras med denna åtgärd
            med drygt 20 %.
          </note>
          <note>
            Bensinskatten
          </note>
          <note type="speaker">
            Anf. 67 ROLF CLARKSON (m):
          </note>
          <note>
            Fru talman! Jag vill ställa en fråga till kommunikationsminstern.
            Den aviserade bensinskattehöjningen kommer att medföra kraftiga
            återverkningar på ett så bilberoende samhälle som det svenska.
          </note>
          <note>
            Är kommunikationsministern i det läget beredd att på nytt pröva
            frågan om att tillsätta en bilsocial utredning?
          </note>
          <note>
            Anf. 68 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Detta är ett gammalt kärt ämne som har tagits upp
            under många år.
          </note>
          <note>
            Det intressanta är att den bensinprisnivå som nu tycks etableras
            ligger mycket nära den nivå som man i olika miljösammanhang har
            kommit fram till är nödvändig om trafiksektorn skall ta sitt miljöansvar
            enligt det sektorsansvar som riksdagen har ålagt den.
          </note>
          <note>
            Jag kan inte svara på frågan om en bilsocial utredning. För närvarande
            förebereder vi inte någon sådan inom regeringskansliet.
          </note>
          <note>
            Tredje spåret i Stockholm
          </note>
          <note type="speaker">
            Anf. 69 KENT CARLSSON (s):
          </note>
          <note>
            Fru talman! Det har förts många diskussioner om det s.k. tredje
            spåret i Stockholm. Regeringen beslutade för ett litet tag sedan
            att man inte kunde tänka sig att finansiera något annat än ett
            tredje spår i ytläge förbi Riddarholmskyrkan. Samtidigt talades
            det om ett fjärde spår.
          </note>
          <note>
            Nu finns det nya utredningar från Banverket som säger att man
            kan bygga en tunnel, där både det tredje och det fjärde spåret
            skulle få plats, och som dessutom skulle göra att man slipper
            äventyra
          </note>
          <note>
            Riddarholmskyrkans framtid.
          </note>
          <note>
            Hur ser kommunikationsministern på denna nya utredning om möjligheten
            att bygga en tunnel för spåren i stället för att lägga dem i ytläge?
          </note>
          <note>
            Anf. 70 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Denna utredning kom häromdagen.
          </note>
          <note>
            Den visar att det billigaste tunnelalternativet blir ca
          </note>
          <note>
            2 miljarder kronor dyrare än de ca 1,5 miljarder som är finansierade
            i Banverkets budget.
          </note>
          <note>
            Man kan då tycka, som Monica Andersson i
          </note>
          <note>
            Stockholms kommun, att detta bara är en budgetteknisk fråga.
            Nu sitter finansministern här bakom mig, och jag vet att hon tycker
            att 2
          </note>
          <note>
            miljarder naturligtvis kan reduceras till budgetteknik, men det
            är den allra svåraste teknik som vi över huvud taget har att hantera.
          </note>
          <note>
            Det finns alltså inga pengar anslagna för den typen av fördyrade
            lösningar. Det skulle i så fall vara --
          </note>
          <note>
            som man förstår av Monica Anderssons uttalande i
          </note>
          <note>
            Stockholms stadshus om att detta skulle vara enkel budgetteknik
            -- möjligheten att man i regionen tar fram pengarna. Men det är
            en annan sak att gå ut till resten av landet. Jag kan ställa frågan
            till ledamöterna i denna kammare om de är beredda att avstå från
            beslutade projekt på andra håll i landet för att åstadkomma denna
            fördyrade lösning. Jag tror ärligt talat inte att detta är realpolitik.
          </note>
          <note type="speaker">
            Anf. 71 KENT CARLSSON (s):
          </note>
          <note>
            Fru talman! Man får för denna fördyrade kostnad inte bara ett
            spår utan två spår, kommunikationsministern. Problemet både för
            regeringen och stokholmspolitikerna är att vi med en ökad järnvägstrafik
            så småningom måste ha ett fjärde spår. Frågan är genom vilket
            gravkor i
          </note>
          <note>
            Riddarholmskyrkan som man skall köra det fjärde spåret.
          </note>
          <note>
            Anf. 72 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Detta är som att gå och julhandla med barnen. Man
            säger: Vi behöver också det här.
          </note>
          <note>
            Sedan ser man sig om, och så hittar man mer och mer.
          </note>
          <note>
            Sanningen är, att om man skulle välja tunnelalternativet, försenar
            det möjligheten att få i gång en tågföring söderut som är helt
            nödvändig med tanke på de omfattande investeringar som nu pågår
            -- Svealandsbanan, Mälarbanan,
          </note>
          <note>
            Arlandabanan och utvecklingen av fjärrtrafiken med snabbtåg.
            Jag tror ärligt talat att detta inte är realistiskt.
          </note>
          <note>
            Behovet av det fjärde spåret ligger långt in i nästa sekel.
          </note>
          <note>
            Stöd till varvsnäringen
          </note>
          <note type="speaker">
            Anf. 73 ROLF L NILSON (v):
          </note>
          <note>
            Fru talman! Jag skulle vilja ställa en fråga till näringsministern.
            Vid årsskiftet upphör det svenska varvsstödet. Det är i princip
            bra. Men under ett par år framåt hotas svensk varvsindustri och
            skeppsindustri att slås ut av utländska konkurrenter med statsstöd
            -- danskar, tyskar och norrmän. Vad tänker regeringen göra för
            ge dem en chans att överleva de två tre år det är fråga om?
          </note>
          <note>
            Anf. 74 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Först och främst skall man notera att
          </note>
          <note>
            EG-området för närvarande har ett varvsstöd som löper ut under
            1993. Vi följer självfallet mycket nära vad som kommer att hända
            inom EG-området under det kommande året, dvs. om man kommer att
            låta stödet löpa fullt ut eller ej.
          </note>
          <note>
            Sedan noterar jag att den typ av varvsstöd som vi hittills har
            haft i Sverige om 5 %, motsvaras mer än väl av den kostnadsminskning
            som man fått via de förändringar i valutakurser och de sänkta
            arbetsgivaravgifter som nu kommer.
          </note>
          <note type="speaker">
            Anf. 75 ROLF L NILSON (v):
          </note>
          <note>
            Fru talman! Jag tolkar detta som, att om EG
          </note>
          <note>
            förlänger sitt varvsstöd, vilket är troligt, kan regeringen tänka
            sig att agera.
          </note>
          <note>
            Anf. 76 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Vi kommer i så fall att pröva frågan ånyo.
          </note>
          <note>
            Anf. 77 TALMANNEN
          </note>
          <note>
            Den muntliga frågestunden är härmed avslutad. Vi tackar statsministern,
            finansministern, jordbruksministern, kommunikationsministern och
            näringsministern.
          </note>
          <note>
            Överläggningen var härmed avslutad.
          </note>
          <note>
            8 § Information från regeringen om åtgärder mot den ekonomiska
            brottsligheten
          </note>
          <note>
            Anf. 78 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! När det gäller den ekonomiska brottsligheten står
            vi i dag inför en stituation där tre mycket svårbemästrade omständigheter
            samverkar. Polisens resurser har under lång tid eftersatts. Antalet
            misstänkta fall av ekonomisk brottslighet har ökat. Det statsfinansiella
            läget medger inte någon omedelbar generell resursförstärkning
            för polis och åklagare, vilket hade varit möjligt under 1980-talet.
          </note>
          <note>
            Regeringen har i dag fattat beslut som berör den ekonomiska brottsligheten,
            och det ger mig anledning att i ett sammanhang presentera vad
            som görs inom Justitiedepartementet på detta område.
          </note>
          <note>
            Jag vill emellertid först mer allmänt diskutera den ekonomiska
            brottsligheten och bakgrunden till den situation jag just beskrev.
          </note>
          <note>
            Den ekonomiska brottsligheten utgör ett allvarligt och omdebatterat
            problem. Sanningen är emellertid den att kunskapen om hur den
            ekonomiska brottsligheten verkligen ser ut, och vilken omfattning
            den faktiskt har, är bristfällig. År
          </note>
          <note>
            1988 publicerades i Brottsförebyggande rådets regi en forskningsrapport,
            där det konstaterades att uppgifterna om den ekonomiska brottsligheten
            i stor utsträckning byggde på uppskattningar och antaganden. Någon
            direkt förbättring av denna situation har dessvärre inte skett.
          </note>
          <note>
            Det är helt enkelt så, att det är mycket svårt att få fram tillförlitliga
            uppgifter om arten och omfattningen av det vi kallar ekonomisk
            brottslighet. Jag måste mot den bakgrunden varna för de debattinlägg
            som ger intryck av att var och varannan svensk skulle ägna sig
            åt ekonmisk brottslighet. Vi har alla att tjäna på saklighet.
            Och våra åtgärder måste vara anpassade till de verkliga förhållanden
            som de berör.
          </note>
          <note>
            Det är viktigt att lagstiftningsarbetet sker med beaktande av
            de konsekvenser den aktuella lagen får på andra områden än dem
            som särskilt avses. Vi måste därför vara uppmärksamma så att vi
            inte i vår iver att komma tillrätta med den ekonomiska brottsligheten
            undergräver förutsättningarna för den seriösa och välståndsskapande
            näringsverksamheten.
          </note>
          <note>
            Jag vill i detta sammanhang erinra om att Sverige har varit lågt
            framme på vägen mot ett genomreglerat kontroll- och myndighetssamhälle.
          </note>
          <note>
            Överdriven detaljreglering och stelbent myndighetsutövning kan
            i sig innebära en fara, inte minst för moral och etik i samhället.
            Vidare leder det ofta till snedvridningar och effektivitetsförluster
            i samhällsekonomin, vilket drabbar alla medborgare i form av minskad
            välfärd.
          </note>
          <note>
            Den ekonomiska brottsligheten gör tillräcklig skada som det är.
            Jag har inte för avsikt att låta den tillfoga samhället ytterligare
            skada genom att tvinga fram lagstiftning som lägger hinder i vägen
            för alla dem som till skillnad från brottslingarna följer lagar
            och bestämmelser. Regeringen kommer att fortsätta att arbeta för
            avreglering. Vi vill skapa ett samhälle där människor tar eget
            ansvar. Ett ansvar som också innebär att de som bryter mot lagarna
            i ökad utsträckning skall dömas och avtjäna sina straff.
          </note>
          <note>
            När det gäller begreppet ekobrott, skall man hålla i minnet att
            det omfattar ett stort antal olika typer av kriminella handlingar
            och gärningsmäm. I
          </note>
          <note>
            statistiskt material ingår så vitt skilda brott som ringa bokföringsbrott
            och bedrägerier omfattande hundratals miljoner kronor.
          </note>
          <note>
            I grova drag kan den ekonomiska brottsligheten indelas i tre
            huvudkategorier. Till den första kategorin kan hänföras skatte-
            och uppbördsbrott.
          </note>
          <note>
            Den andra kategorin innefattar gäldenärsbrotten oredlighet, vårdslöshet
            och mannamån mot borgenärer samt bokföringsbrott. Till kategori
            nummer tre kan räknas bedrägerier, häleri, trolöshetsbrott, mutbrott
            och andra brott av traditionell karaktär.
          </note>
          <note>
            Det förtjänar att understrykas att det inte går någon skarp gräns
            mellan ekonomisk brottslighet och annan kriminalitet.
          </note>
          <note>
            För att finna de grundläggande orsakerna till dagens situation
            när det gäller den ekonomiska brottsligheten, är det nödvändigt
            att rikta blicken bakåt mot den utveckling som skedde under 1980-
          </note>
          <note>
            talet.
          </note>
          <note>
            Det är helt klart att en faktor som väsentligt bidrar till dagens
            bekymmersamma situation när det gäller den ekonomiska brottsligheten,
            är att vi i Sverige har en brist på poliser. Denna brist är en
            följd av den förra regeringens otillräckliga satsningar på polisen.
            De borgerliga partierna var under 1980-
          </note>
          <note>
            talet mycket kritiska till Socialdemokraternas politik på denna
            punkt. De negativa konsekvenserna är i dag uppenbara. Det är därför
            tyvärr så, att det i dag föreligger den oacceptabla situationen
            att utredningar om misstänkta ekonomiska brott ofta får avbrytas,
            eller inte ens kan inledas, eftersom polisresurserna är otillräckliga.
          </note>
          <note>
            Socialdemokraterna tillsatte under början av 1980-
          </note>
          <note>
            talet den s.k. Eko-kommissionen. Ekokommissionen förde fram tankegångar
            och lade fram förslag om åtgärder som inte bara var främmande
            för svenskt rättsmedvetande utan också innebar direkta hot mot
            rättssäkerheten.
          </note>
          <note>
            Kommissionens resonemang om omvänd bevisbörda och dess uttalanden
            om att det i ekobrottsbekämpningens intresse fick accepteras att
            oskyldiga dömdes till straff, är kända exempel.
          </note>
          <note>
            Förslagen möttes naturligvis av kraftig kritik och ledde dess
            bättre inte till lagändringar.
          </note>
          <note>
            Vi skall också hålla i minnet att 1982 års kraftiga devalvering
            i kombination med den dåvarande regeringens oförmåga att hålla
            nere kostnadsutvecklingen, väsentligen bidrog till den inflations-
            och spekulationsekonomi vars följder vi alla i dag brottas med.
            Vi kan inte bortse ifrån att det ekonomiska klimatet under 80-talet
            även ledde till en ökning av den ekonomiska brottsligheten.
          </note>
          <note>
            I den politiska debatten och i massmedia talas det mycket om
            ekobrott. Min uppfattning är att det länge har just talats och
            utretts väldigt mycket. Vad som krävs är effektiva åtgärder på
            många områden, som möjliggör att misstänkt brottslighet utreds
            och att av domstol konstaterade brott leder till kännbara straff.
            Det finns dock inga genvägar till en effektiv brottsbekämpning,
            utan det handlar om hårt och väl planerat arbete med såväl bekämpande
            som förebyggande insatser. Samtidigt måste lagarna vara förankrade
            i det allmänna rättsmedvetandet. När så inte är fallet skapas
            en grogrund för ekonomisk och annan brottslighet.
          </note>
          <note>
            Den ekonomiska brottslighetens skiftande karaktär innebär att
            brottsbekämpningen med nödvändighet engagerar ett stort antal
            myndigheter och andra berörda. Utöver polis, åklagar- och skattemyndigheter,
            inkl. Riksskatteverket, engagerar ekobrottsligheten även kronofogdemyndigheter,
            Finansinspektionen, konkursförvaltare och revisorer. Vidare aktualiserar
            denna brottslighet regelmässigt de regelsystem som tillämpas av
            Patent- och registreringsverket och länsstyrelserna.
          </note>
          <note>
            Vid beivrandet av den ekonomiska brottsligheten ställs naturligtvis
            också stora krav på domstolarnas kapacitet och kompetens. Effektiv
            samverkan och rationell samordning av myndigheternas insatser
            är därför av största vikt vid bekämpningen av denna brottslighet.
            Detta gäller inte minst mot bakgrund av att det påfallande ofta
            är just brister i dessa hänseenden som utnyttjas av gärningsmännen
            och som försvårar upptäckt och beivrande av denna kriminalitet.
          </note>
          <note>
            I syfte att förbättra möjligheterna att bekämpa den ekonomiska
            brottsligheten har regeringen i dag beslutat att ta initiativ
            till en förändring av
          </note>
          <note>
            Rikskriminalpolisens organisation och av den kvalificerade kriminalpolisverksamheten
            över huvud taget. En modell som skall prövas är att upprätta en
            regionkriminalpolis inom varje åklagarregion. Regionkriminalpolisen
            skall utgöra en slagkraftig styrka för bekämpning av den mest
            kvalificerade brottsligheten, bl.a. den grova ekonomiska brottsligheten.
          </note>
          <note>
            Vidare har vi inom Justitiedepartementet gått vidare med frågan
            om att utveckla åklagarens roll som förundersökningsledare. Ett
            av syftena med en omorganisation av Rikskriminalpolisen är nämligen
            att skapa bättre förutsättningar för ett effektivt samarbete mellan
            den nya regionkriminalpolisen och regionåklagarmyndigheterna.
            Med andra ord skall dörren öppnas för ett mer aktivt deltagande
            från åklagarna när det gäller att leda förundersökningar avseende
            grov brottslighet.
          </note>
          <note>
            Min avsikt är sedan att detta arbete skall samordnas med de förslag
            till förändringar som har framförts i
          </note>
          <note>
            Åklagarutredningens nyligen avlämnade betänkande. Åklagarutredningen
            har gjort en genomgripande översyn av åklagarväsendet och lagt
            fram förslag som kan antas leda till förbättringar i effektivitetshänseende.
          </note>
          <note>
            De planer som jag nu har redovisat innebär en ganska radikal
            nyordning på kriminalpolisens område. Det övergripande syftet
            är att få till stånd en effektivisering och en kraftsamling av
            kampen mot den grova brottsligheten. Det nödvändiga utredningsarbetet
            för att åstadkomma dessa förändringar skall påbörjas redan före
            årets slut.
          </note>
          <note>
            Dessutom ges Riksåklagaren resurser för upprättande av en särskild
            grupp med åklagare och revisorer. Denna grupp skall särskilt utreda
            kvalificerad ekonomisk brottslighet som riktar sig mot banker
            och andra kreditinstitut. Gruppen kommer inom kort att inleda
            sitt arbete.
          </note>
          <note>
            Vidare bör stora samordningsvinster kunna göras genom att öka
            utnyttjandet av de revisorer som konkursförvaltarna anlitar. Utredningar
            om ekonomisk brottslighet kan effektiviseras om konkursförvaltarna,
            polisen och åklagarna i större utsträckning utnyttjar samma externa
            revisionsexpertis. Det finns åtskilligt att vinna här.
          </note>
          <note>
            Åklagaren kan t.ex. få inflytande över vilka frågor som skall
            utredas. Härigenom undviks också det dubbelarbete som består i
            att samma fråga utreds vid olika tillfällen och av olika personer.
          </note>
          <note>
            Riksåklagaren har tillsatt en arbetsgrupp bestående av representanter
            från Riksåklagaren,
          </note>
          <note>
            Riksskatteverket, kronofogdemyndigheterna,
          </note>
          <note>
            Konkursförvaltarkollegiet och Föreningen
          </note>
          <note>
            Auktoriserade Revisorer som skall arbeta vidare med dessa frågor,
            och då särskilt med frågan om revisorers medverkan i brottsutredning.
          </note>
          <note>
            När det gäller konkursförvaltarnas roll vill jag gå framåt ytterligare.
            Det arbete som hittills bedrivits har visat, att det inom ramen
            för gällande regler finns ett betydande utrymme för ett fördjupat
            och intensifierat samarbete mellan åklagarna och konkursförvaltarna
            och att detta skulle kunna effektivisera utredningen av ekonomiska
            brott.
          </note>
          <note>
            Konkursförvaltarna borde beakta brottsaspekten i större utsträckning
            än vad som görs i dag, samtidigt som åklagarna bättre borde ta
            vara på all den kunskap som konkursförvaltarna får under sin utredning
            av konkursboet.
          </note>
          <note>
            Jag vill därutöver nämna det nya budgetsystemet för polisen.
            Fr.o.m. innevarande år skall polisen tillämpa ett budgetsystem
            med ramanslag och målstyrning. Härigenom bör flexibiliteten öka
            för polismyndigheterna att göra de resursmässiga och organisatoriska
            förändringar som behövs för att effektivisera bl.a. ekobrottsbekämpningen.
          </note>
          <note>
            Som ni märker är den bärande tanken, eller strategin om man så
            vill, bakom dessa åtgärder att genom förbättrad samordning koncentrera
            och effektivisera myndigheternas brottsbekämpande arbete. Vi måste
            komma bort från dagens situation där utredningar om ekonomisk
            brottslighet bedrivs efter någon sorts stafettpinneprincip och
            därför tar flera år att slutföra. Brottsbekämpningen skall ske
            med utnyttjande av myndigheternas samlade kunskaper. Utrednings-
            och andra resurser skall kunna sättas in så tidigt som möjligt
            och under rationellt samverkande former.
          </note>
          <note>
            Jag får avslutningsvis erinra om följande övriga åtgärder som
            syftar till att på olika sätt förstärka kampen mot den ekonomiska
            brottsligheten.
          </note>
          <note>
            Riksåklagaren och Rikspolisstyrelsen har i samråd med Riksskatteverket,
            som ni känner till, på regeringens uppdrag utrett de åtgärder
            som bör vidtas för att statsmakternas prioriteringar och riktlinjer
            i fråga om bekämpningen av den ekonomiska brottsligheten skall
            förverkligas. I den rapport myndigheterna avlämnat ingår omfattande
            förslag till förändringar. Bl.a. påtalas behovet av en översyn
            av tvångsmedelsanvändningen.
          </note>
          <note>
            Polisens möjligheter att göra beslag och husrannsakan är av betydelse
            när det gäller ekonomisk brottslighet. Inom
          </note>
          <note>
            Justitiedepartementet pågår ett arbete med att utforma direktiv
            till en översyn av reglerna om just beslag och husrannsakan.
          </note>
          <note>
            Vidare har Riksåklagaren och Rikspolisstyrelsen även lämnat förslag
            till förändringar av aktiebolagslagen. Förslagen har överlämnats
            till
          </note>
          <note>
            Aktiebolagskommittén som nu behandlar bl.a. de problem som rör
            aktiebolag som saknar behörig ställföreträdare och registrering
            av sådan företrädare.
          </note>
          <note>
            Regeringen har också nyligen till riksdagen överlämnat en proposition
            med förslag till bl.a.
          </note>
          <note>
            förenklat delgivningsförfarande när aktiebolag saknar behörig
            ställföreträdare.
          </note>
          <note>
            De två sistnämnda punkterna avser åtgärder som bör dels försvåra
            för ekonomiska brottslingar att utnyttja dagens system, dels underlätta
            utredningsarbetet avseende de ökända s.k.
          </note>
          <note>
            bolagsplundringarna.
          </note>
          <note>
            Regeringen har i dag beslutat att till riksdagen överlämna en
            proposition avseende höjning av straffskalorna för åtskilliga
            brott, däribland brotten häleri och svindleri. Förslaget till
            straffskaleskärpningar är en markering av dessa brotts allvarlighetsgrad,
            vilket även har betydelse för polisens prioriteringar.
          </note>
          <note>
            Inom Justitiedepartementet bereds
          </note>
          <note>
            Domstolsutredningens nyligen avlämnade betänkande Domstolarna
            inför 2000-talet.
          </note>
          <note>
            Betänkandet innehåller förslag om att vissa beslut i ärenden
            om tvångslikvidation skall överflyttas till
          </note>
          <note>
            Patent- och registreringsverket, så att beslut skall kunna fattas
            snabbare och dubbelarbete undvikas.
          </note>
          <note>
            Härigenom skapas också bättre möjligheter att komma till rätta
            med problemet att reglerna om att aktiebolags årsredovisningshandlingar
            inom viss tid skall inges till Patent- och registreringsverket
            inte efterlevs.
          </note>
          <note>
            Med detta överlämnar jag ordet till min kollega statsrådet Lundgren.
          </note>
          <note type="speaker">
            Anf. 79 Statsrådet BO LUNDGREN (m):
          </note>
          <note>
            Fru talman! Fram till den 1 januari 1991 hade vi i
          </note>
          <note>
            Sverige vad många betecknade som ett perverst skattesystem. Genom
            höga marginalskatter och stora skillnader i skattesatser skapades
            ett intresse dels för vad jag skulle vilja beteckna som överdriven
            skatteplanering, dels för rena skattebrott. Sådana genomfördes
            på olika sätt, genom att undvika att deklarera inkomster eller
            genom att utnyttja systemet i syfte att mjölka det på pengar.
            En möjlighet som tyvärr har kommit att utvecklas under de senaste
            åren är att felaktigt redovisa nystartade rörelser och ta ut återbetalning
            av mervärdesskatt.
          </note>
          <note>
            Den förra regeringen lade fram många förslag som syftade till
            att stoppa denna utveckling. Blotta förekomsten av så många förslag
            visade att man inte lyckades. Det enda som kunde hjälpa var den
            skattereform som genomfördes och som gav sänkta skattesatser och
            mindre spännvidd. Det har inte minst bidragit till att man fått
            ett mycket lägre intresse för skatteplanering.
          </note>
          <note>
            Låt mig dock redan nu betona att begreppet skatteplanering och
            de åtgärder som vidtas inom ramen härför är legalt riktiga företeelser,
            som ingen kan ifrågasätta från legal utgångspunkt. De har alltså
            ingenting med ekonomisk brottslighet att göra, och det är viktigt
            att göra den distinktionen.
          </note>
          <note>
            Vad gäller skattebrottsligheten är det självklart att skattesystemet
            måste utformas så att det bidrar till att minska brottsbenägenheten.
            Det gäller inte minst utformningen av uppbördssystemet och dessutom
            utformningen av kontrollmöjligheterna med de restriktioner som
            justitieministern talade om. Det gäller att förebygga brott och
            att spåra upp dem som har begått brott, inte att vidta åtgärder
            som försvårar och försämrar möjligheterna till normal näringsverksamhet.
          </note>
          <note>
            I det sammanhanget är det viktigt att prioritera kontrollinsatser
            och att inom ramen för de resurser som anvisas till skattemyndigheterna
            skapa förutsättningar för förenklingar -- exempelvis genom det
            förslag om förenklad självdeklaration som har förelagts riksdagen
            -- som kan omfördela resurser till förmån för kontroll.
          </note>
          <note>
            Det är dock viktigt att de kontroller som görs av skattemyndigheterna
            och som leder till misstanke om eller konstaterande av ekonomisk
            brottslighet också får en uppföljning av de rättsvårdande myndigheterna
            i övrigt. De möjligheterna förstärks genom de förslag som justitieministern
            tidigare här har redovisat. På mitt ansvarsområde ligger självfallet
            att i den fortsatta lagstiftningen på skatteområdet kontinuerligt
            bevaka utformningen på ett sådant sätt att man minimerar intresset
            för skattebrott. Vi avser att ta initiativ till en översyn av
            skattebrottslagen och av uppbördslagstiftningen, och det är viktigt
            att den översynen genomförs på ett sådant sätt att hänsyn tas
            till utvecklingen på ekobrottssidan.
          </note>
          <note>
            Fru talman! Så över till ett annat område som jag har att hantera
            i regeringen. Det finansiella systemet används inte bara i Sverige
            utan också i andra länder för att, som man säger, tvätta pengar
            eller tillgångar som har tillskansats genom brottslig verksamhet.
            Regeringen har i dag beslutat om en lagrådsremiss om åtgärder
            mot sådan penningtvätt.
          </note>
          <note>
            Det är uppenbart för var och en att intresset för brottsliga
            handlingar ökar, om det finns möjlighet att omsätta de tillgångar
            som man förvärvar genom den brottsliga handlingen på ett sådant
            sätt att de så småningom kan användas i normal ekonomisk verksamhet.
            Övergången från den egendom som man har tillskansat sig genom
            brottslig handling till en egendom som förefaller vara ren och
            inte leder till några misstankar -- penningtvätten -- måste man
            till varje pris försöka hindra.
          </note>
          <note>
            Det görs sådana här förändringar i lagstiftningen också i andra
            länder. EG försöker genom olika åtgärder gemensamma för EG-området
            skapa förutsättningar för ett gemensamt agerande över nationsgränserna.
            Det är mot den bakgrunden som vi också i Sverige bör ha en ny
            lagstiftning som omfattar åtgärder just mot penningtvätt.
          </note>
          <note>
            Den lag som föreslås skall omfatta banker, hypoteksinstitut,
            värdepappersinstitut, livförsäkringsföretag och kreditmarknadsbolag.
          </note>
          <note>
            Förslaget innebär att dessa företag skall kontrollera en kunds
            identitet när man inleder ett affärsförhållande eller när en transaktion
            avser ett belopp som överstiger 110 000 kr. Om en transaktion
            görs för någon annans räkning skall företaget på ett lämpligt
            sätt försöka ta reda på för vem den utförs.
          </note>
          <note>
            De företag som här har nämnts skall granska alla transaktioner
            avseende medel som kan antas härröra från brottsliga förvärv av
            allvarligare slag och anmäla sådana förhållanden till
          </note>
          <note>
            Rikspolisstyrelsen eller annan polismyndighet som regeringen
            bestämmer.
          </note>
          <note>
            Genom åtgärderna mot penningtvätt försämras möjligheterna för
            brottsliga gärningar. Intresset härför blir mindre, och det är
            ett sätt att bidra till att minska omfattningen av den ekonomiska
            brottsligheten.
          </note>
          <note type="speaker">
            Anf. 80 LARS-ERIK LÖVDÉN (s):
          </note>
          <note>
            Fru talman! Under ett års tid har regeringen intagit en kallsinnig
            och bagatelliserande inställning till den ekonomiska brottsligheten.
            Det är signaler som uppfattas ute på fältet. Vi socialdemokrater
            har gång på gång krävt kraftfulla åtgärder av regeringen för att
            komma till rätta med brottsligheten, men fått avvisande svar.
          </note>
          <note>
            Vi lyckades i våras driva igenom ett krav i riksdagen mot regeringspartierna
            om inrättande av en finanspolis, men det är också allt vad vi
            hitintills har fått till stånd.
          </note>
          <note>
            Nu redovisar justitieministern ett antal åtgärder, som presenterades
            i kammaren redan i fredags, och hon försöker med dessa åtgärder
            tillsammans med förslaget om att inrätta en regional rikskriminalorganisation
            ge intryck av handlingskraft, men dessa åtgärder är med förlov
            sagt helt otillräckliga.
          </note>
          <note>
            Jag ställde några frågor till justitieministern i interpellationsdebatten
            i fredags. Jag vill gärna upprepa dem.
          </note>
          <note>
            Vi socialdemokrater har föreslagit inrättandet av en central
            organisation med regionala enheter bestående av polis, åklagare,
            skatterevisorer, kronofogdar och ekonomer för att bekämpa den
            grövre ekonomiska brottsligheten. Min första fråga är om justitieministern
            är beredd att pröva det förslaget i det utredningsarbete som nu
            skall bedrivas.
          </note>
          <note>
            Den andra frågan utgår från att vi socialdemokrater föreslår
            en betydande resursförstärkning när det gäller polisens och åklagarnas
            möjligheter att bekämpa den ekonomiska brottsligheten. Vi föreslår
            att en sådan central organisation med regionala enheter får minst
            50 miljoner kronor till förfogande utöver den personal som i dag
            finns tillgänglig för bekämpande av den ekonomiska kriminaliteten.
            Är justitieministern beredd att ta upp de pengarna i den budget
            som presenteras i januari månad?
          </note>
          <note>
            Vi föreslår vidare att man tillsätter en snabbutredning för att
            ytterligare effektivisera lagstiftningen mot den ekonomiska brottsligheten.
          </note>
          <note>
            Min tredje fråga är: Är justitieministern beredd att tillmötesgå
            det kravet?
          </note>
          <note>
            Anf. 81 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Lars-Erik Lövdén talar om centrala och regionala
            enheter. Jag har också sett litet grand av tankarna i era förslag,
            men det som vi i dag har beslutat att utreda är just möjligheterna
            att förstärka den regionala verksamheten och skapa förutsättningar
            för åklagaren att fungera som den förundersökningsledare som åklagaren
            redan formellt skall vara. Inte någon i föregående regering och
            inte heller något föregående riksmöte har dock sett till att åklagarna
            har kunnat fylla den funktionen. Jag tror att vi når minst lika
            långt som
          </note>
          <note>
            Lars-Erik Lövdén tänker sig med de direktiv som vi har gett.
          </note>
          <note>
            Vidare har vi frågan om resursförstärkning. Jag tycker att det
            är litet magstarkt att ta upp frågan om regeringen är beredd att
            arbeta för att ytterligare 50
          </note>
          <note>
            miljoner kronor skall anslås till
          </note>
          <note>
            Justitiedepartementet. Regeringspartierna och
          </note>
          <note>
            Socialdemokraterna har kommit överens om en krisuppgörelse innebärande
            bl.a. att
          </note>
          <note>
            Justitiedepartementet skall spara 500 miljoner kronor. Detta
            är en överenskommelse som gäller,
          </note>
          <note>
            Lars-Erik Lövdén, men det är inte vi som har önskat dessa besparingar.
            Att sedan begära att ytterligare
          </note>
          <note>
            50 miljoner skall anslås betyder att vi måste spara in inte enbart
            500 miljoner utan 550 miljoner på någon annan verksamhet.
          </note>
          <note>
            Jag har tidigare redovisat att vi är beredda att göra omfördelningar
            för att ge riksåklagaren de extra resurser som han har anhållit
            om. Vi är beredda att förbättra organisationen så att de resurser
            som finns utnyttjas på ett vettigt sätt. Det är det problem som
            vi först måste klara av. Därför är det totalt ointressant att
            just nu lägga resurser på en snabbutredning. Vi kommer att komma
            långt genom att förbättra samverkan mellan våra myndigheter och
            förändra organisationen. I dagens ekonomiska situation är det
            detta som vi i första hand skall göra. Att pumpa in en mängd nya
            pengar utan en fungerande organisation ger inga bra resultat.
            Det dövar samvetet för en kort stund. Men vi är skyldiga våra
            efterkommande något mer.
          </note>
          <note type="speaker">
            Anf. 82 LARS-ERIK LÖVDÉN (s):
          </note>
          <note>
            Fru talman! Justitieministern åberopar statsfinansiella skäl
            för att inte sätta in resurser i kampen mot den ekonomiska brottsligheten.
            Jag skulle vilja åberopa statsfinansiella skäl för att göra kraftfulla
            satsningar och sätta till nya ekonomiska resurser för att bekämpa
            den ekonomiska brottsligheten.
          </note>
          <note>
            Om vi agerar med kraft och satsar stora resurser får vi med hjälp
            av en framgångsrik kamp mot den ekonomiska brottsligheten i andra
            änden in betydande skatteintäkter till samhället. Det här framgår
            av den BRÅ-promemoria som har lagts fram och de skatterevisioner
            som har gjorts i olika branscher och som justitieministern åberopar.
          </note>
          <note>
            Regeringen är alltså inte beredd att satsa en krona till i kampen
            mot den ekonomiska brottsligheten utöver de 500 miljoner kronor
            som riksåklagaren tydligen skall få för att granska bankkrisen.
          </note>
          <note>
            Sedan har vi frågan om en särskild organisation.
          </note>
          <note>
            Det är många, bl.a. Rolf Åbjörnsson, ordförande i
          </note>
          <note>
            Konkursförvaltarnas riksförbund, som har krävt en särskild organisation
            med samgruppering av åklagare, skatterevisorer, polis och kronofogdar
            som med kraft skall bekämpa ekobrottsligheten.
          </note>
          <note>
            Jag beklagar att justitieministern inte har velat ta det förslaget
            till sig. Det är inte bara
          </note>
          <note>
            Socialdemokraterna som har drivit den uppfattningen.
          </note>
          <note>
            Anf. 83 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Lars-Erik Lövdén och jag kan fortsätta diskussionen
            om pengar hur länge som helst. Jag tycker att det räcker med att
            konstatera att
          </note>
          <note>
            Socialdemokraterna önskade som en del av krisuppgörelsen besparingar
            på 500 miljoner kronor. Jag tycker att det är näst intill skamligt
            att tala om ökade resurser och att skylla på oss för att ytterligare
            pengar inte kan tas fram.
          </note>
          <note>
            Sedan har vi frågan om samordningen av verksamheterna. Jag måste
            ha varit oklar i mitt anförande. Större delen av åtgärderna går
            ut på att få de resurser som finns att samverka. Jag repeterar:
            Har man inte en organisation som fungerar effektivt, är det självbedrägeri
            att pumpa in en massa nya pengar. Organisationen blir inte bättre
            för det.
          </note>
          <note type="speaker">
            Anf. 84 LARS HEDFORS (s):
          </note>
          <note>
            Fru talman! Vi har nu fått uppleva det smått sensationella att
            landets skatteminister har stått tio minuter i talarstolen och
            talat om hur man skall komma till rätta med skattebrott och skatteundantagande
            utan att med ett enda ord nämna skattemyndigheterna eller Riksskatteverket
            vid namn. Jag vill be Bo Lundgren att säga något om deras roll
            i sammanhanget. De har väl en roll?
          </note>
          <note>
            Jag påstår att dessa myndigheter har en viktig roll.
          </note>
          <note>
            Det är när de granskar deklarationer och gör revisioner som den
            ekonomiska brottsligheten upptäcks. Det gäller inte bara skattebrott.
            Därför skulle det egentligen behövas fler skatterevisorer, vilket
            inte behöver kosta något, justitieministern.
          </note>
          <note>
            Vi vet att en skatterevisor betalar sig flera gånger om och skulle
            kunna bli ett effektivt vapen i den krisbekämpning som nu pågår.
          </note>
          <note>
            Det viktigaste av allt är ändå att de revisorer som finns används
            så effektivt som det över huvud taget är möjligt. De skall helst
            inte belastas med nya och rutinartade kontrolluppgifter. Det är
            precis det som händer nu. Regeringen lägger fram det ena förslaget
            efter det andra som ökar möjligheterna till skatteplanering och
            skattefusk. Reavinstskatten skall bli 25 %, vilket ger obalans
            i skattesystemet.
          </note>
          <note>
            Reglerna för att motverka skatteplanering i fåmansbolag mjukas
            upp. Skatteflyktslagen skall avskaffas.
          </note>
          <note>
            Jag skulle vilja höra Bo Lundgrens kommentar angående skattemyndigheternas
            roll.
          </note>
          <note type="speaker">
            Anf. 85 Statsrådet BO LUNDGREN (m):
          </note>
          <note>
            Fru talman! Jag är van vid att min trätobroder sedan många år
            i skatteutskottet brukar lyssna på anföranden. Det är möjligt
            att jag inte nämnde
          </note>
          <note>
            Riksskatteverket vid namn. Men när jag talar om skattemyndigheternas
            uppgift när det gäller kontrollverksamhet, vet vi båda två att
            det gäller
          </note>
          <note>
            Riksskatteverket och övriga skattemyndigheter.
          </note>
          <note>
            Det är självklart viktigt att driva en verksamhet inom ramen
            för vad skattemyndigheterna gör som prioriterar kontrollen --
            framför allt sådan kontroll som är inriktad mot de allvarligare
            missförhållandena. Att skapa förutsättningar för detta är ett
            av skälen till förslaget om ytterligare förenklingar av självdeklarationen.
            Det finns all anledning för både regeringen och skattemyndigheterna
            att gå vidare för att skapa bättre utnyttjande och prioriteringar
            i det avseendet.
          </note>
          <note>
            Det stora problemet när det gäller misstankar om skattebrott
            är att det finns en viss resursbrist i uppföljningen. Det är just
            det justitieministern har talat om. Det förvånar mig något att
            höra tidigare
          </note>
          <note>
            Lars-Erik Lövdén och nu Lars Hedfors tala om att det behövs mer
            resurser, när de själva kräver kraftiga neddragningar av resurser
            på
          </note>
          <note>
            Justitiedepartementets område.
          </note>
          <note>
            Vi har varit eniga i skatteutskottet om resurstilldelningen till
            Riksskatteverket och skattemyndigheterna. Det är självklart att
            fördelningen skall vara sådan att kontrollen prioriteras.
          </note>
          <note>
            Lars Hedfors tar sedan upp frågan om skatteplanering. Återigen
            är det viktigt att notera att skatteplanering -- den må vara överdriven
            eller inte -- inte är någon olaglig handling. Det stora problemet
            bakom den skatteplanering som vi upplevde under många år i Sverige
            var att
          </note>
          <note>
            Socialdemokraterna byggde upp det av Kjell-Olof
          </note>
          <note>
            Feldt och andra som pervest betecknade skattesystemet. Där fanns
            skillnader i skattesatser mellan t.ex. 75 % för en typ av inkomst
            och under
          </note>
          <note>
            25 % för en annan typ av inkomst. Då fanns det ett stort intresse
            för att försöka ge en inkomst en annan beteckning för att få en
            lägre skattesats.
          </note>
          <note>
            Marginalskatter på 85--90 % i början av 1970-talet ledde också
            till intresse för skatteplanering. Det är där problemen ursprungligen
            har legat. Det var denna brist på insikt som gjorde att Lars Hedfors
            och andra lade fram förslag efter förslag mot skatteflykt och
            skatteplanering. Men de lyckades inte förrän den av oppositionen
            så efterlängtade marginalskattereformen genomfördes.
          </note>
          <note>
            Jag kan försäkra Lars Hedfors att det finns en avsevärd skillnad
            i incitamentet för skatteplanering om det bara skiljer 25--30
            %.
          </note>
          <note>
            Transaktionskostnaderna för att omkonstruera en inkomst från
            det ena till det andra är så stora att intresset inte finns. Men
            på er tid var det fråga om skillnader på 40--50 %. Då var det
            lönsamt och intressant.
          </note>
          <note>
            Det fanns en lucka kvar i den skattelagstiftning från den 1 januari
            1991 som ni lämnade efter er vad gäller handelsbolagen. Vi täpper
            nu till den luckan i det lagstiftningsförslag som skatteutskottet
            för närvarande behandlar. Jag hoppas att ni kommer att tillstyrka
            den lagen.
          </note>
          <note>
            Det gäller att vidta åtgärder i lagstiftningen som är realistiska.
            Då måste det finnas breda baser och låga skattesatser, och man
            måste se till att skatteuttaget successivt minskar. Det är på
            tvärs mot vad Lars Hedfors alltid har förespråkat.
          </note>
          <note type="speaker">
            Anf. 86 LARS HEDFORS (s):
          </note>
          <note>
            Fru talman! Bo Lundgren tycker att det är egendomligt att vi
            föreslår nya resurser till skatteförvaltningen, men Bo Lundgren
            har tydligen missförstått förslaget alldeles. Vi vet att det betalar
            sig flera gånger om, om sådana resurser tillförs. Vi skapar resurser
            till samhället på detta vis, genom att effektivare använda skatterevisorerna
            och på sikt eventuellt inrätta fler sådana tjänster.
          </note>
          <note>
            Beträffande skatteplaneringsresonemanget är det alldeles riktigt
            att det förr var stora skillnader mellan skatten på olika typer
            av inkomster. Det var därför vi genomförde skattereformen, Bo
          </note>
          <note>
            Lundgren. Får jag då påminna om att Bo Lundgren ställde sig vid
            sidan om när vi genomförde denna skattereform. Det var Folkpartiet
            och
          </note>
          <note>
            Socialdemokraterna som gjorde den. Moderaterna passade på denna
            punkt.
          </note>
          <note>
            Det som har hänt när det gäller andelarna i handelsbolag är att
            reavinstskatten har sänkts till
          </note>
          <note>
            25 %. Därför har det blivit särskilt attraktivt med skatteplanering.
            Det är ett resultat av regeringens aktiviteter.
          </note>
          <note type="speaker">
            Anf. 87 Statsrådet BO LUNDGREN (m):
          </note>
          <note>
            Fru talman! Med förlov sagt: Det sista var inte speciellt klokt.
            Skatten är i dag 25 % jämfört med
          </note>
          <note>
            60 % tidigare. Om reavinstskatten i dag hade varit
          </note>
          <note>
            30 % hade skillnaden varit litet mindre, men fortfarande fullt
            intressant. Om skillnaden i reavinstskatt är 30 eller 35 % är
            det intressant att göra på det aktuella sättet. Problemet ligger
            i konstruktionen av skattereformen, och i det avseendet har Lars
            Hedfors ett huvudansvar.
          </note>
          <note>
            Det är viktigt att notera att jag och mitt parti under lång tid,
            när Lars Hedfors motsatte sig det, krävde just en marginalskattereform
            av det slag som vi fick den 1 januari 1991. I fråga om just marginalskattereformen
            fanns en bred enighet i denna kammare, inkl. Moderata samlingspartiet.
          </note>
          <note>
            Det vi avvisade var en mängd andra saker, med negativa verkningar.
            Den debatten behöver vi inte ta upp här.
          </note>
          <note>
            Jag sade att det är egendomligt att
          </note>
          <note>
            Socialdemokraterna, som nu kräver resursförstärkning bl.a. på
            Justitiedepartementets område, också kräver en neddragning av
            departementets ram med 500 miljoner. Det är det som är felaktigt.
            Det är det som är problematiskt.
          </note>
          <note>
            Om nu Lars Hedfors resonemang är riktigt, varför genomförde då
            inte den förra regeringen, när den hade tillfälle, kraftfulla
            förstärkningar när det gäller ekonomin för Riksskatteverket? Det
            gjorde ni ju inte.
          </note>
          <note type="speaker">
            Anf. 88 HANS GÖRAN FRANCK (s):
          </note>
          <note>
            Fru talman! Jag uppfattar det som har sagts här i dag som en
            ny reträtt från regeringens sida inför den massiva kritik som
            förekommer, inte bara från oss socialdemokrater utan från många
            ute i landet, inte minst inom rättsväsendet. Denna reträtt är
            emellertid inte tillräcklig. Jag har full förståelse för att justitieministern
            i dag inte säger att kampen mot den ekonomiska, organiserade brottsligheten
            inte skall ha högsta prioritet. Det går inte att karakterisera
            detta förslag på det sättet.
          </note>
          <note>
            Det är vårt bestämda krav att vi nu skall återgå till en ordning
            där våldsbrott, narkotikabrott, ekonomisk och organiserad brottslighet
            skall ha högsta prioritet. Justititieministern kan väl kommentera
            det. Hon har inte sagt någonting om den organiserade brottsligheten,
            trots att den utgör ett mycket stort inhemskt problem. Det är
            också ett stort internationellt problem. Vi kan förvänta oss mycket
            allvarliga saker på detta område, inte minst från Öst- och Centraleuropa.
          </note>
          <note>
            Justitieministern karakteriserar ekobrott på ett sådant sätt
            att de delvis avser traditionell brottslighet. Men vad säger justitieministern
            om att ta krafttag mot miljöbrottsligheten, mot arbetsmiljöbrott?
            Hon har ju ett digert och kvalificerat material på detta område
            från BRÅ.
          </note>
          <note>
            Vad säger justitieministern och skatteministern om att ta itu
            med det omfattande fusk som äger rum i fråga om import och export?
            Där finns också en utredning från BRÅ.
          </note>
          <note>
            Krisuppgörelsen lägger inte hinder i vägen för en omfördelning
            inom hela rättsväsendet. Det kan ge möjligheter att utöka polisorganisationen
            och antalet åklagare. Ta upp förhandlingar med
          </note>
          <note>
            Socialdemokraterna, så skall ni se att det kommer att gå bra!
            Det ligger också i linje med att bekämpa krisen. När det gäller
            att bekämpa krisen på detta område är ingenting viktigare än att
            vi verkligen kan sätta resurser bakom orden. Jag tycker att vi
            får ta och diskutera detta på nytt.
          </note>
          <note>
            Anf. 89 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Hans Göran Franck måste vara rätt nöjd med den redovisning
            jag har lämnat av det arbete som vi hittills har bedrivit, eftersom
            han betraktar mina uttalanden som en reträtt. De är inte någon
            reträtt, utan en offensiv, som vi har arbetat med och där vi nu
            kan peka på helheten.
          </note>
          <note>
            Ett annat uttalande från Hans Göran Franck som tyder på att han
            är mycket nöjd med det jag har sagt är att han nu för fram nya
            problemområden som jag över huvud taget inte har hört honom nämna
            tidigare. Han säger att vi nu skall prioritera miljöbrott och
            arbetsmiljöbrott. Jag väntar mig att det snart kommer en fråga
            eller interpellation om varför vi inte ger de områdena högsta
            prioritet.
          </note>
          <note>
            Vi vidhåller fortfarande från regeringens sida att narkotika-
            och våldsbrott har högsta prioritet. Det program som vi nu har
            arbetat med, som vi successivt har kunnat fatta beslut om -- en
            del beslut har fattats så sent som i dag -- innebär att vi förändrar
            organisationen och skapar förutsättningar för att komma åt de
            ekonomiska brotten på ett mycket bättre sätt än vad ni gjorde
            under 80-talet. Men det är inte något som är färdigt i morgon.
          </note>
          <note>
            Jag har sagt det många gånger tidigare, att det är ett spel för
            gallerierna att tala om att man ger högsta prioritet på det sätt
            som ni gjorde år efter år, samtidigt som högen av icke utredda,
            misstänkta ekonomiska brott växte. Den dag vi kan peka på att
            vi har sett till att få en organisation så att resurserna utnyttjas
            på rätt sätt bör inte vara så långt borta. Då behöver vi egentligen
            inte säga så mycket om prioriteringar, eftersom vi redan har sagt
            att all brottslighet skall bekämpas med kraft. Vad vi gör är att
            skapa förutsättningar för att den skall kunna bekämpas med kraft.
          </note>
          <note>
            Hans Göran Franck talar om nya förhandlingar om ekonomin. Det
            kan icke ha varit okänt för
          </note>
          <note>
            Socialdemokraterna vilka behov som har funnits för Justitiedepartementets
            del när förhandlingarna ägde rum. Med den ekonomiska situation
            som vi har, skulle det innebära att vi måste ta pengarna någon
            annanstans. Om Socialdemokraterna kan peka på var vi kan ta de
            500 miljonerna -- i dag är det tydligen 550 miljoner det handlar
            om, eftersom ni vill lägga på 50 miljoner -- kan vi självfallet
            diskutera. Men några sådana signaler har inte jag hört. Jag vet
            inte om finansministern har fått några sådana signaler. Om de
            kommer, kan vi eventuellt diskutera.
          </note>
          <note type="speaker">
            Anf. 90 TALMANNEN:
          </note>
          <note>
            Tiden medger ej ytterligare repliker.
          </note>
          <note type="speaker">
            Anf. 91 LARS BÄCKSTRÖM (v):
          </note>
          <note>
            Fru talman! Jag har två frågor, och jag skall försöka göra dem
            så korta som möjligt. Först till justitieministern.
          </note>
          <note>
            Jag har besökt polisdistrikt där man i år, 1992, har mindre personal
            i verksamhet mot ekobrott än man hade i mitten av 80-talet. Det
            motiveras med att man har fri resursanvändning och följer de prioriteringar
            regeringen har angett. Då har prioriteringen blivit sådan.
          </note>
          <note>
            Är regeringen villig att i januari skriva att ekobrotten är prioriterade,
            så att resurser styrs över i enlighet med regeringens intentioner?
            Kommer det att stå explicit i budgetpropositionen i januari att
            ekobrotten är högprioriterade?
          </note>
          <note>
            Jag har en fråga till statsrådet Bo Lundgren. Vi i
          </note>
          <note>
            Vänsterpartiet kan inte ha synpunkter på debatten mellan moderater
            och socialdemokrater.
          </note>
          <note>
            Vi har inte förespråkat neddragningar på justitiedepartementet.
            Men om det nu är justitiedepartementet det gäller -- Riksskatteverket
            ligger under Finansdepartementet, och där finns ingen överenskommelse,
            så där är bägge parter fria att expandera. Är statsrådet villig
            att anslå mer pengar till Riksskatteverkets bekämpande av den
            kvalificerade ekonomiska brottsligheten, till skatterevision etc.?
          </note>
          <note>
            Jag förstår att man drar ner när man gör effektiviseringar, men
            mer reella resurser på detta område ger skatteintäkter, som kan
            brukas t.ex. för att sänka skatten, om så man vill. Jag har andra
            hål att stoppa i, men sänka skatten kan ju statsrådet vilja göra
            -- jag vet att statsrådet vill det.
          </note>
          <note>
            Är statsrådet villig att anslå mer resurser för att kunna sänka
            skatten? Låt mig formulera det så.
          </note>
          <note>
            När man nu täpper till ett hål med handelsbolagsidén, som är
            bra, varför öppnar man då många småhål genom att ta bort generalklausulen?
            Statsrådet motiverar det med att en sådan klausul kan man inte
            ha i ett rättssamhälle. Men så har Storbritannien, Finland,
          </note>
          <note>
            Kanada, Tyskland, Frankrike. De länderna har sådana klausuler,
            och jag är övertygad om att statsrådet med mig anser att de är
            rättssamhällen i lika hög grad som Sverige.
          </note>
          <note>
            Anf. 92 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Det är helt rätt, som Lars Bäckström säger, att resurserna
            hos polisen för bekämpande och utredande av ekobrottslighet har
            minskat. Men det kan ju vara intressant att se att minskningen
            pågick successivt under den förra regeringens och den förra riksdagsmajoritetens
            tid. Från 1987 till
          </note>
          <note>
            1991 minskade resurserna för ekobrottsbekämpning med 10 %. Det
            var i den situationen vi kom in.
          </note>
          <note>
            Skälet till att resurserna minskade var självklart att den tidigare
            majoriteten inte såg till att utbilda poliser och skapa förutsättningar
            för att besätta polistjänsterna. Vi fick fler och fler vakanta
            polistjänster under 80-talet. Det var vad vi tog över.
          </note>
          <note>
            En av våra första åtgärder var att se till att skapa förutsättningar
            för att besätta dessa tjänster.
          </note>
          <note>
            Men det tar litet tid. Skulle vi nu säga att fler brott skall
            prioriteras än vad vi från regeringens sida har sagt skall ha
            högsta prioritet, då innebär det att vi måste minska de resurser
            som i dag läggs på att utreda incestbrott, att utreda våldtäkter
            och att utreda narkotikabrott. Är det detta Lars
          </note>
          <note>
            Bäckström vill? Nej, vi säger att dessa typer av brott måste
            komma i första hand, när resurserna inte räcker till.
          </note>
          <note>
            Men vi pratar inte så mycket, utan vi gör någonting.
          </note>
          <note>
            Vi har satt i gång arbetet med att fylla polistjänsterna. Vi
            har lovat att de skall vara fyllda till 1995, och vi kan nu se
            att vi kommer att ha tjänsterna besatta vid en tidigare tidpunkt.
            Det innebär att vi får helt andra möjligheter -- vi skapar möjligheter
            -- att bekämpa ekobrotten. Tidigare pratade man, nu gör vi någonting.
          </note>
          <note type="speaker">
            Anf. 93 Statsrådet BO LUNDGREN (m):
          </note>
          <note>
            Fru talman! Jag håller helt med Lars Bäckström om att han, till
            skillnad från Lars Hedfors, har varit beredd att ge mer pengar
            till Riksskatteverket vid de tidigare budgetbehandlingar som vi
            gemensamt har haft i skatteutskottet. Men å andra sidan har
          </note>
          <note>
            Lars Bäckström aldrig, inte heller hans parti, haft något statsfinansiellt
            ansvar, så det är lättare för
          </note>
          <note>
            Lars Bäckström att föreslå sådana saker.
          </note>
          <note>
            Det är självklart att Riksskatteverket inom ramen för de resurser
            som verket får måste prioritera på ett sådant sätt att man så
            långt möjligt minskar kostnaderna för den normala verksamheten
            och skapar mer resurser för kvalificerad kontrollverksamhet, inriktad
            på de besvärliga områdena. Men detta måste ju, som jag har sagt
            tidigare och som har framförts av justititeministern, kompletterats
            med att när det väl finns misstankar, konstaterade problem, måste
            dessa kunnas tas om hand också av de rättsvårdande myndigheterna
            i övrigt. Där finns ett glapp som nu täpps till. Vi sätter i gång
            att man får fram resurser genom omprioriteringar.
          </note>
          <note>
            När det gäller generalklausulen utgår vi naturligtvis vid bedömningar
            av rättssäkerheten från den svenska rättstraditionen. Generalklausulen
            har inneburit att människor som har vidtagit en fullkomligt korrekt,
            civilrättsligt giltig handling inte har vetat hur skattekonsekvenserna
            har kunnat bli.
          </note>
          <note>
            Om skattelagstiftningen är otydlig och oklar är det ju staten
            som skall ta risken i första hand, framför den enskilda individen.
            Det är vi som skall se till gemensamt att stifta sådana lagar
            att dessa inte kan utnyttjas på ett tvivelaktigt sätt.
          </note>
          <note>
            Låt mig lägga till att det finns möjligheter att ändå genomskåda
            rena skentransaktioner. Men det är omöjligt att ha en lagstiftning
            där medborgarna som genomför en normal, civilrättsligt giltig
            transaktion inte vet vilka skattekonsekvenserna blir. Därför slopas
            generalklausulen.
          </note>
          <note>
            Överläggningen var härmed avslutad.
          </note>
          <note>
            9 § Information från regeringen om program för prisstabilisering
          </note>
          <note>
            Anf. 94 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Torsdagen den 19 november beslutade fullmäktige i
            Riksbanken att överge den fasta växelkursen och låta kronan flyta.
            Därmed har en viktig förutsättning för svensk ekonomisk politik
            förändrats. Vi är nu i en avgörande tid för den ekonomiska politiken.
            De beslut som fattas under de närmaste månaderna kommer att avgöra
            välstånd och sysselsättning i Sverige.
          </note>
          <note>
            Den fasta växelkursen var ett medel för att göra det lättare
            att uppnå de övergripande målen för den ekonomiska politiken,
            dvs. god tillväxt, hög sysselsättning och låg inflation. Den fasta
            växelkursen syftade till att lägga fast spelregler, inte bara
            för regering och riksdag. Den skulle också sätta ramar för arbetsmarknadens
            parter i löneförhandlingar och för företagen när de sätter priser
            samt underlätta för svensk handel med omvärlden.
          </note>
          <note>
            Den fasta växelkursen var ett bra ankare. När politiken gick
            utanför den fasta växelkursens ramar, steg räntorna. Nu är läget
            annorlunda.
          </note>
          <note>
            Frånvaron av detta ankare skärper kraven på den ekonomiska politiken.
            Nu behövs mer än någonsin ett program för prisstabilisering. Bara
            därigenom kan vi lätta på den åtstramning som skapas av höga räntor.
          </note>
          <note>
            Även om en förutsättning för den ekonomiska politiken har förändrats,
            är de grundläggande ekonomiska problemen desamma. De har sina
            rötter i 1970- och 1980-talens devalveringar, dålig eftervård
            och överhettningen i slutet av 1980-talet.
          </note>
          <note>
            Samhällsekonomin kom då ur balans. Industrin har sedan 1989 förlorat
            nära 200 000 jobb. Många företag har gått omkull och många går
            dåligt. Den konkurrensutsatta sektorn är för liten.
          </note>
          <note>
            Statens finanser kom ur balans. Utgifterna har ökat och inkomsterna
            minskat, så att underskottet har skenat i väg. Av utgifterna är
            alltför mycket transfereringar och alltför litet investeringar
            för framtiden. Underskottet driver upp räntan.
          </note>
          <note>
            Den finansiella sektorn kom ur balans. Den lånade ut pengar till
            en inflationsekonomi som inte längre finns. De pengarna är nu
            borta. Det driver också upp räntan och bromsar utlåningen till
            produktion och investeringar.
          </note>
          <note>
            Den flytande kronan innebär inte att dessa problem har förändrats.
            De är i grunden desamma nu som före den 19 november.
          </note>
          <note>
            Också målen kvarstår. Vi skall återupprätta Sverige som tillväxt-
            och företagarnation. Vi skall återerövra den fulla sysselsättningen,
            så att människor som vill jobba kan få jobb.
          </note>
          <note>
            Fru talman! Jag vill redovisa fem riktlinjer för den ekonomiska
            politik som skall föras under de kommande åren -- ett program
            för prisstabilisering och därmed tillväxt, nya jobb och en stabil
            grund för välfärden.
          </note>
          <note>
            För det första: Ett starkt näringsliv med nya jobb kräver framtidstro
            och investeringar.
          </note>
          <note>
            Därför måste inflationsbekämpningen överordnas andra ambitioner
            och krav. Kronans depreciering betyder en omedelbar inflationsimpuls.
          </note>
          <note>
            Inflationstrycket i dag är förvisso inte starkt. Men erfarenheten
            visar att de inflationsdrivande krafterna är mycket starka på
            sikt, särskilt när tillväxten kommer i gång. Vi måste nu förhindra
            att deprecieringen leder in oss i en inflationsspiral med kompensationskrav,
            nya kostnadsökningar och ännu mer inflation.
          </note>
          <note>
            Vi måste dra lärdom av 1980-talets devalveringar.
          </note>
          <note>
            Vi skall hävda konkurrenskraften genom att motverka prisoch löneökningar.
            Vi skall hävda budgetdisciplinen. Vi skall motverka inflationens
            godtyckliga förmögenhetsoch inkomstomfördelningar.
          </note>
          <note>
            För det andra: Kampen mot inflationen kräver en stram finanspolitik.
            All erfarenhet visar att en stram finanspolitik är det enda som
            effektivt kan hålla prisökningarna i schack.
          </note>
          <note>
            Sedan regeringen tillträdde för drygt ett år sedan har beslut
            fattats som successivt minskar de offentliga utgifterna med ca
            70 miljarder kronor.
          </note>
          <note>
            Det är ett enormt belopp. Dessa beslut förutan skulle underskottet
            vara ännu mycket större än vad det är. Men budgetunderskottet
            är ändå stort, och det ökar fortfarande. Statsskulden hotar att
            växa oss över huvudet och lägger allt större bördor på barn och
            barnbarn.
          </note>
          <note>
            Den utvecklingen skall nu brytas. Vi skall nu minska budgetunderskottet
            räknat som andel av
          </note>
          <note>
            BNP. Detta skall ta sin början budgetåret 1993/94, dvs. i det
            förslag som läggs fram i finansplanen i januari.
          </note>
          <note>
            Jag kommer då också att redovisa en plan över hur det strukturella
            underskottet i de offentliga finanserna skall elimineras. Detta
            måste ske i ett medelfristigt perspektiv.
          </note>
          <note>
            För det tredje: De offentliga utgifterna måste minskas. Dessa
            motsvarar för närvarande drygt
          </note>
          <note>
            71 % av hela produktionen. Sedan 1988 har den andelen ökat med
            12 procentenheter. Denna ökning skall nu brytas. Utgifterna skall
            successivt minska räknat som andel av BNP. Även detta skall börja
            budgetåret 1993/94.
          </note>
          <note>
            Liksom tidigare är det främst transfereringarna som skall reduceras.
            Ersättningsnivåerna bör bli mer lika i de olika försäkringssystemen
            för att förhindra överströmning dem emellan, och reglerna bör
            också ge ett större motiv för arbete och sparande.
          </note>
          <note>
            All indexering i de olika utgiftssystemen måste ifrågasättas.
            Ingen kan räkna med att kompensera sig för den prisökning som
            följer av deprecieringen.
          </note>
          <note>
            Konjunkturinstitutet skall få i uppdrag att beräkna denna så
            att transfereringarna kan justeras med hänsyn härtill.
          </note>
          <note>
            Genom dessa riktlinjer kan saneringen av de offentliga finanserna
            fullföljas i ett medelfristigt perspektiv.
          </note>
          <note>
            För det fjärde: Det går inte att enbart spara sig ur krisen.
            Det krävs också stimulanser för att få den konkurrensutsatta delen
            av ekonomin att växa.
          </note>
          <note>
            Fortsatta insatser krävs för att undanröja investerings- och
            tillväxthinder. Småföretag och nyföretagande är centrala inslag
            i ett dynamiskt näringsliv -- därför måste egenföretagarnas skatter
            sänkas. Vi måste få fler företag och långsiktigt bättre lönsamhet.
            Näringspolitiken skall inriktas inte bara på att förbättra för
            de företag som finns utan också på att få fram de företag som
            ännu inte finns.
          </note>
          <note>
            Investeringar i vägar och järnvägar, forskning och utbildning
            är nödvändigare än någonsin. Förslag kommer att läggas fram med
            åtgärder för att påskynda genomförandet av infrastruktursatsningar
            samt för att i övrigt underlätta och stimulera investeringar.
          </note>
          <note>
            För det femte: Vi skall så småningom tillbaka till en fast växelkurs.
            Den ger större stabilitet för exportoch importföretag och skapar
            större säkerhet för dem som skall investera i Sverige.
          </note>
          <note>
            De gångna månaderna har visat att ett litet land med stor utrikeshandel
            blir utsatt i tider av internationell oro. Detta kan delvis undanröjas
            genom att vår ekonomi blir starkare, men det krävs också ett ökat
            internationellt samarbete. Slutmålet för detta samarbete är ett
            svenskt deltagande i den ekonomiska och monetära unionen inom
            ramen för ett svenskt deltagande i Europeiska gemenskapen.
          </note>
          <note>
            Herr talman! En ekonomisk politik enligt dessa riktlinjer är
            det enda sättet att skapa förutsättningar för en varaktigt låg
            inflation och lägre räntor.
          </note>
          <note>
            Lägre räntor är utomordentligt viktigt för att stimulera ekonomin,
            höja aktiviteten och därmed minska arbetslösheten. Genom en lägre
            ränta stimuleras just produktion och investeringar, och det bidrar
            till att rätta till de grundläggande obalanserna i ekonomin.
          </note>
          <note>
            En flytande krona innebär inte automatiskt lägre räntor. Inflationsförväntningarna
            kan tillta, och då stiger den långa räntan. Och eftersom det är
            den långa räntan som är viktig för både företagens investeringar
            och hushållens bostadslån vore alls ingenting vunnet med detta.
          </note>
          <note>
            En varaktigt låg ränta är alltså ingenting man bara kan bestämma
            sig för. Vi måste förtjäna en successivt sjunkande ränta genom
            en stram finanspolitik. Däri ligger också en stor möjlighet.
          </note>
          <note>
            Genom att föra en stram finanspolitik som håller inflationen
            i schack blir det möjligt med en lättare penningpolitik.
          </note>
          <note>
            Herr talman! Detta är en tid av allvarliga problem för svensk
            ekonomi och därför för väldigt många människor. Alldeles för många
            är arbetslösa, och många är oroliga inför framtiden. Jag förstår
            det.
          </note>
          <note>
            Men i varje kris finns grunder för förnyelse och optimism. Det
            är också en tid av stora möjligheter.
          </note>
          <note>
            Genom att hålla nere prisökningarna, pressa ner budgetunderskottet,
            få ner räntan och ge näringslivet ny växtkraft kan Sverige komma
            stärkt ur krisen. Möjligheterna till en utveckling med nya jobb
            och tryggare välfärd finns inom räckhåll.
          </note>
          <note>
            Att fånga dessa möjligheter ställer hårda krav på den ekonomiska
            politiken. Jag vill vara fullständigt tydlig och uppriktig:
          </note>
          <note>
            En politik för bättre tider kommer att kräva kännbara uppoffringar
            av alla medborgare. Den närmaste tiden blir tuff. Kronans minskade
            värde innebär en standardsänkning för oss alla. Det slår hårt
            mot de många människor som redan i dag har små eller inga marginaler
            i sin vardagsekonomi.
          </note>
          <note>
            Den standardsänkning som kronans lägre värde innebär kan ingen
            kompensera sig för. När alla blir fattigare finns inget utrymme
            för kompensation.
          </note>
          <note>
            De stora underskotten i de offentliga finanserna ställer krav
            på betydande budgetförstärkningar, besparingar som blir kännbara
            för oss alla.
          </note>
          <note>
            Att avstå från åtgärder innebär inte att vi slipper uppoffringar
            -- tvärtom. Då skulle vi bli fast i permanent hög arbetslöshet,
            varaktigt sänkt levnadsstandard, höga räntor och välfärdssystem
            som vittrar sönder. Det finns ingenting som är så fördelningspolitiskt
            orättvist som permanent arbetslöshet och stora prisökningar.
          </note>
          <note>
            Det finns inte heller några genvägar i den ekonomiska politiken.
            Det finns inget trollspö som en finansminister eller en riksdag
            kan använda för att trolla bort problemen. Däremot kan den politik
            som jag har beskrivit föra oss ur svårigheterna.
          </note>
          <note>
            De här riktlinjerna handlar om att ta vara på möjligheterna till
            förnyad tillväxt och nya jobb i
          </note>
          <note>
            Sverige. Regeringen är självfallet öppen för att diskutera de
            enskilda förslagens utformning när de läggs fram, men att avfärda
            de övergripande riktlinjerna vore att avfärda möjligheterna till
            tillväxt och jobb. Ansvaret för jobben och välfärden vilar på
            ledamöterna i denna kammare.
          </note>
          <note type="speaker">
            Anf. 95 HANS GUSTAFSSON (s):
          </note>
          <note>
            Herr talman! Det finns mycket i det som finansministern här har
            redovisat som man kan känna sympati för. Vi tycker väl alla att
            det är bra om vi kan hålla nere inflationen. Det tjänar vi allesammans
            på. Frågan är om den skall prioriteras som ett mål över alla andra
            eller om man skall se till helheten av den ekonomiska politiken.
            Det är en fråga som kan diskuteras.
          </note>
          <note>
            Jag delar finansministerns uppfattning att det även fortsättningsvis
            måste föras en stram finanspolitik, men kanske inte så att alla
            måste bli litet fattigare.
          </note>
          <note>
            I stället för en fördelningspolitik som innebär att vi alla får
            göra indragningar på grund av en stram finanspolitik måste indragningarna
            fördelas på ett annat sätt än vad som hittills varit fallet. De
            som har den svåraste situationen i samhället bör så långt möjligt
            hållas undan, och vi andra får bära en större del av bördan. Om
            vi får en sådan fördelningspolitisk inriktning kan vi gott delta
            i en stram finanspolitik.
          </note>
          <note>
            Jag har en fråga som jag skulle vilja ställa till finansministern
            med anledning av hennes anförande.
          </note>
          <note>
            Finansministern menar att det är väldigt viktigt att vi får ner
            inflationen, och jag delar den uppfattningen. Men det är inte
            inflationen i dag som är det alldeles mest akuta problemet. Det
            akuta problemet är att den politik som regeringen för kommer att
            leda till inflation. Vad vi nu kan se är en mycket kraftig utslagning
            av svenskt näringsliv på grund av bristande inhemsk efterfrågan.
            När konjunkturerna vänder och vår exportindustri kommer att få
            ytterligare dragkraft genom en sänkning av sina kostnader motsvarande
            både de borgerligas och Socialdemokraternas devalvering i början
            av 80-talet, då är vår sektor för smal för att bära upp den expansionen.
            Den kommer att leda till inflation. Vad tänker finansministern
            göra åt detta?
          </note>
          <note>
            Anf. 96 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Det var mycket bra att få höra att
          </note>
          <note>
            Hans Gustafsson tycker att det är viktigt att hålla nere prisökningarna.
            Jag kan informera Hans
          </note>
          <note>
            Gustafsson om att en av de centrala meningarna i det program
            för prisstabiliseringar jag beskrev faktiskt var hämtad från Socialdemokraternas
            finansplan år 1991, nämligen att inflationsbekämpningen måste
            överordnas andra ambitioner och krav.
          </note>
          <note>
            Jag beklagar om inte Hans Gustafsson instämmer i detta nu längre,
            men jag misstänker att han kanske gör det när han känner igen
            källan till denna mening. Vi skrev den också i årets finansplan.
          </note>
          <note>
            Hans Gustafsson säger att det är viktigt med tillväxt, och det
            är självklart centralt. Det är för att få fram företag som kan
            producera i en tillväxtprocess som vi har den punkt jag nämnde
            om stimulansåtgärder för investeringar och företagande. Det är
            ett mycket konkret förslag som vi avser att lägga fram. Det skulle
            vara väldigt tilltalande att få Hans Gustafssons stöd för det
            sista steget i skattereformen, nämligen att ge egenföretagarna
            med de stora aktiebolagen likvärdiga skatteregler. Jag tror att
            det skulle vara en mycket tydlig signal om Hans Gustafsson i dag
            ville instämma i att den flexibilitet som finns hos småföretagen
            är en viktig förutsättning för att vi skall få fram en expansion
            av näringslivet i Sverige.
          </note>
          <note>
            Det vore bra om Hans Gustafsson ville säga att detta är en viktig
            åtgärd som han avser att stödja.
          </note>
          <note>
            I övrigt hoppas jag att Hans Gustafsson inser behovet av att
            föra en stram politik. Jag tycker mig tolka hans inlägg så, att
            han förstår sambandet mellan inflationsbekämpning och ränta. Jag
            tror det vore väldigt bra om vi finge den betoningen fastlagd
            även i fortsättningen i majoritetsskrivningar i finansutskottet,
            att vi kan få lägre ränta bara genom en politik som håller inflationstrycket
            nere och inflationsspiralen borta.
          </note>
          <note>
            Jag är, som jag tror jag givit uttryck för tidigare, mycket tillfredsställd
            med den majoritet som i varje fall hittills funnits i finansutskottet
            vad gäller behandlingen av krispropositionen. Jag hoppas att det
            kan leda till en positiv fortsättning.
          </note>
          <note type="speaker">
            Anf. 97 HANS GUSTAFSSON (s):
          </note>
          <note>
            Herr talman! Jag vet mycket väl vad som skrevs i finansplanen
            1991. Jag var nämligen tveksam mot det då också, men jag är framför
            allt tveksam i dag, när vi har en arbetslöshet på en halv miljon
            människor, vilket vi inte hade vid den tidpunkten.
          </note>
          <note>
            Vi har nu, som en ledamot i finansutskottet uttryckte det, en
            galopperande arbetslöshet. Då kan man inte lyfta upp inflationen
            till det alldeles övergripande målet.
          </note>
          <note>
            Men jag är helt överens med finansministern om att vi skall bekämpa
            inflationen. Det är bra för räntan.
          </note>
          <note>
            Det är viktigt att vi får ner räntan. Vi måste föra en stram
            finanspolitik. Den skall föras på ett sätt som är fördelningspolitiskt
            acceptabelt för medborgarna.
          </note>
          <note>
            Men när finansministern säger att vi skall stimulera företagsamheten
            så att företagen kan klara situationen måste jag påpeka att problemet
            i dag är att den politik som förs innebär att tiotusentals människor
            friställs i industrin. Vi hörde finansministern själv säga att
            ett par hundra tusen hade friställts.
          </note>
          <note>
            Vi måste föra en sådan politik att företagen i
          </note>
          <note>
            Sverige kan leva vidare därför att vi har en inhemsk efterfrågan
            som är tre fjärdedelar av bruttonationalprodukten. Den politik
            som förs nu leder inte till det.
          </note>
          <note>
            Det hade varit bättre att ni hade tagit upp en diskussion med
            oss om arbetsgivaravgiften. Då hade vi kunnat spara 18 miljarder
            kronor av budgetunderskottet. En sänkning av arbetsgivaravgiften
            behövs inte i dagens läge. I dag behöver vi inte förbättra industrins
            konkurrenskraft med 15,7 %. Vi har en ganska hygglig export. Det
            är inte där problemet sitter.
          </note>
          <note>
            Problemet sitter i den inhemska efterfrågan. En fortsättning
            av dagens politik på detta område och med detta korta perspektiv
            kommer att leda till att vi blåser under inflationen.
          </note>
          <note>
            Anf. 98 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Låt mig något kommentera det Hans
          </note>
          <note>
            Gustafsson nämnde om att avstå från att genomföra den sänkning
            av arbetsgivaravgiften med 4,3 %
          </note>
          <note>
            som ligger i proposition nr 50. Detta skulle kunna få endera
            av två konsekvenser eller möjligen en kombination av dem.
          </note>
          <note>
            Den omedelbara effekten skulle kunna bli att det blev sämre för
            företagen. Det skulle leda till mera arbetslöshet och inte mindre.
          </note>
          <note>
            En mycket sannolik effekt skulle bli att växelkursen skulle sjunka
            ytterligare. Det skulle innebära större prisökningar, större svårigheter
            för hushållens köpkraft och betydande svårigheter att hålla priserna
            nere. När man räknar schematiskt på detta finner man att prisökningen
            skulle bli ytterligare en procent. Det skulle också leda till
            ytterligare arbetslöshet.
          </note>
          <note>
            De förslag som Hans Gustafsson för fram som tänkbara alternativ
            eller kompletteringar till politiken skulle faktiskt försämra
            läget. Det bekymrar mig mycket om inte finansutskottets vice ordförande
            förstår detta.
          </note>
          <note>
            Jag tror att jag föredrar att ta fasta på det positiva i
          </note>
          <note>
            Hans Gustafssons uttalande, nämligen att han ändå instämmer i
            behovet av en stram finanspolitik och vikten av att hålla prisökningarna
            i schack.
          </note>
          <note>
            Vi vet sedan gammalt att det annars mycket snabbt kan gå över
            ända i en spiral. Det är därför oerhört viktigt att mycket tydligt
            markera från regeringens och riksdagens sida att det är ett överordnat
            mål att hålla prisökningarna nere. Det måste överordnas andra
            ambitioner och krav.
          </note>
          <note>
            Jag vidhåller att detta är en central punkt i ett program för
            prisstabilisering, nya jobb och lägre ränta.
          </note>
          <note>
            Förste vice talmannen anmälde att Hans
          </note>
          <note>
            Gustafsson anhållit att till protokollet få antecknat att han
            inte ägde rätt till ytterligare inlägg.
          </note>
          <note type="speaker">
            Anf. 99 JOHAN LÖNNROTH (v):
          </note>
          <note>
            Herr talman! Finansminister Wibble säger att problemen i grunden
            är desamma som före den 19
          </note>
          <note>
            november. Det är väl ändå litet överord.
          </note>
          <note>
            Som jag redan tidigare nämnde i en fråga till statsministern
            har vi fått en mycket stark förbättring av konkurrenskraften.
            Kronan har sjunkit 14 % i förhållande till andra valutor. Vi har
            också fått en ny prognos som säger att hushållens disponibla inkomster
            minskar mycket mer än vad regeringen bedömde i oktober i krispropositionen.
          </note>
          <note>
            Det betyder att vi sedan den 19 november har fått en mycket dramatisk
            överflyttning av pengar från hushållen till företagen. Det betyder
            att vi nu har ett annat läge.
          </note>
          <note>
            Precis som Hans Gustafsson säger handlar det här om en efterfrågeproblematik.
            Det är för mig obegripligt hur man kan hålla fast vid interndevalveringen,
            skatteväxlingen, som hade just detta syfte. I alla de tre krispaketen
            var åtgärderna svagare än de effekter som nu ändå kommer genom
            kronans fall.
          </note>
          <note>
            Min första fråga är: Varför kan man inte nöja sig med denna mycket
            starka överflyttning som följer av kronans fall?
          </note>
          <note>
            Jag skulle i och för sig gärna fråga Hans Gustafsson samma sak,
            men jag har inte tillfälle till detta i denna debatt.
          </note>
          <note>
            Sedan säger finansministern att vi skall dra lärdom av devalveringen
            1982. Men en lärdom var att de ökade vinsterna i företagen inte
            användes till investeringar. Det spekulerades med dem.
          </note>
          <note>
            Vad avser finansministern att vidta för åtgärder för att dra
            in dessa vinster till statskassan, så att vi kan använda dem till
            investeringar?
          </note>
          <note>
            Anf. 100 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Som svar på Johan Lönnroths första fråga, om de
            4,3 %, kan jag först hänvisa till den kommentar jag nyss gav till
            Hans Gustafsson. Låt mig tillägga att deprecieringen i första
            hand förbättrar för de stora export- och importföretagen, medan
            sänkningen av arbetsgivaravgiften också förbättrar kostnadssituationen
            för alla de mindre svenska företag som inte arbetar omedelbart
            på exportmarknaden. Det finns faktiskt rätt så många sådana. Många
            är underleverantörer, och många är helt vanliga svenska företag
            som säljer på den svenska marknaden. Det är oerhört centralt att
            även de får en bra kostnadssituation, så att de kan tillgodose
            den efterfrågan som finns och kan fungera kostnadseffektivt som
            underleverantörer.
          </note>
          <note>
            Jag tycker det är mycket viktigt att vi håller i minnet att det
            inte bara finns stora exportföretag i Sverige.
          </note>
          <note>
            Det finns många små företag som vi behöver ge bättre villkor.
            I det sammanhanget är sänkningen av arbetsgivaravgifterna mycket
            viktig.
          </note>
          <note>
            Sedan behöver vi förbättra ytterligare genom den skattesänkning
            för egenföretagarna som jag nämnde.
          </note>
          <note>
            Johan Lönnroths andra fråga var hur vi skulle förhindra att man
            spekulerar bort de vinster som uppkommer vid växelkursförändringar.
          </note>
          <note>
            Låt mig säga att det är precis innebörden i att ha ett program
            för prisstabilisering. Man undviker då den spekulations- och låneekonomi
            och därmed den lånekarusell och mycket höga prisökningstakt som
            leder till sådan verksamhet som Johan Lönnroth tycker illa om.
          </note>
          <note>
            Jag tycker inte heller om spekulationsekonomi.
          </note>
          <note>
            Det är ett ytterligare skäl till att så starkt betona ett program
            för prisstabilisering. Vi måste undvika att priserna ökar så att
            man kan tjäna massor av pengar på transaktioner som inte är särskilt
            produktiva.
          </note>
          <note>
            Det kommer vi att motverka genom att ha den här betoningen på
            prisstabilisering. Därmed ger vi också de rätta motiven för att
            använda vinster och annat på investeringar för nya jobb.
          </note>
          <note type="speaker">
            Anf. 101 JOHAN LÖNNROTH (v):
          </note>
          <note>
            Herr talman! Jag skulle gärna vilja veta litet mera konkret på
            vilket sätt finansministern avser att dra in dessa vinstökningar
            till statskassan. De åtgärder vi hittills sett är mycket ensidigt
            inriktade på löntagarna, och inte bara löntagarna i största allmänhet,
            utan det är speciellt människor med låga inkomster som drabbas
            av de indragningar som är föreslagna i krispropositionen och som
            vi hittills har sett av planerna inför propositionen i januari.
          </note>
          <note>
            Det finns en lång rad åtgärder -- bl.a. tar vi upp sådana i vår
            motion -- som riktar sig till små och mellanstora företag. Men
            en generell utsmetning av ökade vinster genom kronans fall på
            det sätt som nu håller på att inträffa leder -- det är just lärdomen
            av
          </note>
          <note>
            1982 års devalvering -- inte till något omvandlingstryck, detta
            populära ord.
          </note>
          <note>
            Det handlar om att dra in pengarna och använda dem där de ger
            fler jobb.
          </note>
          <note>
            Anf. 102 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Johan Lönnroth frågar hur vi tänker dra in vinsterna
            i företagen till statskassan. Svaret är att vi inte tänker göra
            det. Företagen skall använda vinsterna för investeringar.
          </note>
          <note>
            Som Johan Lönnroth säkert vet tror vi att företagen är bättre
            skickade att fatta sådana beslut än politiker.
          </note>
          <note>
            Låt mig också nämna att de fördelningspolitiska effekterna av
            de förslag som ligger i proposition 50
          </note>
          <note>
            är utomordentligt jämna. Alla grupper i samhället påverkas i
            mycket hög utsträckning på nästan exakt samma sätt.
          </note>
          <note>
            Detta är naturligtvis ambitionen även framöver, vilket också
            framgick av det jag anförde inledningsvis.
          </note>
          <note>
            Slutligen tycker jag nog att Johan Lönnroth måste bestämma sig.
            Antingen är problemet för låg efterfrågan, eller också är det
            att vi får ett dåligt omvandlingstryck. Det kan inte gärna vara
            bådadera.
          </note>
          <note>
            Jag tror att det är det program för den ekonomiska politiken
            framöver som jag har anfört som kommer att visa sig ge bäst resultat
            och inte de förslag som jag har sett från Vänsterpartiet.
          </note>
          <note>
            Förste vice talmannen anmälde att Johan Lönnroth anhållit att
            till protokollet få antecknat att han inte ägde rätt till ytterligare
            inlägg.
          </note>
          <note type="speaker">
            Anf. 103 JOHAN BROHULT (nyd):
          </note>
          <note>
            Herr talman! Jag har en ekonomisk flödesdynamisk fråga då det
            gäller ekonomin.
          </note>
          <note>
            Det är många EG-länder och OECD-länder som har flytande växelkurs.
            Detta är alltså inte något extraordinärt, även om vi alla beklagar
            att krispaketen inte förmådde att försvara den fasta växelkursen.
          </note>
          <note>
            Jag är litet förvånad över att räntan i dag gick ned till 11,5
            %, men det är fortfarande alldeles för högt för att man i längden
            skall kunna klara alla småföretagare och alla fastighetsägare.
            Detta kommer att bli en stor ekonomisk belastning för
          </note>
          <note>
            Sverige.
          </note>
          <note>
            Vad är det för skillnad på England och Sverige som gör att man
            i England kan ha en mycket lägre ränta? England har ju också flytande
            växelkurs.
          </note>
          <note>
            Frågan borde belysas ur metodologisk synpunkt.
          </note>
          <note>
            Anf. 104 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Låt mig betona att det som är viktigt för ett litet
            land som Sverige, med stor utrikeshandel, skiljer sig från det
            som är viktigt för ett land som England, som dels är betydligt
            större, dels har som sin egen valuta en valuta som fungerar som
            reservvaluta. Situationen kan faktiskt inte jämföras.
          </note>
          <note>
            Jag är dessutom mycket bekymrad över den inflationsimpuls som
            man med stor säkerhet kommer att få i England. I Sverige har vi
            erfarenhet av att vår ekonomi fungerar mycket dåligt med hög inflation,
            och att det är viktigt att undvika hög inflation. Därför är situationen
            i England för det första inte jämförbar, för det andra i det långa
            perspektivet ganska olycklig, eftersom den kommer att medföra
            samma problem som vi har sett här i Sverige.
          </note>
          <note>
            Det viktiga nu är naturligtvis att bedriva penningoch finanspolitik
            i ett samspel, så att vi genom de finanspolitiska riktlinjerna
            lägger grunden för en mindre stram penningpolitik. Det är oerhört
            glädjande att Riksbanken i dag har sänkt räntan, så att man i
            och med det får en lättare situation. Min ambition, och den mycket
            tydliga inriktningen i det här prisstabiliseringsprogrammet, är
            en uppstramning av finanspolitiken genom de förslag som successivt
            läggs fram i budgetpropositionen och därefter, för att framöver
            kunna få en ytterligare lägre ränta. Det är en mycket central
            fråga för att få i gång tillväxten.
          </note>
          <note type="speaker">
            Anf. 105 BENGT DALSTRÖM (nyd):
          </note>
          <note>
            Herr talman! Finansministern talar om en stram finanspolitik,
            som naturligtvis måste drabba alla områden. Det inser vi alla.
          </note>
          <note>
            Anser finansministern att man i det här läget kan bibehålla årets
            höga insatser på bistånds- och invandrarpolitikens område? Eller
            avser finansministern att medverka till skärpta budgetkrav på
            dessa områden? Det finns klart möjliga besparingar i storleksordningen
            5 till 7
          </note>
          <note>
            miljarder kronor att göra.
          </note>
          <note>
            Anf. 106 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Som Bengt Dalström vet finns det förslag framlagda
            i proposition nr 50, som riksdagen har biträtt. De besluten innehåller
            begränsningar både på bistånds- och invandringssidan.
          </note>
          <note>
            När det gäller biståndet smärtar det mig mycket djupt att medverka
            till begränsningar. I jämförelse med de levnadsvillkor som många
            människor har i de länder till vilka biståndet går, är vi i Sverige
            fortfarande oerhört rika. Det är min ambition att se till att
            u-landsbiståndet även framöver blir mycket bra, att vi återgår
            till enprocentsnivån, och att biståndet inriktas så att det kan
            utnyttjas på ett mer effekt sätt. Det har också vid flera olika
            tillfällen beskrivits av biståndsministern.
          </note>
          <note>
            Att skyffla över våra problem på människor i tredje världen,
            i stället för på våra barn och barnbarn, skulle inte medverka
            till någon allmän känsla av rättvisa för hushållen i Sverige.
            Min uppfattning är att det skulle vara djupt orättvist.
          </note>
          <note type="speaker">
            Anf. 107 BENGT DALSTRÖM (nyd):
          </note>
          <note>
            Herr talman! Det var ett mycket intressant konstaterande. Det
            framhärdas alltså att vi i
          </note>
          <note>
            Sverige skall dra åt svångremmen på de flesta områden, men när
            det gäller den typ av investeringar och hjälp som det är fråga
            om vid bistånd skall det knappt minskas på något sätt.
          </note>
          <note>
            Enligt Ny demokratis uppfattning är det marginella besparingar
            som har aviserats i propositionen.
          </note>
          <note>
            Anf. 108 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Jag tycker att man får ha litet sinne för proportioner.
            Om man jämför den levnadsstandard som vi har i Sverige med den
            som man har i t.ex.
          </note>
          <note>
            Afrika och Indien, anser jag att den prioritering som gjorts
            av regeringen är självklar.
          </note>
          <note>
            Anf. 109 DAN ERIKSSON i Stockholm
          </note>
          <note>
            (nyd):
          </note>
          <note>
            Herr talman! Alla är vi väl överens om vikten av att hålla räntan
            nere. Höga räntor slår inte bara ut företag utan betyder också
            att investeringar uteblir i ett läge där vi som bäst behöver dem.
          </note>
          <note>
            Ett stort problem i dag är bankernas mycket höga räntemarginaler.
            Om bankerna inte skulle vara belastade av så stora kreditförluster,
            skulle de i dag göra -- vill jag i alla fall kalla det för --
            enorma vinster. Det beror bl.a. på dålig konkurrens. Det finns
            ingen vilja att hålla räntesatserna nere. Man vill i stället täcka
            in sina kreditförluster.
          </note>
          <note>
            Skattebetalarna tar nu ett mycket stort samhällsansvar och håller
            bankerna under armarna. I gengäld får de höga räntor. Hur ser
            finansministern på detta och vad avser finansministern att göra?
          </note>
          <note>
            Anf. 110 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Det problem som Dan Eriksson i
          </note>
          <note>
            Stockholm tar upp är viktigt. Det är ytterligare ett skäl till
            varför jag menar att det är viktigt med en stram finanspolitik
            och ett samspel mellan finanspolitikens utformning och penningpolitikens.
          </note>
          <note>
            Finanspolitiken skall göra det möjligt att successivt sänka räntorna,
            vilket skulle innebära att problemen inom den finansiella sektorn
            fick en något mindre omfattning. En lägre ränta skulle innebära
            att de skattemedel som behöver avsättas för ett fungerande kreditförsörjningssystem
            skulle bli betydligt mindre. Det är alltså ett ytterligare skäl
            till varför jag så starkt betonar kravet på en stram finanspolitik,
            som möjliggör en lägre räntenivå.
          </note>
          <note>
            Det är faktiskt den bäst lämpade formen av lösning för att underlätta
            att få i gång även kreditförsörjningen.
          </note>
          <note>
            Anf. 111 DAN ERIKSSON i Stockholm
          </note>
          <note>
            (nyd):
          </note>
          <note>
            Herr talman! Finansministern och jag delar uppfattningen om vikten
            av en stram finanspolitik.
          </note>
          <note>
            Vad jag emellertid efterlyser är konkurrens på kort sikt. Det
            finns trots allt olika möjligheter som kan övervägas.
          </note>
          <note>
            Låt oss i detta besvärliga läge diskutera olika möjligheter,
            som att få hit utländska banker. Ett sätt för att få hit dem snabbt
            skulle kunna vara att exempelvis posten tilläts knyta ett samarbetsavtal
            med en utländsk bank för att få möjlighet att ge privatpersoner
            och små- och medelstora företag kredit.
          </note>
          <note>
            Det finns även andra sätt. Jag efterlyser att någonting görs
            snabbt. Vi har räntemarginaler på
          </note>
          <note>
            7 %.
          </note>
          <note>
            Anf. 112 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Dan Eriksson i Stockholm är säkert medveten om att
            vi under de senaste åren i stor utsträckning har öppnat för ökad
            konkurrens i den finansiella världen, genom att tillåta både dotterbolag,
            filialer för utländska banker, osv.
          </note>
          <note>
            Det skulle vara mycket bra om vi finge hit fler utländska banker.
            Jag kan påminna om att när det gäller Nordbanken, som staten har
            ägaransvar för, pågår sonderingar av olika slag för att hitta
            en privat ägare. Det vore ingen nackdel med en ny ägare från något
            annat land. Tyvärr är det väl så,
          </note>
          <note>
            Dan Eriksson, att intresset från olika håll -- vilka länder man
            än kommer ifrån -- att köpa in sig i det svenska banksystemet
            är högst begränsat, och det av skäl som hänger samman med de kreditförluster
            som uppkom under lånekarusellen under 1980-
          </note>
          <note>
            talet.
          </note>
          <note>
            Vi får nog inrikta oss på att hantera dessa problem i Sverige.
            Ambitionen är emellertid helt klar. Det finns väl dokumenterat
            i olika regeringsförslag att vi ser ökad konkurrens på alla områden
            som ett viktigt sätt att hålla priserna nere. Däri ingår räntemarginaler,
            som är priset på den finansiella marknaden.
          </note>
          <note>
            Förste vice talmannen anmälde att Dan Eriksson i
          </note>
          <note>
            Stockholm anhållit att till protokollet få antecknat att han
            inte ägde rätt till ytterligare inlägg.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 1992/93:27 om dispens från PET-lagen
          </note>
          <note>
            Anf. 113 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Leif Carlson har frågat näringsministern vad regeringen
            tänker vidta för åtgärder för de mindre bryggerierna så att inte
            de slås ut till följd av att den s.k. PET-lagen tillämpas fullt
            ut.
          </note>
          <note>
            Arbetet inom regeringen är så fördelat att det är jag som skall
            svara på interpellationen.
          </note>
          <note>
            Som jag nyligen redovisade med anledning av en fråga från Patrik
            Norinder har riksdagen vid flera tillfällen understrukit att det
            i ett långsiktigt arbete med att förbättra miljön är nödvändigt
            att minska avfallsmängderna. Detta fastslogs senast i 1990 års
            budgetproposition (prop. 1989/90:100 bil. 16,
          </note>
          <note>
            1989/90:JoU16). Sparsamhet, hushållning och återanvändning bör
            vara grundläggande principer för utnyttjandet av naturresurser
            och inriktningen av varuproduktionen. Återanvändning måste därför
            vara en ledande princip. Att använda engångsflaskor strider mot
            de mål riksdagen satt upp.
          </note>
          <note>
            Jag erinrade också om bakgrunden till riksdagens beslut att anta
            lagen (1991:336) om vissa dryckesförpackningar. Till de frågor
            som var uppe för diskussion vid utskottets beredning av lagförslaget
            hörde även frågor om konkurrenssituationen på bryggerimarknaden.
            I
          </note>
          <note>
            samband med riksdagens beslut uppdrog regeringen den 6 juni 1991
            till föregångaren till nuvarande Konkurrensverket att inom ramen
            för verkets planerade analys av bryggeribranschen studera eventuella
            konkurrenssnedvridande effekter till följd av den nya lagen.
          </note>
          <note>
            Konkurrensverket presenterade den 12 oktober
          </note>
          <note>
            1992 sin rapport. Verket framhåller sammanfattningsvis att en
            tillämpning av lagen i enlighet med dess förarbeten enligt verkets
            mening medför en allvarlig snedvridning av konkurrensen till de
            stora företagens fördel och på de små företagens bekostnad samtidigt
            som importen i praktiken utestängs. Verket föreslår att lagen
            upphävs och att dispenser medges tills en ny lagstiftning kan
            träda i kraft.
          </note>
          <note>
            Konkurrensverkets rapport har varit utsänd på remiss, och frågan
            bereds för närvarande i regeringskansliet.
          </note>
          <note type="speaker">
            Anf. 114 LEIF CARLSON (m):
          </note>
          <note>
            Herr talman! Jag vill först tacka miljöministern för svaret.
          </note>
          <note>
            Jag framställde interpellationen till näringsministern, då jag
            speciellt ville få frågan om konkurrenseffekter belyst. Jag måste
            säga att jag är litet besviken på miljöministerns svar. Historiken
            kan vi, och det gäller nu inte engångsflaskor utan återvinningsalternativ.
          </note>
          <note>
            Vad jag vill veta är: Vad avser ministern och regeringen att
            göra nu och framgent för att inte småbryggerierna skall slås ut?
          </note>
          <note>
            Anledningen till min interpellation är att den kritik vi från
            moderat håll riktade mot lagen vid beslutet våren 1991 har visat
            sig vara riktig. Lagen anvisar inte det enda eller det entydigt
            bästa sättet att minska förpackningsavfallet och värna miljön.
            I
          </note>
          <note>
            stället hotar den att bromsa utvecklingen av alternativa metoder
            och hindra existerande likvärdiga, samt -- det är framför allt
            det jag vill ta upp här -- att hindra sund konkurrens.
          </note>
          <note>
            Konkurrenssnedvridningen medför att många småbryggerier hotas
            med nedläggning och måste avskeda. Vi behöver inte fler arbetslösa,
            speciellt inte om de blir arbetslösa på grund av en lag, som förstör
            för livskraftiga företag, ofta i glesbygder och avfolkningsbygder
            utan sysselsättningsalternativ.
          </note>
          <note>
            PET-lagen kan förorsaka att 150 arbetstillfällen försvinner från
            småbryggerierna efter nyår. Lagen är ingen miljölag, utan mer
            ett exempel på politisk klåfingrighet och vilja att detaljstyra
            näringslivet.
          </note>
          <note>
            Den är anpassad till bryggerijättarna och slår ut småbryggerierna
            utan att miljön vinner något jämfört med återvinning.
          </note>
          <note>
            PET-lagen tillhör den typ av socialdemokratisk näringspolitik
            som just detaljreglerar, och det är en avart av näringspolitik.
            Med ett nytt, friare och mer långsiktigt näringspolitiskt tänkande,
            borde det vara viktigt för regeringen att ändra PET-lagen.
          </note>
          <note>
            Herr talman! När propositionen lades fram 1991
          </note>
          <note>
            reserverade sig Moderaterna för avslag, då lagen föreskrev enbart
            återfyllningsflaskor och därmed uteslöt andra metoder. I stället
            för att stimulera fram utveckling av nya metoder i konkurrens,
            låste en klåfingrig näringspolitik fast ett sätt som det enda
            rätta, utan tanke på konkurrenssnedvridande effekter. Näringsutskottet
            varnade för detta.
          </note>
          <note>
            Herr talman! Vi kan konstatera att tanken om en flaska som skulle
            passa alla ej gäller. I dag finns tre typer av retur-PET-flaska,
            vilket medför sortering och transport till de tre disk- och tappningsanläggningar
            som finns. Enkelheten är borta, och miljöbelastningen på vägarna
            ökar.
          </note>
          <note>
            Professor Ann Christine Albertsson på Tekniska högskolan säger
            att retur-PET ur transportoch energisynpunkt är ett felaktigt
            system.
          </note>
          <note>
            Konkurrensverket skjuter sönder tanken om konkurrensneutralitet.
            Systemet gynnar bara de stora bryggerierna. De små kan inte investera
            de minst 50 miljoner som behövs. De disk- och tappningstjänster
            som erbjudits till s.k.
          </note>
          <note>
            självkostnadspris är egentligen orimliga villkor.
          </note>
          <note>
            Det innebär bl.a. maskinavskrivningar på två år.
          </note>
          <note>
            Ett accepterande skulle utelämna de små helt åt de storas godtycke.
          </note>
          <note>
            Samtidigt medför lagen att den utländska importen helt utestängs.
            För konsumenten är detta mycket olyckligt. Där utländsk konkurrens
            finns kan man i dag köpa en läskflaska på 1,5 liter för 9:90 kr.,
            och där den inte finns kostar en svensk retur-PET 23 kr.
          </note>
          <note>
            Nog tar de stora bryggerierna ut för sina investeringar!
          </note>
          <note>
            Vidare finner såväl Konkurrensverket som
          </note>
          <note>
            Kommerskollegium att PET-lagen strider mot
          </note>
          <note>
            EES-avtalet, och den nämns som ett speciellt problem i EG-avin.
            Detta styrks av professor Ulf
          </note>
          <note>
            Bernitz rättsutlåtande. Professor Bernitz slutsats är att ett
            generellt återanvändningssystem inte är förenligt med EES-avtalet,
            om inte klara och betydande fördelar från miljöskyddssynpunkt
            kan påvisas jämfört med återvinning.
          </note>
          <note>
            Det finns ingenting som säger att miljöeffekterna är bättre med
            återtappning jämfört med återvinning.
          </note>
          <note>
            Den av Gustav Sundström Miljöbalans AB gjorda utredningen, som
            ofta åberopas, visar ingen säker skillnad i förhållandena ur energiförbrukningssynpunkt.
            Då har man inte tagit någon hänsyn till strukturförändringar i
            branschen, som medför miljöbelastning i form av transporter eller
            diskmedel i miljön. Bara mineralvattenfirman
          </note>
          <note>
            Carl von Linné räknar med att man måste samla in och köra 4 miljoner
            flaskor för att kunna nyttja
          </note>
          <note>
            500 000. Det beror på att flaskorna inte är smakneutrala utan
            tar smak av innehållet.
          </note>
          <note>
            Det kan knappast finnas någon prestigebindning i regeringen i
            denna fråga. Den 5 december 1991
          </note>
          <note>
            skrev miljöministern i ett regeringsbeslut att införandet av
            ett retursystem för återfyllning inte får leda till en försämrad
            konkurrenssituation på bryggeriområdet. Hösten 1991 frågade Ingvar
          </note>
          <note>
            Eriksson miljöministern om riskerna för koncentration inom branschen
            och fick ett positivt svar. Nyligen frågade Patrik Norinder miljöministern
            om PET-lagen, och även han fick ett positivt svar, som lät lovande.
          </note>
          <note>
            Väger man nu in den förödande effekt som lagen har på konkurrensen,
            med utslagning av 150
          </note>
          <note>
            onödigt arbetslösa och ett utlämnande av konsumenterna till några
            få bryggerier, borde det inte vara svårt att besluta att genomföra
            denna förändring. Men så här långt är miljöministerns svar intetsägande
            i sakfrågan.
          </note>
          <note>
            Herr talman! Jag förutsätter att miljöministern slår vakt om
            de små bryggeriernas överlevnadsmöjligheter. De påvisade nackdelarna
            bör vara tillräckliga för att lagen skall kompletteras med att
            återvinning jämställs med återtappning och ordnas in i ett generellt
            förpackningsregelverk som stämmer med vad EG kan komma fram till
            och som säkerställer konkurrensneutralitet. Miljökraven bör vara
            generella, men under en övergångsperiod bör små producenter med
            liten marknadsandel ges generösa övergångsvillkor jämfört med
            de stora producenterna. Därför bör man kunna ge dispens från lagen
            under 1993, så att de små företagen inte hamnar helt i händerna
            på de stora.
          </note>
          <note>
            Jag vill fråga: Delar miljöministern denna uppfattning?
          </note>
          <note>
            Anf. 115 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Det var mycket som Leif Carlson hade på hjärtat.
            Jag skall beskriva beslutssituationen.
          </note>
          <note>
            Vi har i regeringen i dag haft en allmän beredning i frågan om
            kretsloppspropositionen. PET-lagen ingår i det sammanhanget, eftersom
            det handlar just om återanvändning och återvinning. Jag är glad
            över att allt fler i denna kammare blir intresserade också av
            återvinning. I det sammanhanget finns det alltså ingen prestigelåsning;
            detta är en självklarhet i ett kretsloppstänkande.
          </note>
          <note>
            Det har inte alltid varit så. Det har inte funnits teknik tillgänglig
            hur som helst för en säkrad återvinning, med fortsatt nyttiggörande.
            Det är därför som PET-lagen har den begränsning som den har, inte
            för att slå ihjäl småbryggerier.
          </note>
          <note>
            Den som har varit med i kammaren under 70- och
          </note>
          <note>
            80-talet vet att jag också har tillhört regeringar som har försökt
            rädda småbryggerier. De problem som uppstod på det området kom
            med god marginal före PET-lagens tillkomst. Jag hoppas att ni
            är helt medvetna om den historien. Det har att göra med traditioner,
            stordrift, ny teknik och förpackningar.
          </note>
          <note>
            Jag utgår från att det är självklart att vi är överens om att
            problemen för småbryggerierna inte började i samband med PET-lagen.
          </note>
          <note>
            Det är riktigt att de stora anläggningar som krävs för att diska
            och tappa är ett ytterligare problem för de små bryggerierna --
            det kan jag hålla med om.
          </note>
          <note>
            Vad gör man då i den situationen? Jo, vi kommer under den närmaste
            veckan -- jag utgår från det --
          </note>
          <note>
            att bli klara med lagrådsremissen när det gäller kretsloppspropositionen.
            Ingenting i regeringens allmänna beredning tyder på något annat.
            I
          </note>
          <note>
            samband med detta kommer ett antal dispensansökningar att behandlas.
          </note>
          <note>
            Det finns således ett direkt samband med den här diskussionen.
            Jag har därför öppnat för en positiv syn på återvinning i de tidigare
            svaren.
          </note>
          <note>
            Kretsloppspropositionen är inte försenad. Jag har hela tiden
            sagt att den måste komma att läggas fram kring årsskiftet på grund
            av övriga delar av arbetet.
          </note>
          <note>
            Man har alltså inte skjutit på kretsloppspropositionen, men vi
            kanske hade kunnat göra transportsträckan kortare om vi inte under
            hösten hade haft att hantera all krisbehandling i övrig. Jag beklagar
            att beslutet om dispens kommer sent. Det tycker jag att man skall
            göra.
          </note>
          <note>
            Detta är bakgrunden. Jag utgår från att vi skall kunna klara
            det här med utgångspunkt i de principer som kretsloppspropositionen
            kommer att innehålla om såväl återanvändning som återvinning.
          </note>
          <note type="speaker">
            Anf. 116 LEIF CARLSON (m):
          </note>
          <note>
            Herr talman! Jag tycker att den utveckling av svaret som nu gavs
            är beydligt mera positiv. Det är bra att propositionen kommer
            före årsskiftet och att ett antal dispenser kommer att behandlas.
            Men man måste också förstå de små bryggeriernas situation.
          </note>
          <note>
            Dispensen går ut den 31 december. Man planerar för ett liv efter
            jul, till skillnad från andra som deltar i julfirandet. För dessa
            bryggerier är det oerhört viktigt att de vet hur de skall planera.
            Det här berör så pass många arbetstillfällen.
          </note>
          <note>
            Det är riktigt att man tekniskt har kunnat diskutera återvinning
            eller återanvänding. Faktum är dock att redan 1989 påpekade Bryggarföreningen,
            när man jobbade med parallella projekt, att man inom ett år skulle
            kunna ha ett återvinningssystem. Vi vet i dag att det även finns
            prisbelönta flaskor som bygger på återvinning.
          </note>
          <note>
            Det är kanske inte det mest effektiva sättet att stimulera nya
            tekniker att man stiftar en så detaljerad lag och ställer sådana
            krav att det tar bort incitamentet att utveckla alternativa former.
          </note>
          <note>
            Som det hela utformades under 1989 och 1990 och fram till 1991
            när lagen antogs gav man verkligen inga signaler till näringen
            om att utforma system av alternativ karaktär som skulle passa
            verksamheten bäst. Man blev oerhört hårt inlåst i ett system som
            ställde sådana krav att det inte fanns någon som helst möjlighet
            för de små bryggerierna att konkurrera, samtidigt som importen
            skulle slås ut totalt. Den typen av lagstiftning som låser verksamheten
            till ett enda sätt att agera är knappast en framkomlig väg. Det
            glädjer mig mycket att miljöministern säger att man är öppen för
            alternativa metoder bara man når de uppställda miljömålen.
          </note>
          <note type="speaker">
            Anf. 117 PATRIK NORINDER (m):
          </note>
          <note>
            Herr talman! Miljöministern och jag hade för några veckor sedan
            en diskussion om PET-lagen. Den diskussionen ägde rum i frågeformen,
            och den inbjuder inte till någon längre diskussion. Vi konstaterade
            båda två att man kunde vänta med diskussionen om mål och medel.
            Vi kan ta upp den här diskussionen senare i samband med behandlingen
            av kretsloppspropositionen.
          </note>
          <note>
            I dag tog miljöministern bl.a. upp frågan om ny teknik. Vi vet
            båda två om att det finns ny teknik för återvinning. Frågan kommer
            då i ett nytt perspektiv. Vi måste nu ta hänsyn till EES-
          </note>
          <note>
            lagstiftningen. Professor Ulf Bernitz har yttrat sig om den,
            vilket miljöministern har fått ta del av. Ulf
          </note>
          <note>
            Bernitz säger att man måste kunna påvisa klara betydande fördelar
            från miljösynpunkt, i jämförelse med ett återvinningssystem. Såvitt
            jag kan förstå finns det inga ur miljösynpunkt klara och entydiga
            fördelar med att återanvända i stället för att återvinna, så att
            man skulle kunna klara en
          </note>
          <note>
            EES-lag utan att det skulle leda till konkurrensbegränsning.
            Jag skulle vara tacksam om miljöministern kunde vara litet klarare
            och redogöra för sin inställning. Finns det sådana klara fördelar
            med återanvändning att man kan klara en
          </note>
          <note>
            EES-lagstiftning?
          </note>
          <note>
            Anf. 118 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Patrik Norinders fråga kan jag naturligtvis besvara
            genom att göra en bedömning, men det är ointressant. Det är bara
            ett domstolsbeslut i laga ordning som kan klargöra den saken.
            Det har vi bl.a. lärt oss från Danmark. Jag tänker inte ge mig
            in i den juridiska diskussionen.
          </note>
          <note>
            Jag bara konstaterar att det gäller att ta fasta på det nuvarande
            läget.
          </note>
          <note>
            Vi har en betydande återanvändning på det här området. Jag kan
            inte se att det skulle ha varit ett alternativ att inte göra någonting
            1990--1991. Man kunde inte bara vänta och se och skjuta problemen
            framför sig. Det skulle inte ha utgjort något besked till branschen.
            Det viktiga var naturligtvis att man gav en klar signal som man
            då visste att man kunde stå för. Återanvändningssystemet har fungerat.
            Det beror bara på vilken utgångspunkt man har. De stora bryggerierna
            är, som ni själva har vidimerat, utomordentligt tillfredsställda
            med tingens ordning.
          </note>
          <note>
            Sedan har vi problemen med konkurrensen och den tekniska utvecklingen.
            Konkurrensproblemen förutsåg vi redan i beslutet 1991, och det
            framgår av
          </note>
          <note>
            Konkurrensverkets rapport. I mitt första inlägg ville jag betona
            att frågan om de små bryggeriernas situation i förhållande till
            de stora inte är ny. Den har diskuterats under decennier här i
            riksdagen.
          </note>
          <note>
            Frågan om den tekniska utvecklingen återstår. Vi anser att vi
            i dag har bevisat, vilket ni också vidimerar, att det finns tekniska
            möjligheter att klara återvinningen på ett bra sätt. Man kan således
            utan prestige öppna lagstiftningen för detta alternativ. Att bara
            vänta tills nu, när vi har fått denna bekräftelse, skulle inte
            heller ha utgjort något svar när PET-lagen stiftades.
          </note>
          <note>
            Jag tror på ett liv efter jul för både återanvändningsflaskor
            och engångsflaskor som kan återvinnas.
          </note>
          <note>
            Jag beklagar förseningen av behandlingen av dispensansökningarna.
            Men det jag har sagt här är också en signal till dem som berörs.
          </note>
          <note type="speaker">
            Anf. 119 LEIF CARLSON (m):
          </note>
          <note>
            Herr talman! Det miljöministern sade avslutningsvis tolkar jag
            som en mycket positiv signal. Jag måste ändock säga att historieskrivningen
            inte säger att man inte skulle ha gjort någonting under 1989 och
            1990.
          </note>
          <note>
            Bryggarföreningen hade ett branschgemensamt projekt för återfyllnad
            parallellt med återvinning.
          </note>
          <note>
            Ett återvinningsprojekt skulle ha kunnat vara klart inom ett
            år.
          </note>
          <note>
            Nu vet vi säkert att det här går, och det är bara att vara tacksam
            för det. För de små bryggerierna --
          </note>
          <note>
            som betyder oerhört mycket för sina närområden --
          </note>
          <note>
            tycker jag att den signal som kom från miljöministern är mycket
            väsentlig. Den kommer att påverka sysselsättningen på flera håll
            i landet --
          </note>
          <note>
            i Bergslagen och i Småland.
          </note>
          <note type="speaker">
            Anf. 120 PATRIK NORINDER (m):
          </note>
          <note>
            Herr talman! Jag vill tacka miljöministern för det senaste inlägget.
            Det var ett bättre klargörande; att det finns ett liv efter jul.
            Jag hoppas att det inte bara gäller dispenser utan att vi får
            parallella system för återanvändning och återvinning. Jag kan
            inte se att det skulle finnas några hinder för det. Däremot ser
            jag hinder i att fortsätta med det dispenssystem som vi nu har.
            Jag anser att det skulle vara felaktigt att inte införa ett parallellt
            system. Miljöministern säger att man skall se över detta. Det
            är min förhoppning att vi får parallella system.
          </note>
          <note>
            Anf. 121 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Jag vill avslutningsvis bara kommentera två saker.
            Som jag inledde med att tala om behandlade vi kretsloppspropositionen.
          </note>
          <note>
            Den bygger på att man skall främja återanvändning och återvinning.
            PET-lagen behandlas i detta sammanhang. Därmed har jag klargjort
            detta samband. Jag har tidigare talat om skälen för att beredningen
            inte är helt avslutad. Planeringen var också från början sådan.
          </note>
          <note>
            Jag vill också ta fasta på att Leif Carlson sade att vi nu vet
            säkert att det här går. Det är helt riktigt, och därför är vi
            nu i ett bättre läge att fatta beslut än tidigare.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 1992/93:43 om infrastruktursatsningen
            i Norrland
          </note>
          <note>
            Anf. 122 Kommunikationsminister MATS
          </note>
          <note>
            ODELL:
          </note>
          <note>
            Herr talman! Ulrica Messing har frågat mig när vi får i gång
            byggprojekt som kan sysselsätta tusentals människor och därmed
            skapa goda framtidsmöjligheter för Gävleborgs län och övriga
          </note>
          <note>
            Norrland.
          </note>
          <note>
            Regeringen har under åren 1991 och 1992
          </note>
          <note>
            presenterat förslag och beslut om tidigareläggningar och igångsättningar
            av väg- och järnvägsprojekt utöver ordinarie anslag om nästan
          </note>
          <note>
            9 miljarder kronor. Ett viktigt syfte med dessa beslut har bl.a.
            varit att skapa sysselsättning.
          </note>
          <note>
            De två senaste besluten med satsningar i projekt på sammanlagt
            3,7 miljarder kronor har särskilt riktats mot sysselsättningsintensiva
            åtgärder i länsvägar och järnvägar. Den direkta totala sysselsättningseffekten
            av dessa beslut beräknas bli ca 5 000 årsarbetskrafter. Därtill
            kommer indirekta effekter i form av ökad efterfrågan på varor,
            tjänster och service som kan uppgå till en till två gånger den
            direkta effekten. Av medlen i dessa två beslut har för övrigt
            Norrbottens, Västerbottens,
          </note>
          <note>
            Jämtlands, Västernorrlands och Gävleborgs län tillsammans tilldelats
            nästan 1,7 miljarder kronor.
          </note>
          <note>
            Riksdagen uttalade våren 1991 en planeringsinriktning för vilka
            infrastrukturinvesteringar som är särskilt angelägna att få till
            stånd. Där ingår bl.a. en tidigareläggning av snabbtågsanpassning
            på
          </note>
          <note>
            Ostkustbanan.
          </note>
          <note>
            Banverket arbetar i dag med att anpassa delar av
          </note>
          <note>
            Ostkustbanan för högre hastigheter, och det arbetet kan fortgå
            t.o.m. nästa år med nu tilldelade medel.
          </note>
          <note>
            Beträffande delen Söderhamn--Enånger anser jag att det är av
            stor vikt att utbyggnaden av
          </note>
          <note>
            Ostkustbanan och E 4:an mellan Söderhamn och
          </note>
          <note>
            Enånger kan samordnas. Jag har därför givit Banoch Vägverken
            i uppgift att redovisa hur en samordning av planering och utbyggnad
            skall kunna ske. Genom en sådan samordning kommer kostnaderna
            att minska med minst 100 miljoner kronor.
          </note>
          <note>
            Jag vill också nämna att det för närvarande pågår ett intensivt
            arbete i regeringen med att finna lösningar för finansieringen
            av de angelägna vägoch järnvägsprojekt som ännu inte är finansierade.
          </note>
          <note>
            Jag avser att återkomma till detta i budgetpropositionen och
            i det samlade underlag beträffande investeringsplaneringen som
            regeringen kommer att presentera för riksdagen våren 1993.
          </note>
          <note type="speaker">
            Anf. 123 ULRICA MESSING (s):
          </note>
          <note>
            Herr talman! Jag vill tacka kommunikationsministern för svaret,
            samtidigt som jag konstaterar att det tyvärr var ganska diffust
            och inte riktigt så konkret som vi hade hoppats på.
          </note>
          <note>
            Arbetslösheten är ett stort problem. Den är omfattande och den
            har drabbat alla yrkesgrupper.
          </note>
          <note>
            Den är dessutom i allra högsta grad en bitter verklighet i alla
            samhällen runt om i landet, inte minst hemma hos oss i Gävleborg.
            Det är en verklighet som gör att vi som företrädare för vårt län
            envist och målmedvetet fortsätter att debattera och kämpa för
            våra projekt.
          </note>
          <note>
            De samordningsvinster som en start för de båda projekten snabbtåg
            på ostkustbanan, från
          </note>
          <note>
            Stockholm till Sundsvall, och en upprustning och breddning av
            E 4:an skulle innebära är egentligen inte några nya siffror. Men
            de är bra och de är verkliga. Därför vill vi också att projekten
            skall komma till skott.
          </note>
          <note>
            Vi vet att de projekten tillsammans skulle ge vårt län drygt
            2 000 arbetstillfällen. 2 000 människor skulle slippa understöd
            och beroendet av bidrag från samhället. 2 000 människor skulle
            i stället ge skatteintäkter till statskassan. Framför allt skulle
          </note>
          <note>
            2 000 människor till stora delar återvinna stoltheten över att
            vara delaktiga i samhällsbyggandet.
          </note>
          <note>
            Projekten skulle korta avstånden för oss inom länet. De skulle
            förbättra våra transportmöjligheter. De skulle också korta avstånden
            mellan Gävleborg och andra regioner avsevärt. Det är viktigt för
            hela landet. Nya internationella närmanden, svagare nationella
            gränsdragningar, större öppenhet, gemensamt ansvar och arbete
            mellan regioner och länder innebär möjligheter. Men det ställer
            också krav på de strukturer som finns i dag.
          </note>
          <note>
            För att Gävleborg och de övriga Norrlandslänen skall kunna haka
            på utvecklingen och kunna vara konkurrenskraftiga krävs det att
            infrastrukturen fungerar. Det måste vara möjligt för människor
            att bo och verka där de trivs och känner sig hemma.
          </note>
          <note>
            Det måste finnas möjligheter för företag och för näringsliv att
            bedriva sin verksamhet också utanför en storstadsregion med alla
            dess möjligheter.
          </note>
          <note>
            Därför är det nödvändigt att man kommer i gång med arbetet. Det
            är viktigt för hela landet.
          </note>
          <note>
            Det finns skillnader i infrastrukturen inom landet som avgör
            våra möjligheter att vara starka och självständiga. Hela Sverige
            skall leva, lovade de borgerliga partierna före valet förra hösten.
            Vi har ännu inte märkt något konkret av det vallöftet i
          </note>
          <note>
            Gävleborgs län; inga nya satsningar, inga stora investeringar,
            inga tecken till framtidstro från statsmaktens sida.
          </note>
          <note>
            Kommunikationsministern hänvisar i sitt svar till att fem av
            Norrlandslänen under det senaste året faktiskt har fått sig tilldelat
            investeringspengar, nästan 1,7 miljarder kronor, fördelat alltså
            på fem län, i glesbygdsområde och med landets absolut allra högsta
            arbetslöshet. Det handlar inte om några stora projekt, som ger
            långsiktiga lösningar.
          </note>
          <note>
            För oss i Gävleborg har det handlat om en bro. Det borde ha varit
            mer, för detta är viktigt. Det är en fråga som statsmakten måste
            ha ansvar för.
          </note>
          <note>
            Självklart måste det vara offentliga pengar som satsas på så
            här stora projekt, i Sverige precis som i alla andra länder som
            vill hänga med i utveklingen.
          </note>
          <note>
            Det ligger inte bara i mitt intresse att infrastrukturen fungerar
            i mitt hemlän, i
          </note>
          <note>
            Gävleborg. Det borde lika mycket ligga i kommunikationsministerns
            intresse att hela landet faktiskt har broar, vägar och järnvägar
            som fungerar.
          </note>
          <note>
            Enligt regeringens egna beräkningar måste vi under år 1992 låna
            ungefär 15 miljarder kronor för att betala ut kontantstöd och
            understöd till våra arbetslösa. Nästa år räknar regeringen med
            att summan kommer att vara ungefär 20--25 miljarder.
          </note>
          <note>
            Det är mycket pengar. Är det inte bättre, kommunikationsministern,
            att framöver låna pengar till investeringar och till att skapa
            jobb, i stället för att låna för att kunna betala ut bidrag?
          </note>
          <note>
            Mina konkreta frågor till statsrådet är: Vilka planer har regeringen
            för Gävleborg då det gäller infrastruktursatsningar i framtiden?
            Hur tänker regeringen följa upp riksdagens beslut om att tidigarelägga
            en upprustning av ostkustbanan? Hur ser kommunikationsministern
            på att det faktiskt finns avgörande skillnader i landet då det
            gäller standarden på våra vägar, järnvägar och broar?
          </note>
          <note>
            Det är viktigt för hela landet att de här projekten kommer i
            gång. De innebär att näringslivet stärks, att de lokala arbetsmarknaderna
            vidgas och att vårt län och hela södra Norrland blir intressant
            igen.
          </note>
          <note>
            Det skulle innebära att tillgängligheten till högre utbildning
            ökar och att miljön och trafiksäkerheten förbättras. Är kommunikationsministern
            beredd att ställa upp på det?
          </note>
          <note type="speaker">
            Anf. 124 AXEL ANDERSSON (s):
          </note>
          <note>
            Herr talman! Den pågående krisen i Sverige, som förstärks av
            en lågkonjunktur som också omfattar den övriga industrivärlden,
            drabbar mycket hårt skogslänen i allmänhet, och Gävleborgs län
            i synnerhet.
          </note>
          <note>
            Det är, vilket Ulrica Messing nyss redogjorde för, en utomordentligt
            besvärlig situation på vår arbetsmarknad. Vi har tillsammans med
          </note>
          <note>
            Norrbotten landets högsta arbetslöshet totalt sett.
          </note>
          <note>
            Vi har den högsta ungdomsarbetslösheten och den högsta byggarbetslösheten.
            Det är klart att regeringen har ett stort ansvar för det som sker,
            eller snarare ett ännu större ansvar för det som inte sker på
            svensk arbetsmarknad i dag.
          </note>
          <note>
            Självklart kan ingen lasta regeringen, och det skall inte jag
            göra heller, för den internationella lågkonjunkturen. Däremot
            reagerar jag och andra mot den passivitet som regeringen hittills
            har visat upp när det gäller åtgärder för att lindra krisens skadeverkningar
            för landets medborgare.
          </note>
          <note>
            Herr talman! Ända sedan Mats Odell blev minister och chef för
            Kommunikationsdepartementet i fjol höst har vi socialdemokrater
            från Gävleborg haft återkommande diskussioner med statsrådet om
            de för länet betydelsefulla investeringssatsningar som
          </note>
          <note>
            Ulrica Messing nyss har berört. Dessutom har vi bokstavligt talat
            dammsugit vårt län för att hitta lämpliga projekt inom kommunikationsområdet,
            men också på andra områden. Det har resulterat i väl underbyggda
            förslag, som är projekterade och klara att sätta i gång med kort
            varsel.
          </note>
          <note>
            Förutom inom kommunikationsområdet har vi, genom ett nytt ROT-program,
            en nödvändig upprustning av VA, skolor och bostäder på gång, vilket
            faller inom annat departement.
          </note>
          <note>
            Sammantaget med kommunikationssatsningarna skulle det betyda
            nödvändiga insatser för att nedbringa arbetslösheten i länets
            byggnadsarbetarkår, där i dag 40 %, nästan hälften, står utanför
            den ordinarie arbetsmarknaden och var tredje är arbetslös.
          </note>
          <note>
            Vad gör då kommunikationsministern inom sitt fögderi? Svaret
            till Ulrica Messing tyder på att pannan läggs i djupa veck, vilket
            har skett tidigare också. Kommunikationsministern ägnar mesta
            tiden åt att försvara sig med att planering pågår.
          </note>
          <note>
            Det håller inte, Mats Odell. Det finns redan, både i vårt hemlän
            och i andra skogslän, objekt som är klara att sätta i gång.
          </note>
          <note>
            Herr talman! Det har tidigare talats om de stora flaggskeppen
            på investeringssidan i vårt län och i södra Norrland, ostkustbanan
            för snabbtåg och motorvägsstandard på E 4:an. Men det finns många
            små, lika angelägna projekt. De mindre vägarna i skogslänen är
            i stort behov av upprustning, inte minst hos oss. Därför är det
            bra att regeringen har aviserat en satsning på 1,5 miljarder kronor.
            Men en del uttalanden från andra statsråd har gjort oss oroade.
            Om en del av de här pengarna skall användas på annat håll i Sverige
            blir det inga en och en halv miljarder till skogslänen.
          </note>
          <note>
            I vårt län finns det färdiga projekt för de små vägarna. De behöver
            bara statsmakternas ja och en tryckning på startknappen för att
            komma i gång. De objekten överstiger tillsammans med god marginal
          </note>
          <note>
            200 miljoner kronor. Det vore bra om kommunikationsministern
            i dag kunde bekräfta, dels att de en och en halv miljarder kronor
            som har aviserats för investeringar av den här typen i skogslänen
            verkligen kommer skogslänen till del, dels att byråkratin när
            det finns färdiga projekt, som jag tror inte bara finns i Gävleborgs
            län, icke skall sätta hinder i vägen för en omedelbar start, som
            är så utomordentligt nödvändig.
          </note>
          <note type="speaker">
            Anf. 125 SINIKKA BOHLIN (s):
          </note>
          <note>
            Herr talman! Kommunikationsministern säger i sitt svar att riksdagen
            våren 1991 uttalade en planeringsinriktning som gällde vilka strukturinvesteringar
            som var särskilt angelägna att få till stånd. Där ingick som sagt
            en tidigareläggning av snabbtågsanpassningen på ostkustbanan.
          </note>
          <note>
            Arbete för högre hastighet pågår och kan fortgå t.o.m. nästa
            år, som kommunikationsministern sade. Så långt är det rätt, och
            det är bra. Men om man ser på verkligheten, kommunikationsministern,
            är vi framme vid år
          </note>
          <note>
            1997 innan allt är klart.
          </note>
          <note>
            Det sades tidigare att många av sträckorna, ganska korta sträckor,
            fortfarande utreds. Det är sträckan litet söder om Gävle och det
            är en liten sträcka norr om Gävle. Det finns en sträcka upp mot
            Hudiksvall och en mellan Ljusne och Söderhamn. Varför inte snabbt
            sätta i gång med alla de utlovade satsningarna? Det vore mycket
            bättre att satsa på projektet i dess helhet, dels för att spara
            på projekteringskostnader, dels för att det nu är extremt billigt
            att göra statliga investeringar. De beräkningar som Industriförbundet
            har gjort visar att staten för varje satsad krona får tillbaka
            80 öre.
          </note>
          <note>
            På längre sikt betalas kostnaden flera gånger om.
          </note>
          <note>
            Det är nödvändigt att nu snabbt komma i gång med investeringar
            som kan minska arbetslösheten i
          </note>
          <note>
            Gävleborg och samtidigt öka efterfrågan på industrins produkter.
            Lediga resurser finns inom anläggningssektorn. De kan omedelbart
            sättas in.
          </note>
          <note>
            Med så många arbetslösa anläggningsarbetare, med ledig maskinkapacitet
            och lediga lastbilar är det en mycket bra investering inför framtiden
            att sätta i gång de utlovade projekten nu.
          </note>
          <note>
            Investeringar i järnvägar och vägar handlar inte enbart om persontrafik
            på Ostkustbanan och norra stambanan -- fastän hastigheten och
            snabbtågen tillsammans med turtätheten även här är av stor betydelse
            för konkurrensförmågan. Men lika viktiga är satsningar på godstransporterna.
          </note>
          <note>
            Det som framför allt utmärker järnvägstrafiken i
          </note>
          <note>
            Sverige är den i jämförelse med övriga västeuropeiska länder
            stora omfattningen av godstransporter. I inget annat västeuropeiskt
            land spelar således godstrafiken på järnväg en så stor roll som
            i Sverige. Men frågan är om vi inte håller på att tappa konkurrenskraften
            gentemot Europa.
          </note>
          <note>
            Det pågår en omfattande utbyggnad och modernisering av transportinfrastrukturen
            i många länder, vilkas industri konkurrerar med vår.
          </note>
          <note>
            Exempelvis har EG-kommissionen nyligen lagt fram ett förslag
            till ett omfattande investeringsprogram, syftande till att skapa
            ett gemensamt nät av motorvägar, inre vattenvägar och järnvägar
            för kombitrafiken inom EG.
          </note>
          <note>
            Gävleborg som ett skogslän har med andra skogslän bidragit, bidrar
            och kommer förhoppningsvis att få bidra till en bra och sund samhällsekonomi
            i Sverige. Svensk massa- och pappersindustri är världens tredje
            största exportör av både massa och papper. Två tredjedelar av
            produktionen avsätts inom EG. Svensk pappersindustri täcker 10
            % av EG:s pappersbehov i dag. För att vi skall klara av detta
            även i framtiden måste infrasrukturen förbättras att våra industrier
            skall kunna förbättra sin konkurrenskraft gentemot bl.a. EG.
          </note>
          <note>
            Det har talats om krispaket, och nästa kommer eventuellt redan
            före jul.
          </note>
          <note>
            Kommunikationsministern tog upp under frågestunden det här med
            julhandeln och julklappar. De julklappar vi nu talar om är det
            bråttom med. Jag skulle vilja fråga om kommunikationsministern
            är beredd att kanske redan före jul i ett krispaket lägga en julklapp
            till
          </note>
          <note>
            Gävleborgs län och andra Norrlandslän vad gäller regeringens
            vilja att nu satsa på infrastrukturen i dessa län. Som sagt är
            det i så fall en viktig julklapp inte bara för Gävleborg utan
            också för hela
          </note>
          <note>
            Norrland och för hela Sverige.
          </note>
          <note>
            Anf. 126 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag håller med Sinikka Bohlin om att det är oerhört
            viktigt att investera i infrastrukturen, inte minst mot bakgrund
            av att 80-talet därvidlag var ett förlorat årtionde. Jag vill
            inte skylla på er tre som ställer frågor till mig i dag, men ert
            parti satt vid makten under större delen av 80-talet och hade
            inte kraften under den perioden att överföra resurser från konsumtion
            till investeringar. Vi hade i Sverige under den perioden en genomsnittlig
            investeringsnivå på ungefär 4,5 miljarder kronor per år.
          </note>
          <note>
            Jag vill, herr talman, gärna påminna, för att ge en viss relief
            till de frågor som nu ställs till mig, om att denna regering under
            det här budgetåret, som alltså löper från den 1 juli i år till
            den 30 juni nästa år, initierat projekt som kommer att förbruka
            13
          </note>
          <note>
            miljarder kronor. Det skall jömföras med genomsnittet 4,5 miljarder
            kronor under 80-talet.
          </note>
          <note>
            Det är därför jag håller med om att det är viktigt att vi nu
            tar igen och satsar så mycket det någonsin är möjligt i denna
            lågkonjunktur.
          </note>
          <note>
            Vi har alltså tredubblat investeringsvolymen uner det här året.
            Det är en fördubbling jämfört med förra året, alltså en ökning
            med 100 %. Den behöver att fortsätta att öka om vi skall kunna
            klara av det avståndshandikapp som vi har gentemot mot våra viktigaste
            konkurrentländer. Detta är mycket viktigt nu när Sverige mer och
            mer integreras med
          </note>
          <note>
            Europa, de skyddsnät som vi tidigare haft undan för undan faller
            bort och vårt avståndshandikapp ökar.
          </note>
          <note>
            Som påpekades är det också viktigt att vi skapar så många arbetstillfällen
            som möjligt under denna lågkonjunktur genom dessa investeringar.
          </note>
          <note>
            Ulrica Messing säger att en satsning på projektet
          </note>
          <note>
            Söderhamn--Enånger skulle ge 2 000
          </note>
          <note>
            arbetstillfällen och skatteintäkter. Men faktum är att vi först
            måste finansiera det. Vi måste få fram dessa pengar. Det är ett
            arbete som nu pågår mycket intensivt. Jag kommer att i budgetpropositionen
            redovisa hur vi skall lösa den uppgiften. Det är nämligen det
            tillfälle då regeringen för riksdagen talar om hur man vill finansiera
            bl.a. den här typen av projekt.
          </note>
          <note>
            Budgetpropositionen kommer att läggas fram den
          </note>
          <note>
            11 januari nästa år. Det är alltså i dagarna en månad till dess.
            Då kommer många av de detaljfrågor som här ställs att få sitt
            svar.
          </note>
          <note>
            Ulrica Messing gör mig litet besviken när hon säger att hon inte
            märkt något konkret i Gävleborgs län.
          </note>
          <note>
            Det är, herr talman, mycket märkligt med tanke på att Gävleborgs
            län, utöver ordinarie anslag, tilldelats totalt nästan 750 miljoner
            kronor för insatser i vägar i de s.k. paket som det har beslutats
            om under 1991 och 1992. De inkluderar även beslut som fattades
            under den förra regeringens tid.
          </note>
          <note>
            Jag tycker inte att vi i det här sammanhanget skall försöka öronmärka
            vem som har bidragit med vad, för det är ju de svenska skattebetalarna
            som står för de satsningar som görs, oavsett vem som har regeringsmakten
            vid olika tillfällen. Bl.a. innefattas en mycket stor investering
            på E 4:an norr om
          </note>
          <note>
            Söderhamn. Hittills är ungefär 340 miljoner kronor anslagna till
            detta. I övrigt kommer medlen i huvudsak att användas för insatser
            på länsvägar.
          </note>
          <note>
            När det gäller projektet E 4:an pågår för närvarande arbetet
            på Vägverket med att ta fram bygghandlingar för den aktuella delen,
          </note>
          <note>
            Söderhamn--Enånger. Arbetet kommer i huvudsak att vara klart
            i vinter. Det görs en samplanering med Banverket. Byggandet planeras
            ske med gemensamma entreprenörer. Det är alltså den planeringsinriktning
            som vi har. Vi försummar alltså ingen tid här utan arbetar intensivt
            på att få fram pengarna, för det kostar mycket pengar.
          </note>
          <note>
            Kostnaden för Vägverkets del beräknas till nästan
          </note>
          <note>
            800 miljoner kronor för sträckan Söderhamn--
          </note>
          <note>
            Enånger. För Banverkets del handlar det om ungefär 1 miljard
            kronor. Det är alltså ungefär 1,8
          </note>
          <note>
            miljarder kronor som detta projekt kostar. De pengarna finns
            inte med i någon plan i dag, utan det gäller att ta fram dessa.
            Jag är övertygad om att de tre frågeställarna kommer att vara
            beredda att också arbeta för att finansieringen skall kunna genomföras.
          </note>
          <note>
            Axel Andersson påpekade att Gävleborg har landets högsta ungdoms-
            och byggarbetslöshet.
          </note>
          <note>
            Han vill inte lasta regeringen för den internationella delen.
            Sanningen är att den här situationen har dels en internationell
            del, dels en mycket stor inhemsk del: de försummelser som förekommit
            när det gäller att åstadkomma balans i statens affärer. Det är
            detta som nu väller över oss med den oerhörda kraft som vi har
            kunnat konstatera.
          </note>
          <note>
            Beträffande de mindre vägarna, Axel Andersson, har vi satsat
            3,7 miljarder kronor. Gävleborgs län kommer i den fördelning av
            dessa pengar som kommer att offentliggöras i och med att riksdagen
            har fattat sitt beslut att tillhöra vinnarna.
          </note>
          <note type="speaker">
            Anf. 127 ULRICA MESSING (s):
          </note>
          <note>
            Herr talman! Kommunikationsministern påminner mig om att det
            var mitt eget parti som hade regeringsmakten under 80-talet. Det
            är jag medveten om, och jag önskar att det hade varit så i dag
            också. Tyvärr var jag inte med då, så jag hade inte så stora möjligheter
            att vara med och forma besluten.
          </note>
          <note>
            I dag finns det arbetskraft, och det finns kunnande och behov.
            Det är nödvändigt och dessutom billigt att satsa.
          </note>
          <note>
            Jag är glad över att kommunikationsministern nämner detta med
            finansieringen. Det är vår trumf i Gävleborg. Det hoppas jag att
            kommunikationsministern är medveten om. Det är få projekt som
            har kommit så långt i planeringen och där de kommuner som projekten
            berör skall vara med och finansiera. Samtliga kommuner efter
          </note>
          <note>
            Gävleborgskusten plus Sundsvall och länstyrelserna i både Gävleborg
            och Medelpad är beredda att var för sig lägga 100 miljoner kronor
            till projektet. Det är väl ingen dålig start. Jag ser att kommunikationsministern
            nickar. Det är bra.
          </note>
          <note>
            Jag måste rätta en sak. Det är inte bara projektet rörande sträckan
            Enångar--Hudiksvall som skulle ge 2 000 nya arbetstillfällen,
            utan det gäller också om hela projektet skulle komma i gång. Det
            är också då man kan göra samordningsvinster.
          </note>
          <note>
            Vägverket skulle kunna starta tidigare med sina byggen på E 4:an
            än vad Banverket kan göra. Vissa delar av sträckningen är klara
            vid Banverket, inte alla. Det är först då pengarna finns för hela
            projektet som man kan göra den stora samordningsvinsten. Det är
            vad jag menar.
          </note>
          <note>
            Vi fick en bro vid Ljungan i senaste paketet, det är vi jätteglada
            för. Men det är inte tillräckligt, det behövs så mycket mer. Med
            en arbetslöshet på
          </note>
          <note>
            13 % och en byggarbetslöshet på 40 % skulle några riktigt stora
            långtidsprojekt, som skulle ge flera års jobb, vara nödvändiga
            för oss för att få litet ljusning.
          </note>
          <note type="speaker">
            Anf. 128 AXEL ANDERSSON (s):
          </note>
          <note>
            Herr talman! Jag skall också tacka kommunikationsministern för
            de upplysningar han har gett. Jag vill ta upp tre saker.
          </note>
          <note>
            Mats Odell ägnade början av sitt svar till mig åt att belysa
            den socialdemokratiska regeringens insatser under 80-talet. Så
            långt kan jag ge Mats Odell rätt att när det gäller beloppen är
            inte skillnaderna så stora. Men när det gäller den situation där
            insatserna skulle göras är skillnaden stor.
          </note>
          <note>
            Det rådde under 80-talet en högkonjunktur med konkurrens om arbetskraft
            och medel. Det stora projekt den här debatten mest handlar om,
            samprojektet Ostkustbanan/E 4:an, dök upp under
          </note>
          <note>
            80-talet och mognade fram under 80-talets slut. Det är riktigt
            som kommunikationsministern säger att starten gick i slutskedet
            av den socialdemokratiska regeringsperioden.
          </note>
          <note>
            Vidare säger Mats Odell att vi skall vara glada i
          </note>
          <note>
            Gävleborg, som har fått 0,7 miljarder. Det är vi också. Men jag
            tycker inte att man så stort kan slå mynt av den saken. Detta
            är inte ett
          </note>
          <note>
            Gävleborgsprojekt, utan det är ett
          </note>
          <note>
            Norrlandsprojekt. Det är ett infrastrukturprojekt som har betydelse
            för hela det avlånga Sverige norr om Stockholm--Uppsala. Det berör
            vårt län, och det är angeläget för oss. Men som Ulrica Messing
            sade har projektet hög prioritet för hela vår del av landet och
            för de viktiga industrier som vi har, bl.a.
          </note>
          <note>
            skogsindustrierna.
          </note>
          <note>
            Till sist: Gävleborg kommer att höra till vinnarna, sade Mats
            Odell. Jag hopppas att Mats Odells signal i dag är riktig. När
            miljöministern svarade på frågor talades det om signaler. Vad
            vore riktigare än att ta kommunikationsministern, som har med
            signaler att göra, på orden och säga att det var bra med en riktig
            signal?
          </note>
          <note type="speaker">
            Anf. 129 SINIKKA BOHLIN (s):
          </note>
          <note>
            Herr talman! Vi kan länge diskutera 80-talet som ett förlorat
            årtionde eller gjorda misstag och leta efter syndabockar. Men
            det viktiga är ändå att diskutera dagens situation med lågkonjuktur
            och arbetslöshet och försöka att hitta en framtid, inte bara för
            hela Sverige utan också, och i synnerhet, för Norrlandslänen.
          </note>
          <note>
            Som kommunikationsministern vet finns det mycket tung industri
            i Gävleborgs län och utefter hela Norrlandskusten. Därför krävs
            det med tanke på utvecklingstendenserna förbättringar av transportsystemet
            i Sverige, och särskilt i nämnda län. Våra län har ett ofrånkomligt
            och geografiskt betingat transporthandikapp. Avstånden är längre
            än för många konkurrenter till de stora stora export- och importmarknaderna
            på kontinenten.
          </note>
          <note>
            Vår hemmamarknad är begränsad, och lokaliseringen av industrin
            är mera spridd än i landet i övrigt. Avståndshandikappet kommer
            att förstärkas när EG:s inre marknad öppnas och transportmarknaden
            avregleras.
          </note>
          <note>
            Jag nämnde tidigare EG:s planer för transporter och infrastruktur.
            Oavsett hur trafiksituationen utvecklas i berörda områden är det
            därför av största vikt att förbättra vårt internationella konkurrensläge
            genom att effektivisera transporterna såväl inom landet som till
            och från kontinenten.
          </note>
          <note>
            När olika infrastruktursatsningar prioriteras, hör man väldigt
            ofta att det skall satsas i mellersta och i södra Sverige. När
            man prioriterar bort infrastruktursatsningar från Gävleborg och
            de andra skogslänen, är då syftet att tala om för våra industrier
            -- pappers- och massaindustrier, stålverk m.fl. -- att regeringen
            inte tror att dessa industrier har någon framtid i Sverige? Är
            detta svaret till de norrländska industrierna, kommunikationsministern?
          </note>
          <note>
            Anf. 130 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Det är mycket glädjande, Ulrica
          </note>
          <note>
            Messing, att kommunerna utefter Norrlandskusten är beredda. Så
            har det också varit med
          </note>
          <note>
            Ostkustbanan. Vi behöver inte jämföra med andra motsvarande projekt
            som inte gick att genomföra i en första omgång.
          </note>
          <note>
            Norrlandskommunerna har en mycket positiv attityd till att åstadkomma
            någonting och att även vara med själva och bidra till utvecklingen.
            Jag talar då om statens andel.
          </note>
          <note>
            Axel Andersson sade att det var högkonjunktur under 80-talet.
            Det är alldeles riktigt. Om man ser på en kurva över transfereringar
            -- dvs. det som staten pumpar ut till hushållen, konsumenterna
            --
          </note>
          <note>
            och jämför den med en kurva över infrastrukturinvesteringarna
            i relation till bruttonationalprodukten, går dessa kurvor isär.
          </note>
          <note>
            Det år som man hade den största volymen på konsumtionen hade
            man samtidigt den lägsta volymen på infrastrukturinvesteringarna.
            Det var lättare då. Det var överskott i statens affärer. Även
            om priserna för entrepenaderna var högre, var situationen helt
            annorlunda.
          </note>
          <note>
            Det är alldeles rätt att detta inte bara är ett
          </note>
          <note>
            Gävleborgsprojekt. Ostkustbanan är något av en grundbult för
            fortsatta järnvägsinvesteringar också norrut. Den har stor betydelse
            för hela Norrland, och det är jag mycket väl medveten om.
          </note>
          <note>
            Sinikka Bohlin sade mycket riktigt att vi inte skall diskutera
            80-talet, utan att det viktiga är nuet. Jag återupprepar att jag
            i budgetpropositionen kommer att ange hur det fortsatta infrastrukturprogrammet
            skall finansieras och hur resurserna sedan skall fördelas på olika
            investeringsobjekt, vilket riksdagen kommer att vara med och besluta
            om. I den proposition om investeringsinriktningen, som vi räknar
            med att läggga på riksdagens bord någon gång under februari-mars,
            kommer vi att bl.a. redogöra för underlagen från Vägverket och
            Banverket, som kommer in i mitten av januari. Sedan startar den
            parlamentariska processen, som skall leda fram till ett beslut
            i riksdagen om investeringsinriktningen.
          </note>
          <note>
            Sinikka Bohlin frågade om vi försöker att prioritera bort våra
            basindustrier utefter Norrlandskusten.
          </note>
          <note>
            Det är precis tvärtom. Den satsning på 3,7
          </note>
          <note>
            miljarder -- 2 miljarder 50 miljoner anslogs i kompletteringspropositionen,
            och senare anslogs ytterligare 1,5 miljarder -- som nu har gjorts
            på de mindre länsvägarna är noga räknat den största satsningen
            i modern tid på länsvägnätet. Detta hade ju förfallit på ett helt
            oacceptabelt sätt i skogslänen, vilket drabbade människor i glesbygd
            och våra basnäringar -- framför allt skogsindustrin.
          </note>
          <note>
            Jag vågar påstå att det har gjorts en omfattande satsning från
            denna regerings sida.
          </note>
          <note type="speaker">
            Anf. 131 ULRICA MESSING (s):
          </note>
          <note>
            Herr talman! Jag skall fatta mig kort.
          </note>
          <note>
            Ministern sade att Ostkustbanan är en grundbult för övre Norrland.
            Det tackar jag för. Det finns en fara att vi från Gävleborg, som
            är engagerade och pådrivande i den här frågan, ofta stämplas som
            enbart patriotiska eller som lokala politiker. Det är i och för
            sig var och en av oss, men den här frågan handlar inte bara om
            oss i Gävleborg utan också om
          </note>
          <note>
            Gävleborg i förhållande till övriga Sverige.
          </note>
          <note>
            Jag skulle därför vilja veta om kommunikationsministern också
            anser att
          </note>
          <note>
            Norrland i sig är en grundbult för övriga Sverige.
          </note>
          <note>
            Eller är det bara så, att Ostkustbanan är en grundbult för Norrland?
            Hur viktig tycker ministern att den här frågan är för Sveriges
            möjligheter att ha en stark infrastruktur över hela landet och
            inte bara i vissa delar? Vi är nog inte ensamma om att uppleva
            att gränserna mellan olika länder krymper. Det är faktiskt lättare
            att ta sig fram och tillbaka. Man upplever nya vyer. Det innebär
            stora möjligheter. Kan vi hänga på den möjligheten? Hur viktiga
            är i så fall alla delar av landet?
          </note>
          <note type="speaker">
            Anf. 132 AXEL ANDERSSON (s):
          </note>
          <note>
            Herr talman! Jag har en avslutande fråga till kommunikationsministern.
          </note>
          <note>
            Innan vi fattar beslut här i kammaren och medan frågor om infrastruktursatsningarna
            bereds, hinner det ju bli vår. Är kommunikationsministern beredd
            att redan nu 1992, detta nådens år, trycka på startknappen för
            de projekt som jag och mina kamrater har talat om och de projekt
            som är klara att sättas i gång? Problemet finns redan. Den arbetslösa
            arbetskraften i Gävleborgs län har redan varit arbetslös i flera
            månader. Därför vore det rimligt att ge dem som är arbetslösa
            arbete så snart som möjligt, helst redan i år. Det går att ordna.
          </note>
          <note type="speaker">
            Anf. 133 SINIKKA BOHLIN (s):
          </note>
          <note>
            Herr talman! Visst har vi från skogslänen en positiv attityd.
            För oss är detta en överlevnadsfråga. Vi behöver våra basindustrier
            för att över huvud taget kunna leva och verka även norr om Dalälven.
          </note>
          <note>
            Jag sade att jag ibland uppfattar att prioriteringarna i fråga
            om infrastruktur görs i Mälardalen och södra
          </note>
          <note>
            Sverige. Mälardalen och södra Sverige får helhetsprojekten, dvs.
            sådana projekt som genomförs i sin helhet, från början till slut.
            Vi från
          </note>
          <note>
            Gävleborg upplever det så, att vi får en liten bit i taget, t.ex.
            när det gäller Ostkustbanan och norra stambanan. Projekten blir
            alltså utdragna över en mycket lång period. På grund av den enorma
            arbetslösheten finns det en fri kapacitet på många håll. Därför
            finns det behov av att starta allt som är planerat så fort som
            möjligt.
          </note>
          <note>
            Det är bra att det kommer en proposition i februarimars, och
            före dess kommer budgetpropositionen.
          </note>
          <note>
            Sedan börjar den parlamentariska processen, som kommunikationsministern
            sade. Där ligger också problemet i sin helhet. Det tar så lång
            tid innan vi startar, och då har vi förlorat tid på vägen. Det
            är ändå fråga om en hel sträcka, från Stocholm till
          </note>
          <note>
            Sundsvall. Varför inte satsa nu?
          </note>
          <note>
            En annan sak som också oroar litet grand är att det tar så lång
            tid att sätta i gång beslutade projekt.
          </note>
          <note>
            Dessutom är byggnadstiden ofta onödigt lång. Det finns goda möjligheter
            att under rådande lågkonjunktur forcera och koncentrera utbyggnaden
            på ett helt annat sätt än vad man har gjort tidigare. Annars riskerar
            vi att viktiga projekt inte ens har kommit i gång ordentligt och
            ännu mindre har hunnit genomföras när konjunkturen vänder.
          </note>
          <note>
            Förutom bortfallet av behövliga arbetstillfällen under lågkonjunkturen
            går vi därmed också miste om infrastrukturinvesteringarnas nyttoeffekt
            i ett kritiskt ekonomiskt skede.
          </note>
          <note>
            Jag tolkar kommunikationsministerns svar bara på ett sätt, nämligen
            att det inte finns någon samlad arbetsmarknads- och näringspolitik.
            Det finns kanske inte heller någon riktig vilja hos regeringen
            att satsa nu inför framtiden på infrastrukturen i
          </note>
          <note>
            Gävleborg och norröver. Vi tror att vi kommer att behövas även
            i framtiden för hela Sverige.
          </note>
          <note>
            Anf. 134 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Ulrica Messing frågar mig om
          </note>
          <note>
            Norrland är en grundbult för hela Sverige. Ja, så är det. Frågan
            är naturligtvis något märklig på ett sätt.
          </note>
          <note>
            De satsningar på Norrland som har gjorts får jag dagligen och
            stundligen försvara när jag möter folk från Skåne, Mellansverige
            och Stockholm. Jag har för de olika riksdagsgrupperna redovisat
            profilen på infrastruktursatsningarna. Den fråga man får är:
          </note>
          <note>
            Varför satsar ni bara på Norrland? Ingen är nöjd någonstans,
            vilket är förståeligt. Behoven är så enormt mycket större än de
            medel som står till förfogande. Men jag arbetar efter devisen
            ''Hela
          </note>
          <note>
            Sverige skall leva''. Vi försöker fördela resurserna så rättvist
            som möjligt, inte bara med hänsyn till var människor bor -- då
            skulle resurserna hamna på helt andra ställen -- utan också med
            hänsyn till den här nämnda principen. Jag tror att Ulrica Messing,
          </note>
          <note>
            Axel Andersson och Sinikka Bohlin ändå innerst inne, om ni studerar
            detta, drar denna slutsats.
          </note>
          <note>
            Axel Andersson frågade om jag är beredd att trycka på startknappen
            nu -- som om det hade funnits en sådan i talarstolen. Då skulle
            en armada av entreprenadmaskiner rulla ut i terrängen. Detta är
            naturligtvis vad alla tror. Men regeringen kan faktiskt inte anvisa
            några pengar. Är ni riksdagsledamöter beredda att överlåta på
            regeringen att anvisa pengar? Skall vi hoppa över budgetprocessen?
            Det tror jag ärligt talat inte att vi skall göra, utan vi har
            den process vi har. Budgeten för nästa budgetår beslutas här i
            riksdagen. Det måste vi faktiskt finna oss i. Jag skulle inte
            ha något emot om regeringen fick anvisa pengar, men det är alltså
            inte möjligt.
          </note>
          <note>
            Sinnika Bohlin tycker att det är en utdragen process. Varför
            inte satsa nu? frågar hon. Det tar lång tid att komma i gång med
            beslutade projekt.
          </note>
          <note>
            Detta är fel. Det är en myt. När det gäller byggandet av Ostkustbanan
            finns det över huvud taget ingen försening. Projekten löper helt
            i enlighet med den tidsplanering som har gjorts. Tala då om vilka
            projekt som har tagit lång tid, som inte har kommit i gång i enlighet
            med besluten. Det förekommer väldigt många diffusa beskyllningar
            här. Jag skulle därför vara väldigt tacksam om jag fick reda på
            vilka projekt som är försenade i förhållande till planeringen.
          </note>
          <note>
            Beträffande E 4:an, som nu diskuteras, är man sen i starten.
            Det beror, mina vänner, på att det gjordes en omfördelning i en
            politisk process. Vi tog pengar från en sydligare del av Sverige
            och satsade dem på
          </note>
          <note>
            E 4:an i ert län, trots att projekteringen inte var färdig. Vi
            gjorde detta väl medvetna om att projektet skulle kunna komma
            i gång först betydligt senare. Tycker ni att det var fel? Skulle
            vi ha satsat pengarna enligt Vägverkets förslag, så att arbetet
            hade kommit i gång tidigare? Jag tycker att det behövs viss sans
            och måtta i den här debatten.
          </note>
          <note>
            Överläggningen var härmed avslutad.
          </note>
          <note>
            12 § Bordläggning
          </note>
          <note>
            Anmäldes och bordlades
          </note>
          <note>
            Förslag
          </note>
          <note>
            1992/93:RR3 Riksdagens revisorers förslag angående omstruktureringar
            i statsförvaltningen
          </note>
          <note>
            Motionerna
          </note>
          <note>
            med anledning av prop. 1992/93:135 Åtgärder för att stärka det
            finansiella systemet
          </note>
          <note>
            1992/93:N41 av Lars Andersson (-)
          </note>
          <note>
            1992/93:N42 av Lars Werner m.fl. (v)
          </note>
          <note>
            1992/93:N43 av Bengt-Ola Ryttar m.fl. (s)
          </note>
          <note>
            1992/93:N44 av Birgitta Johansson m.fl. (s)
          </note>
          <note>
            1992/93:N45 av Göran Magnusson (s)
          </note>
          <note>
            1992/93:N46 av Ian Wachtmeister (nyd)
          </note>
          <note>
            med anledning av prop. 1992/93:151 Beskattning av inkomst från
            handelsbolag i vissa fall
          </note>
          <note>
            1992/93:Sk23 av Ylva Annerstedt (fp)
          </note>
          <note>
            1992/93:Sk24 av Lars Hedfors m.fl. (s)
          </note>
          <note>
            13 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 2 december
          </note>
          <note type="speaker">
            1992/93:269 av Lars Stjernkvist (s) till försvarsministern om
            nedläggningen av F 13:
          </note>
          <note>
            I Norrköping pågår ett intensivt arbete för att göra nedläggningen
            av F 13 så smärtfri som möjligt. Jag är imponerad av den målmedvetenhet
            och den ansvarskänsla som präglar flottiljledningens och personalledningens
            insatser för att hitta nya arbetsgivare och arbetsuppgifter. Det
            saknas inte idéer. Åtskilliga önskar starta egna företag, och
            har kunskaper som onekligen är konkurrenskraftiga utanför försvaret.
            Diskussioner förs med andra statliga arbetsgivare. Kommunen är
            engagerad i planerna på att utveckla ny verksamhet inom flottiljområdet.
            Det största problemet just nu är tiden eller, rättare uttryckt,
            bristen på tid. Enligt gällande tidsplan skall flygplanen vara
            borta om sex månader. All verksamhet skall vara avvecklad vid
            halvårsskiftet 1994. Jag menar att tidsplanen är orimlig.
          </note>
          <note>
            Med en senareläggning av nedläggningen skulle möjligheterna att
            finna alternativa jobb öka. En viss fördyring i det korta perspektivet
            skulle följaktligen snabbt förvandlas till en betydande vinst
            för kommunen och samhället som helhet.
          </note>
          <note>
            Är statsrådet beredd att medverka till en senareläggning, som
            ökar möjligheterna för de anställda att finna alternativa arbetsuppgifter?
          </note>
          <note>
            1992/93:270 av Carl Olov Persson (kds) till kommunikationsministern
            om samarbetet mellan
          </note>
          <note>
            Banverket och SJ:
          </note>
          <note>
            Samarbetet mellan Banverket och SJ fungerar inte tillfredsställande.
            Ett exempel på detta är de förhandlingar som förs om den planskilda
            korsning som krävs på den nya järnvägsstationens
          </note>
          <note>
            (Resecentrum) bangård i Västerås. Där har förhandlingarna låst
            sig. Detta är bara ett exempel på konflikter, det finns fler ute
            i landet.
          </note>
          <note>
            Det är mycket allvarligt om inte olika myndigheter kan samverka.
            Det innebär ökade kostnader och senareläggning av angelägna projekt.
          </note>
          <note>
            Jag vill veta vad kommunikationsministern avser att göra för
            att få de båda myndigheterna att samverka till bra lösningar.
          </note>
          <note type="speaker">
            1992/93:271 av Sten Andersson i Malmö (m) till näringsministern
            om bilindustrins export:
          </note>
          <note>
            För en tid sedan gick fackliga organisationer inom bilindustrin
            ut med ett upprop och uppmanade folk i allmänhet och politiker
            i synnerhet att endast köpa svenska bilar. Orsaken angavs vara
            en svag svensk nybilsförsäljning.
          </note>
          <note>
            Då Sverige är starkt beroende av en exportmarknad är det förvånansvärt
            att fackliga organisationer inte inser att agerandet kan få negativa
            effekter på sysselsättningen i vårt land.
          </note>
          <note>
            Skulle fackliga organisationer i de länder till vilka
          </note>
          <note>
            Sverige har en stor export driva och få igenom samma förslag
            som sina svenska kolleger är risken stor att arbetsmarknadsproblemen
            blir ännu större.
          </note>
          <note>
            Vilka åtgärder är statsrådet beredd medverka till för svenskt
            vidkommande så att det inte utomlands uppfattas som om Sverige
            för en protektionistisk politik?
          </note>
          <note type="speaker">
            1992/93:272 av Pehr Löfgreen (m) till försvarsministern om nedläggningen
            av F 13:
          </note>
          <note>
            Våren 1992 beslutade riksdagen lägga ner F 13 i
          </note>
          <note>
            Norrköping. Sedan dess har förutsättningarna ändrats dramatiskt.
            Riksdagsbeslutet förutsatte att viss verksamhet skulle flyttas
            till F 6 i Karlsborg, vilket som bekant inte längre är aktuellt.
          </note>
          <note>
            Enligt den gällande tidsplanen skall flygverksamheten försvinna
            från Norrköping om ett halvår. Hela flottiljen skall vara avvecklad
            vid halvårsskiftet 1994. Risken finns att det inte är klarlagt
            hur flygförsvaret långsiktigt skall organiseras innan flyttningen
            genomförs. Följden kan alltså bli att den verksamhet och de människor
            som nu flyttas återigen måste flytta om några år.
          </note>
          <note>
            Jag ifrågasätter alltså inte riksdagens nedläggningsbeslut, men
            det finns skäl att ompröva tidsplanen.
          </note>
          <note>
            Vilka möjligheter ser statsrådet att senarelägga nedläggningen
            av F 13 i Norrköping?
          </note>
          <note type="speaker">
            1992/93:273 av Göte Jonsson (m) till socialministern om enskilda
            vårdhem:
          </note>
          <note>
            Stadgan för enskilda vårdhem är i behov av översyn. Den överensstämmer
            inte med de ändrade förhållanden som råder jämfört med vad som
            gällde då stadgan antogs. Den politiska ambitionen vad gäller
            ökad valfrihet och flera alternativ samt
          </note>
          <note>
            ÄDEL-reformens genomförande ställer krav på snabb förändring
            av stadgan för enskilda vårdhem.
          </note>
          <note>
            Nuvarande ordning kan hämma och försvåra flexibla lösningar samt
            möjligheten att ta till vara befintliga resurser inom den alternativa
            vården.
          </note>
          <note>
            Hur snabbt kan en reformering av stadgan om enskilda vårdhem
            komma till stånd?
          </note>
          <note>
            14 § Kammaren åtskildes kl. 17.40.
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdets början t.o.m. 6 §
            anf. 29 (delvis),
          </note>
          <note>
            av talmannen därefter t.o.m. 9 § anf. 94 (delvis) och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
