<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--6</head>
          <docDate when="1992-10-14 00:00:00">1992-10-14 00:00:00</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 8 oktober.
          </note>
          <note>
            2 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1992/93:33 och 34 till lagutskottet
          </note>
          <note>
            Skrivelse
          </note>
          <note>
            1992/93:44 till justitieutskottet
          </note>
          <note>
            3 § Allmänpolitisk debatt
          </note>
          <note>
            Enligt överenskommelse med partiernas företrädare i talmanskonferensen
            skulle följande debattregler gälla för den allmänpolitiska debatten.
          </note>
          <note>
            Talarordning och taletider för de två inledande avsnitten, Ekonomisk
            politik och
          </note>
          <note>
            Sysselsättningspolitik, framgick av utdelad talarlista. Replikrätt
            avsåg föregående talare och omfattade två repliker om högst tre
            minuter vardera. Duellmetoden skulle tillämpas. Även den ledamot
            som inte hållit sitt huvudanförande skulle kunna få replik, dock
            inte den talare som stod närmast på talarlistan.
          </note>
          <note>
            För övriga debatter skulle gälla att tiden för en ledamots huvudanförande
            inte fick överstiga sex minuter. Replikrätten avsåg föregående
            talare och skulle omfatta två repliker om högst tre minuter vardera.
            Duellmetoden skulle tillämpas. Ett statsråd fick i sitt första
            inlägg tala högst tio minuter. Därefter var statsrådets inlägg
            begränsat till tre minuter. För antalet statsrådsinlägg gällde
            inte någon begränsning.
          </note>
          <note>
            Ekonomisk politik
          </note>
          <note type="speaker">
            Anf. 1 ALLAN LARSSON (s):
          </note>
          <note>
            Fru talman! Sverige har under de senaste veckorna gått igenom
            en svår ekonomisk kris. Den har utsatt enskilda medborgare och
            hela det svenska näringslivet för mycket allvarliga påfrestningar.
          </note>
          <note>
            På ett tidigt stadium stod det klart att den borgerliga regeringen
            inte skulle klara upp situationen på egen hand. Det var därför
            vi socialdemokrater erbjöd regeringen ett samarbete om en ny och
            ansvarsfull ekonomisk politik mot arbetslösheten och mot de skyhöga
            räntorna.
          </note>
          <note>
            Till en början avvisades våra förslag om en nationell samling.
            Men till slut insåg regeringen att den behövde vår hjälp, och
            då kunde omprövningen ske och uppgörelser träffas. Låt mig bara
            säga att det hade varit en stor fördel för
          </note>
          <note>
            Sverige, för medborgarna och för näringslivet, om denna omprövning
            kommit i gång långt tidigare.
          </note>
          <note>
            I förra veckans partiledardebatt erkände statsministern att många
            myter har krossats under de senaste veckorna, dagarna och nätterna.
          </note>
          <note>
            Låt mig peka på tre stora myter, som nu har krossats. Den första
            är myten om det politiska systemets svaghet.
          </note>
          <note>
            Det fanns de som trodde att regering och riksdag inte skulle
            kunna fatta de nödvändiga besluten, att spekulanterna skulle kunna
            tvinga fram en nedskrivning av kronan, vilket är detsamma som
            en reallönesänkning, så som hade skett i flera andra länder. Hur
            gick det? Nu vet vi svaret: Riksdag, regering och riksbank kunde
            med gemensamma krafter slå tillbaka spekulationens krafter. Myten
            om statsmakternas svaghet har krossats.
          </note>
          <note>
            Den andra myt, som krossats är föreställningen om blockpolitikens
            styrka. Den myten byggde på föreställningen att samverkan och
            ömsesidigt hänsynstagande var en svaghet, att bara en kompromisslös
            högerpolitik kunde ge politisk styrka.
          </note>
          <note>
            Hur gick det? Nu vet vi svaret: Blockpolitiken förde
          </note>
          <note>
            Sverige in i en återvändsgänd med försvagad regeringsmakt och
            förlorat anseende. Svenska folket får betala ett högt pris för
            det borgerliga övermodet. Det var först när regeringen övergav
            blockpolitiken som det var möjligt att börja återskapa det internationella
            förtroendet och pressa ned de skyhöga räntorna.
          </note>
          <note>
            Den tredje myt som krossats är de föreställningar som låg till
            grund för ''den enda vägen''. Den myten byggde på föreställningarna
            om att man med stora skattesänkningar för de välbeställda skulle
            kunna få fart på Sverige. Den byggde vidare på föreställningen
            att staten genom att sätta i gång en utförsäljning, en realisation,
            av naturtillgångar, företag och fastigheter skulle öka tillväxten.
          </note>
          <note>
            Hur gick det? Nu vet vi svaret: Den enda vägen löste inga problem.
            I stället försämrades statsfinanserna i snabb takt. Misstron mot
            den ekonomiska politiken växte för varje dag som gick, för varje
            gång finansministern upprepade att politiken ligger fast, för
            varje tillfälle som statsministern ropade sitt: Håll ut!
          </note>
          <note>
            Krisuppgörelserna mellan regeringen och oss socialdemokrater
            innebär en ny politik för att komma till rätta med statsfinanserna,
            stärka näringslivet internationella konkurrenskraft och förstärka
            kampen mot arbetslösheten.
          </note>
          <note>
            Uppgörelsen innehåller också en plattform för gemensamma insatser
            för att trygga spararnas insättningar på bankerna och skapa tilltro
            till det svenska betalningssystemet i vår omvärld.
          </note>
          <note>
            Dessa uppgörelser ansluter till en god socialdemokratisk tradition,
            en tradition av att alltid sätta landets bästa främst och att
            ta ansvar för landets ekonomi, av en bestämd vilja att bekämpa
            arbetslösheten, av en lika bestämd strävan att bördorna skall
            fördelas rättvist.
          </note>
          <note>
            Många har frågat mig om jag tror att regeringen kommer att stå
            fast vid överenskommelserna. De som frågat har hänvisat till diverse
            statsråd, som uttalat sig vitt och brett utan hänsyn till den
            träffade uppgörelsen. Jag vill därför uppmana finansministern
            att i sitt eget intresse se till att det blir ordning i regeringen
            och rättning i ledet. Det är viktigt för oss här i riksdagen att
            få klarhet i om det går att träffa överenskommelser med regeringen
            eller om enskilda statsråd kan bedriva privatpolitik.
          </note>
          <note>
            Jag utgår ifrån att uppgörelsen gäller. Jag kan också konstatera
            att vi genom dessa uppgörelser har avvärjt attackerna mot kronan.
            Räntorna har börjat pressas ned.
          </note>
          <note>
            Men det finns ingen anledning att slå sig till ro med detta.
            Nu när de akuta problemen är över, gäller det att gå vidare och
            sätta in alla krafter på att återvinna tillväxten och skapa nya,
            varaktiga arbetstillfällen.
          </note>
          <note>
            Jag skall redovisa min uppfattning utifrån tre perspektiv, nämligen
            arbetet på att sanera statsfinanserna, uppgiften att trygga spararnas
            pengar samt kampen mot arbetslösheten. Detta är de tre huvudfrågor
            som står i centrum för den ekonomiska politiken i dag och under
            de närmaste åren.
          </note>
          <note>
            Låt mig börja med statsfinanserna. I land efter land redovisar
            regeringarna stora och växande underskott i de offentliga finanserna.
            Sverige var länge ett land med överskott i de offentliga finanserna,
            men nu befinner sig också Sverige bland underskottsländerna.
          </note>
          <note>
            Hur stort underskottet i statsbudgeten verkligen är vet vi inte.
            Regeringen har ännu inte offentliggjort några uppgifter om det,
            men det är uppenbart att underskotten blir långt större än de
            100 miljarder som finansministern redovisade i våras.
          </note>
          <note>
            Med sådana jättelika underskott vältrar vi över en väldig börda
            i form av statsskuldräntor på framtida generationer. Det är ohållbart.
            Därför måste statsfinanserna saneras.
          </note>
          <note>
            Det gjorde det nödvändigt både att förstärka inkomsterna och
            att minska på utgifterna. Det gäller nu att fasa in dessa åtgärder
            på rätt sätt med hänsyn till den ekonomiska aktiviteten. Det är
            särskilt viktigt att nu få till stånd en långsiktig plan för att
            stärka statsfinanserna. Därför arbetade vi för vår del fram förslaget
            om den nya sjukförsäkringen, som flyttas ut ur statsbudgeten och
            ges en ny, hållbar finansering. Det innebär en kraftfull och uthållig
            insats för sunda statsfinanser.
          </note>
          <note>
            Med dessa åtgärder kan vi komma åt det s.k.
          </note>
          <note>
            strukturella underskottet i statsfinanserna. Men det största
            problemet är det underskott som är en följd av vikande konjunktur,
            minskad produktion och växande arbetslöshet. Det kan vi bara komma
            till rätta med genom tillväxt och nya arbetstillfällen.
          </note>
          <note>
            Jag vill ställa frågan direkt till finansministern:
          </note>
          <note>
            Delar Anne Wibble min uppfattning att arbete och tillväxt är
            avgörande för våra möjligheter att sanera och förstärka statsfinanserna?
          </note>
          <note>
            Den andra stora uppgiften är att trygga spararnas pengar och
            att hävda tilltron till det svenska betalningsystemet.
          </note>
          <note>
            Sverige befinner sig mitt uppe i en bankkris. Vi drabbas av baksmällan
            efter 80-talets lättsinniga kreditgivning, den som följde i spåren
            på avregleringen. Samma baksmälla drabbar land efter land: USA,
            Canada, Storbritannien, Norge,
          </note>
          <note>
            Finland, Japan, för att ta några exempel.
          </note>
          <note>
            Dessa länder har alla gått samma väg. De har låtit marknaden
            ta över där politiken tidigare satte gränser. Därför är det som
            nu sker ett misslyckande för marknadsekonomin, inte för politiken.
          </note>
          <note>
            Det behövs en ordentlig utredning och kartläggning av vad som
            hänt i finansvärlden under 80-talet. Vi behöver en sådan kartläggning,
            inte för att finna syndabockar men för att förstå vad som verkligen
            hände och för att förhindra att samma misstag upprepas på nytt.
          </note>
          <note>
            Men det behövs också politiska åtgärder för att hindra att finanskrisen
            får allvarliga skadeverkningar på produktion och sysselsättning.
          </note>
          <note>
            Det behövs politiska åtgärder för att återställa tilltron till
            betalningssystemet. Det skrev vi in i överenskommelsen om den
            ekonomiska politiken.
          </note>
          <note>
            Och det har följts upp med regeringens uttalande om garantin
            för betalningssystemet.
          </note>
          <note>
            Jag trodde att det rådde enighet om att staten skall värna om
            spararnas pengar, nu när marknaden har misslyckats. Men jag har
            sett att en av regeringens ledamöter har varit ute och propagerat
            för att staten skall låta banker gå i konkurs. Med en sådan politik
            kan man inte undvika att spararna skulle komma att drabbas.
          </note>
          <note>
            Vad är det egentligen som pågår i regeringen?
          </note>
          <note>
            Var står finansministern i denna fråga? Och var står finansutskottets
            ordförande i denna fråga? Ni har nu chansen att undanröja alla
            tvivel om var regeringen och regeringspartierna står. Ge oss besked
            om hur ni ser på bankkrisen och hur ni skall lösa den! Det är
            många inom och utom landet som vill veta hur ni tänker handla.
            Det är i dag ni måste ge besked.
          </note>
          <note>
            Det tredje området gäller sysselsättningen. Sverige befinner
            sig nu i en europeisk arbetslöshetskris.
          </note>
          <note>
            Den drabbar människor och bygder på ett sätt som är förödande.
          </note>
          <note>
            Den viktigaste uppgiften för oss socialdemokrater är kampen mot
            arbetslösheten.
          </note>
          <note>
            -- Det var därför vi ställde upp och medverkade till att få stopp
            på valutakrisen och få ner räntorna. Det var det första steget.
          </note>
          <note>
            -- Det andra steget är att stärka konkurrenskraften.
          </note>
          <note>
            Det gör vi framför allt genom att sänka arbetsgivaravgiften och
            därmed pressa ned kostnaderna.
          </note>
          <note>
            -- Det tredje steget är att med all kraft hävda arbetslinjen,
            dvs. arbete och utbildning i första hand, kontant stöd först i
            sista hand. Vi socialdemokrater har här i riksdagen drivit kravet
            på en aktiv arbetsmarknadspolitik. Men vi har ofta mött brist
            på förståelse, ja t.o.m. motstånd, som vi har haft svårt att förstå.
            Nu har vi genom denna uppgörelse kunnat få till stånd en rejäl
            ambitionshöjning och ett genombrott för en del nya principer.
          </note>
          <note>
            Men jag vill genast säga, att det vi har kommit överens om är
            insatser enbart under första halvåret nästa år. Det räcker inte
            med halvårspolitik. Det är nödvändigt att snabbt komma i gång
            med diskussioner om ytterligare åtgärder och en ännu högre ambitionsnivå.
          </note>
          <note>
            När nu prognoserna för arbetsmarknaden börjar komma fram finns
            det anledning att på nytt diskutera hur regeringen hanterar kommunerna.
          </note>
          <note>
            Är det rimligt att regeringen flyttar ut en del av budgetunderskottet
            till kommunerna, som i sin tur flyttar över detta underskott till
            statens arbetsmarknadsfond genom att göra 10 000-tals anställda
            arbetslösa? Det är nödvändigt att vi under behandlingen av regeringens
            proposition i riksdagen får fram fakta om vad som verkligen är
            besparingar och vad som är finansiell rundgång och slöseri med
            människors arbetsvilja.
          </note>
          <note>
            Skall vi kunna bekämpa arbetslösheten måste vi få till stånd
            inte bara en exportledd tillväxt. Vi behöver också en investeringsledd
            tillväxt, som ger nya jobb.
          </note>
          <note>
            Hur går det med alla de beslut som riksdagen har fattat om vägar,
            järnvägar, broar och annan infrastruktur? Hur mycket av detta
            har egentligen kommit i gång? Och hur mycket har fastnat i regeringens
            byråkrati? Här finns mycket mera att göra för att få fart på Sverige.
            Vi har för vår del begärt att riksdagen av regeringen skall få
            en redovisning av läget, så att vi kan fatta nya beslut för att
            få fart på investeringarna.
          </note>
          <note>
            Jag är övertygad om att vi också bör investera mycket mer i kunskap
            för att Sverige skall kunna hävda sig i den internationella konkurrensen.
          </note>
          <note>
            Långsiktigt behöver vi ytterligare en årskull i utbildning, i
            högre utbildning, i yrkesutbildning, i omskolning och kompetensutveckling.
            För detta behöver vi planera nu.
          </note>
          <note>
            Var står finansministern och var står regeringspartierna när
            det gäller kampen mot arbetslösheten? Är ni beredda att höja ambitionerna
            och utforma en långsiktigt politik för att pressa ned arbetslösheten?
          </note>
          <note>
            Fru talman! Så ser jag på den ekonomiska politikens tre huvudfrågor:
            uppgiften att skapa sunda statsfinanser, vår skyldighet att trygga
            spararnas pengar, vår beslutsamhet att bekämpa arbetslösheten.
          </note>
          <note>
            Vi kan åstadkomma en del med nationella åtgärder.
          </note>
          <note>
            Det är min förhoppning att det skall vara möjligt att här i riksdagen
            föra en konstruktiv diskussion om dessa frågor. Men skall vi lyckas,
            behövs det ett internationellt samarbete om en ny politik för
            tillväxt och sysselsättning. Det behövs nya initativ i
          </note>
          <note>
            Europa och i OECD.
          </note>
          <note>
            Vi socialdemokrater arbetar -- i nordisk samverkan -- för att
            få in en ny syn i den ekonomiska politiken i Europa, en ny syn,
            som kan ersätta 80-talets förbrukade idéer.
          </note>
          <note>
            Sverige har ett ansvar att vara idégivande och pådrivande i det
            arbetet. Här har varje parti en viktig uppgift i det internationella
            samarbetet om
          </note>
          <note>
            Europapolitiken. Här borde vi alla över partigränserna kunna
            enas om en linje: Europa har råd att arbeta, men Europa har inte
            råd med massarbetslöshet.
          </note>
          <note>
            (Applåder)
          </note>
          <note type="speaker">
            Anf. 2 JOHAN LÖNNROTH (v) replik:
          </note>
          <note>
            Fru talman! Jag har två frågor till Allan Larsson.
          </note>
          <note>
            Du säger att myten om det politiska systemets svaghet har krossats.
            Jag tycker att det var en mycket stark formulering. Jag lyssnade
            på
          </note>
          <note>
            Sjöfolksförbundets ordförande Anders Lindström på Sergels torg
            i förra veckan. Han uttryckte det på så sätt att han inte kunde
            acceptera någon storfinansens diktatur över det politiska systemet.
          </note>
          <note>
            Det var också en mycket stark formulering. Kanske ligger sanningen
            någonstans mitt emellan. Jag skulle vilja fråga om du ändå inte
            är beredd att medge att de stora penningägarnas makt över det
            politiska systemet fortfarande är ett problem.
          </note>
          <note>
            Den andra fråga som jag skulle vilja ställa rör det du säger
            om att vi bör enas om en linje i Europa för att motverka massarbetslösheten.
            Det står också i krisuppgörelsen att ni skall komma överens om
            uppläggningen av förhandlingarna med EG. Jag läste med mycket
            stort intresse, jag tror att det var för någon månad sedan, de
            starkt kritiska artiklar du skrev om valutaunionen och varför
            du inte trodde att den monetära unionen skulle kunna fungera.
            Det var just med tanke på möjligheten att bekämpa arbetslösheten.
          </note>
          <note>
            Det gick rykten om att du bråkade en del under krisnätterna.
            Mina frågor är: Var det möjligen den frågan det handlade om? Har
            du nu fallit undan och ställt upp bakom valutaunionen? Hur man
            ställer sig till valutaunionen är ändå en nyckelfaktor i planeringen
            för den framtida Europapolitiken.
          </note>
          <note type="speaker">
            Anf. 3 ALLAN LARSSON (s) replik:
          </note>
          <note>
            Fru talman! Jag skall börja med att hälsa Johan
          </note>
          <note>
            Lönnroth välkommen i den ekonomisk-politiska debatten. Det skall
            bli intressant att höra ett mer utförligt inlägg och se om vänsterpartiet
            kan åstadkomma någon förnyelse på det här området.
          </note>
          <note>
            Till frågorna. Vi hade mycket annat att bråka om.
          </note>
          <note>
            Vi har i grunden många olika meningar om den ekonomiska och sociala
            utvecklingen. Det fanns tillräckligt av sådant stoff att diskutera
            i förhandlingarna.
          </note>
          <note>
            I min artikel om valutaunionen har jag redogjort för de beslut
            som riksdagen fattade i våras, i total enighet om att vi innan
            vi tar ställning skall ha en ordentlig kartläggning av effekterna
            av den. Den internationella debatten på det här området har visat
            på en sak, att det är viktigt att få till stånd en stabilitet
            när det gäller valutarelationerna mellan länderna. Men skall man
            åstadkomma ett så långtgående projekt som detta är, krävs det
            en mycket ambitiös arbetsmarknads- och regionalpolitik. Att man
            skall få till stånd detta försöker jag verka för i OECD och i
          </note>
          <note>
            Europasammanhang. Det är en nödvändig förutsättning för att vi
            skall få den stabilitet som ett valutasamarbete innebär.
          </note>
          <note>
            Den första fråga som Johan Lönnroth ställde var om inte penningägarnas
            agerande är ett problem.
          </note>
          <note>
            Självfallet är det ett problem att vi har en sådan utveckling
            som ger utrymme för spekulation. Det är just det som är vårt skäl
            för att engagera oss för ett politiskt samarbete i Europa. Vi
            tror att vi på politisk väg kan begränsa utrymmet för spekulation
            och finansiella transaktioner.
          </note>
          <note>
            Men det jag pekade på var att vi i Sverige de facto har problem
            som vi måste lösa alldeles oavsett vad som händer på valutamarknaden.
            Det var faktiskt inte valutamarknaden som upptäckte de problem
            som vi har försökt att lösa i förhandlingarna. Vi tog upp detta
            i våras här i riksdagen, och vi kunde då se att underskottet i
            statens finanser skulle förbli stort under lång tid.
          </note>
          <note>
            Vi satte för vår del i gång ett arbete i syfte att gå igenom
            alla utgifter och alla inkomster för att ha en beredskap inför
            denna situation. Det var bl.a.
          </note>
          <note>
            utifrån det arbetet som vi kunde utforma uppläggningen av den
            nya sjukförsäkringen och en del andra insatser. Ge inte marknaden
            ett för stort anseende, Johan Lönnroth! Vi i den här riksdagen
            har faktiskt varit mer förutseende. Marknaden började bli nervös
            fram i augusti. Vi var nervösa redan i maj, när vi såg de siffror
            som finansministern redovisade. Vi har visat att vi kan fatta
            beslut och ta i dessa långsiktiga och mycket svåra frågor.
          </note>
          <note type="speaker">
            Anf. 4 JOHAN LÖNNROTH (v) replik:
          </note>
          <note>
            Fru talman! Jag kan försäkra Allan Larsson att jag inte tänker
            ge marknaden för stort anseende. Jag tyckte ändå att man i svaret
            kunde ana att formuleringen att ni hade krossat myten om det politiska
            systemets svaghet var något av en överdrift. Det politiska systemets
            makt gentemot den internationella mycket starka penningmakten
            måste rimligen fortfarande vara ett problem.
          </note>
          <note>
            Jag tycker fortfarande att valutaunionen måste vara något av
            ett problem för dig. Om jag har förstått debatten om detta i Allan
            Larssons parti är det många av dina partikamrater som säger att
            oron på valutamarknaden på senare tid visar att det krävs en stark
            ekonomisk union. Man kan alltså inte stanna på halva vägen. Detta
            visar just att man måste gå hela vägen. Din inställning, som jag
            har förstått den, har tidigare varit att vi skall driva anknytningen
            till ecun och deltagandet i valutasamarbetet vidare. Men vi skall
            inte ta hela steget fram till valutaunionen.
          </note>
          <note>
            Om jag har förstått några av dina partikamrater rätt, är det
            just detta de går emot och säger att det inte räcker med bara
            själva deltagandet i valutasamarbetet. Jag tycker att svaret var
            litet oklart. Vilken är din inställning i dag till EG:s planerade
            valutaunion?
          </note>
          <note type="speaker">
            Anf. 5 TALMANNEN:
          </note>
          <note>
            Jag är tacksam om för- och efternamn, inte du, används i debatterna.
          </note>
          <note type="speaker">
            Anf. 6 ALLAN LARSSON (s) replik:
          </note>
          <note>
            Fru talman! När vi jämför det som har skett i
          </note>
          <note>
            Sverige med händelserna i en rad andra länder, där man har ställts
            inför de väldiga krafter som valutaspekulation innebär, kan vi
            konstatera att vi i
          </note>
          <note>
            Sverige gemensamt, riksdagen, regeringen och
          </note>
          <note>
            Riksbanken, har kunnat avvisa dessa krafter. Det tycker jag att
            vi har all anledning att uppmärksamma. Vi har ingen anledning
            att huka för det, utan vi skall kunna visa på värdet därav.
          </note>
          <note>
            Vad hade hänt, Johan Lönnroth, om vi hade gett vika, om marknaden
            hade fått verka som den har gjort i en rad andra länder? Det skulle
            ha inneburit en reallönesänkning för det svenska folket med en
            väldigt okontrollerad fördelningseffekt. Vi skulle också ha upplevt
            ett skede med högre inflation och högre räntor framöver. Det skulle
            ha hindrat investeringar och tillväxt. Därför var det viktigt
            att åstadkomma en uppgörelse, och det har vi nu gjort.
          </note>
          <note>
            Det har vi ingen anledning att skämmas för.
          </note>
          <note>
            Valutapolitiken: Jag tycker inte att Johan
          </note>
          <note>
            Lönnroths beskrivning av min ståndpunkt är riktig.
          </note>
          <note>
            Vi har sagt att det är viktigt att få till stånd ett valutapolitiskt
            samarbete. Vi hade den inställningen förra året i samband med
            écukopplingen, att vi skulle få till stånd ett förpliktigande
            samarbete. Det skulle minska på riskerna på det här området.
          </note>
          <note>
            Valutaunionen är ett långsiktigt projekt. Vi har tid att tänka
            igenom och se effekterna av det. Men jag vill peka på en enda
            sak, och det är att det ligger ett värde i en stabilitet, men
            att åstadkomma stabilitet är samtidigt en mycket krävande uppgift.
            Det kräver framför allt en aktiv arbetsmarknads- och regionalpolitik
            av det slag som jag inte kan se i
          </note>
          <note>
            Europa i dag. Det är därför jag har verkat i de internationella
            sammanhangen för att man skall se det förhållandet och kunna starta
            ett sådant samarbete. Vi för i Sverige en mer aktiv arbetsmarknadspolitik
            än andra länder, men inte ens den skulle räcka till för de krav
            som detta innebär. Det är därför som vi måste både få stabilitet
            på valutområdet och också klara de problem som ligger i ett sådant
            samarbete.
          </note>
          <note type="speaker">
            Anf. 7 IAN WACHTMEISTER (nyd):
          </note>
          <note>
            Fru talman! Jag tänker inte delta i diskussionen om vem som varit
            duktigast de senaste veckorna eller vem som blev nervös först.
            Jag tycker att både regeringen och Socialdemokraterna har varit
            duktiga.
          </note>
          <note>
            I Allan Larssons anförande tyckte jag mig märka en viss irritation.
            Jag hoppas att det inte är irritation över Socialdemokraternas
            egen uppgörelse med regeringen.
          </note>
          <note>
            Allan Larsson påpekade att vi måste återvinna tillväxten. Det
            kunde inte vara sannare än så, för det måste vi. Frågan är bara
            hur. Allan Larsson påpekade också att folkets besparingar måste
            garanteras. Det är en självklarhet.
          </note>
          <note>
            Vi måste skilja på vad som är välståndsskapande jobb, riktiga
            arbeten alltså, och sysselsättning. Vi måste i det här läget komma
            ihåg att arbete inte är detsamma som att dölja arbetslöshet. I
            motsats till
          </note>
          <note>
            Allan Larsson vill jag påstå att de akuta problemen inte är över.
            I övrigt stämmer våra uppfattningar om hur verkligheten ser ut
            ganska bra.
          </note>
          <note>
            Jag gjorde en liten observation när jag hörde diskussionen med
            Johan Lönnroth. Det låter ibland som att marknaden är någonting
            mystiskt. Det är väldigt nyttigt att byta ut uttrycket marknaden
            mot verkligheten.
          </note>
          <note>
            Jag vill nu göra ett allvarligt försök att få till stånd en intellektuellt
            hederlig diskussion om det ekonomiska läget. Jag gör det därför
            att svenska politiker på sistone har visat en berömvärd förmåga
            att skärpa sig när det gäller. Det handlar, som vi alla vet, om
            Sveriges framtid.
          </note>
          <note>
            Antag att jag har rätt i följande: Det är kris i
          </note>
          <note>
            Sverige. Krispaketen var nödvändiga men räcker inte. Med rådande
            politik går det inte att få ner räntan tillräckligt långt.
          </note>
          <note>
            I dagsläget har vi, beroende på vem det handlar om, en ränta
            på ungefär 15 % och 2 inflation.
          </note>
          <note>
            Vi skulle behöva 8 ränta och 4 % inflation.
          </note>
          <note>
            Detta är praktikt taget alla överens om, eller hur?
          </note>
          <note>
            Vi skulle vilja ha en realränta på 4 % i stället för
          </note>
          <note>
            13 %, för då skulle vi få ner bostadskostnader, hyror, privathushållens
            räntor, och vi skulle få i gång investeringar. Det i sin tur skulle
            minska arbetslösheten, öka konsumtionen. Med andra ord skulle
            vi få den dödsspiral som vi nu ser att vända och gå åt andra hållet.
            Som jag ser det blir det därför en fråga om hur man skall få ned
            räntan till låt oss säga 8 %.
          </note>
          <note>
            Jag har ett annat scenarium. I det finns ett tredje paket, som
            ytterligare minskar det strukturella budgetunderskottet -- inte
            den dynamiska delen --
          </note>
          <note>
            som halva svenska folket vid det här laget börjar förstå vad
            det är för någonting, med ca 20 miljarder kronor. För ögonblicket
            vill jag inte argumentera var dessa miljarder skall tas, men den
            politiska sektorn, biståndet, flyktingpolitiken och annat som
            vi har nämnt förut lär inte komma undan denna gång.
          </note>
          <note>
            I samband med det tredje paketet vet vi också, hoppas jag, att
            lönerna frysts, helt enkelt därför att arbetsmarknadens parter
            blivit lika krismedvetna och förståndiga som svenska folket. Efter
            ett tredje paket skulle man konstatera att Sverige har rått bot
            på det strukturella budgetunderskottet. Då skulle vi få fart på
            hjulen i det svenska maskineriet. Då är vi tillbaka vid den grundläggande
            förutsättningen, den relativt låga räntan. Allts sänker vi räntan
            själva, ändrar politik, låter kronan flyta och tror att omvärlden
            då förstår att kronan är en stark valuta.
          </note>
          <note>
            Vi har nämligen gjort vad vi kan för att visa att den svenska
            kronan är stark.
          </note>
          <note>
            En hård valuta är per definition en valuta som har lägre ränta
            än omgivande länders valutor. En valuta som måste locka med höga
            räntenivåer är per definition mjuk. Det har sagts mig att Sverige
            tillhör Europas A-lag, gänget med de starka valutorna. Efter det
            paket som jag talar om är vi ännu starkare.
          </note>
          <note>
            I det tredje paketet måste också ingå en snabbstart av de infrastrukturprojekt
            som tydligen de flesta är införstådda med: Öresundsbron, rationella
            kommunikationer med Arlanda, järnvägsprojekt i
          </note>
          <note>
            Norrland, E 6 norr om Uddevalla m.m. Full fart!
          </note>
          <note>
            Utgifter för dessa behöver inte balanseras i en budget, eftersom
            det handlar om investeringar. Till lönsamma investeringar kan
            man alltid låna. Det förstår marknaden, därför att det är precis
            så man gör över huvud taget när man investerar, om det nu är en
            lönsam investering. Men det krävs snabbhet så att det inte tar
            lång tid från det första spadtaget till det att man verkligen
            kommer i gång.
          </note>
          <note>
            Sedan krävs andra åtgärder också, som jag snabbt skall räkna
            upp här. Ändra konkurslagarna så att inte leverantörerna drabbas.
            Annars förlorar vi jobb helt i onödan. Den ändringen görs i denna
            kammare. Stärk konkurrensen, bevaka hela tiden konkurrensaspekten
            så att kostnaderna skall kunna sänkas och folk kan få mer för
            sina pengar. Sätt full fart på ROT-sektorn, reparationer på byggsektorn.
          </note>
          <note>
            Inrätta en särskild fond för fullgörandegarantier, så att byggentreprenörer
            kan hålla i gång sin verksamhet. Jag har nämnt förut hur den skall
            se ut. Sänk turistmomsen, inte därför att Bert
          </note>
          <note>
            Karlsson vill det utan därför att vi måste få fart på den mängd
            av små och medelstora företag som finns i denna bransch. Ett sätt
            är att skära ner arbetsgivaravgiften, något som vi föreslagit
            genomföras generellt. Lova omvärlden att vi kommer att skära i
            den offentliga sektorn bit för bit. Rationalisera, inte avrusta,
            välfärden!
          </note>
          <note>
            Vad säger då marknaden? Jag gissar att marknaden i det här fallet
            skulle säga och kommentarerna utifrån skulle vara: Det var som
            tusan, svenskarna har kommit in i en ny andning. Inte nog att
            man gjorde ett krispaket och ett till, utan nu har man tre.
          </note>
          <note>
            På det viset har man i stort sett fått bort det strukturella
            budgetunderskottet. Ingen av oss vet exakt hur stort det är. Sedan
            gasar man i Sverige på den dynamiska sidan genom att sänka räntan.
            Det finns inget annat sätt. I varje fall har ingen ekonom jag
            har talat med påpekat något annat sätt.
          </note>
          <note>
            Visst har man i alla lägen talat om att inte släppa loss kronan,
            men man inser också att omständigheterna runt omkring oss har
            ändrats.
          </note>
          <note>
            Finska mark, pund, peseta, lire flyter, och med D-
          </note>
          <note>
            marken vill man tydligen inte göra vad man borde göra för Europa.
            Jag tror också att reaktionen skulle vara att politikerna än en
            gång skulle få rosor från marknaden för att de inte var så prestigeladdade.
            Att förståndiga människor kan ändra uppfattning är en förutsättning
            när verkligheten så kräver. Man kanske tillägger att om
          </note>
          <note>
            Sverige inte hade vidtagit dessa åtgärder, skulle omvärlden tvingat
            Sverige till dem.
          </note>
          <note>
            Vad är då det alternativa scenariot? På den punkten skiljer jag
            mig en del från Allan Larsson.
          </note>
          <note>
            Om vi bara fortsätter att kämpa och slåss med näbbar och klor,
            avvärjer en liten eller en litet större valutaattack då och då
            samt guppar med räntan mellan 13 och 20 %, dvs. den långa räntan
            --
          </note>
          <note>
            den korta räntan kan ju flyga i väg vart som helst --
          </note>
          <note>
            vad kan hända då? Vad händer med investeringarna och konkurrenskraften?
            Hur går det med jobben? Konsumtionen och handeln kommer ju att
            minska. I och för sig kan man måla upp ett skräckscenario, men
            det vill jag inte göra.
          </note>
          <note>
            Man kan dock tvingas in i en ohållbar situation. Då tvingas man
            i defensivt syfte att genomföra det åtgärdspaket och de åtgärder
            i fråga om valutan som man i stället nu skulle kunna genomföra
            i offensivt syfte.
          </note>
          <note>
            Vad är vi då rädda för? Vi är givetvis rädda allihop för att
            Sverige skall göra om de misstag som man gjorde under 70- och
            80-talet. Men jag tror att det är en fantastisk stor skillnad
            mellan 1992 och tidigare år. Skillnaden är krismedvetenheten.
            Den är enorm. Dessutom ser omvärlden annorlunda ut.
          </note>
          <note>
            Den här gången är folk med på noterna, och det är nog det viktigaste
            av allt. Ofta förefaller det som att allmänheten har större krismedvetande
            än allmänhetens företrädare.
          </note>
          <note>
            Vi är antagligen också rädda för att vi inte exakt kan förutse
            effekterna av en åtgärd av den här typen. Men det värsta är att
            vi vet vad som händer om vi inte vidtar den här åtgärden. Då kör
            vi in i en återvändsgränd, där vi blir stående med för hög realränta,
            och -- som jag tidigare sade -- det är den som vi måste komma
            åt.
          </note>
          <note>
            Då säger man kanske att det finns andra vägar. Ja, det finns
            det. Någon annan kan t.ex. göra det som vi själva gör i mitt scenario
            beträffande valutan, inte när det gäller åtgärdspaketet, för det
            måste vi givevis själva genomföra. Det betyder att några mäktiga
            figurer i Europa skulle bestämma sig för en s.k. total realignment,
            dvs. att man låter valutorna flyta så, att varje valuta för ögonblicket
            får sitt korrekta läge. Eller också ändrar man det monetära systemet
            på något annat sätt. Men än så länge har vi ju inte sett någonting
            av detta. Det verkar vara svårt att få någon sådan förändring
            till stånd.
          </note>
          <note>
            Jag vill bara ännu en gång upprepa att det som jag nu har presenterat
            är ett resonemang som ofta förs ute på marknaden. Om inte detta
            resonemang togs in i den politiska diskussionen i riksdagen, skulle
            den här debatten te sig ganska overklig, som en skendebatt. Jag
            hoppas därför att övriga debattdeltagare försöker att förstå --
            och inte missförstå -- vad det är jag säger. Jag lovar å min sida
            att lyssna på era kommentarer med all den högaktning som de visar
            sig vara värda.
          </note>
          <note>
            Fru talman! Till sist: Tror någon att man lurar marknaden eller
            verkligheten genom att politiker viskar i stället för att tala
            om de saker som alla andra talar om? Tror ni verkligen att det
            är någon hemlighet att Sverige måste få fart på efterfrågan?
          </note>
          <note>
            Tror ni att det finns något annat sätt än att snabbt få ned räntan?
          </note>
          <note>
            (Applåder)
          </note>
          <note type="speaker">
            Anf. 8 JOHAN LÖNNROTH (v):
          </note>
          <note>
            Fru talman! Ärade ledamöter! Ebba, en gammal vän till mig, fick
            förra månaden efter skatt ut 7 089
          </note>
          <note>
            kr efter skatt i folkpension, ATP, bostadsstöd och särskild kommunal
            pension efter att jobbat i 19 år som lågavlönad inom sjukvården
            i Göteborg. Hon lever ensam i en trerummare som kostar 3 970 kr
            i månadshyra. Hon har försökt byta den till en billigare tvåa,
            men det har inte gått. När hon har betalat försäkringar, el, TV,
            telefon, spårvägskort och en dagstidning återstår ca 70 kr om
            dagen. Hon äter bara billig mat. Hon säger att den minskade pensionen
            som krisuppgörelsen innebär troligen gör att hon inte kommer att
            ha råd att ge födelsedagspresenter till sina tre barn och sex
            barnbarn.
          </note>
          <note>
            Jag gjorde en liten jämförelse med min egen privata ekonomi.
            Vi är två heltidsarbetande ganska högavlönade personer som bor
            ihop. Våra barn är vuxna. Vi har en hyra på 5 000 kr i månaden.
            Att ni berövar mig 2 % reallöneskydd i skatteskalan gör att jag
            inte får någon ytterligare skattesänkning utöver den tusenlapp
            jag tjänade netto på marginalskattesänkningen under de två senaste
            åren. Att skattesatsen på mitt allemanssparande går upp kompenseras
            i huvudsak av en högre ränta.
          </note>
          <note>
            Jag går praktiskt taget oskadd ur de båda krisuppgörelserna.
          </note>
          <note>
            Ni som företräder krispaketpartierna i denna debatt hävdar att
            landets ekonomi kräver en ekonomisk politik av just den här typen
            och att det inte finns något alternativ. Och av opinionsundersökningar
            att döma verkar det ju som om ni hitintills lyckats övertyga större
            delen av svenska folket om detta. Men jag är inte så säker på
            att ni klarar att övertyga människorna i längden.
          </note>
          <note>
            I media har krispaketens skapare hyllats som reträttens hjältar,
            de som vågade offra sina heliga kor. Och TV:s tecknare framställde
            riksbankschef
          </note>
          <note>
            Dennis som en S:t Göran som besegrar den eldsprutande draken
            marknaden. Men liknelserna haltar. För legendens S:t Göran dödade
            faktiskt draken och räddade dottern som kungen offrat, medan Dennis,
            Bildt och Carlsson ju var överens om att de politiska skötebarnen
            måste offras just för att marknaden skulle kunna leva och frodas.
          </note>
          <note>
            Vem är då denna eldsprutande drake? Ian
          </note>
          <note>
            Wachtmeister säger att det är verkligheten. Och det är klart
            att det finns verkliga marknader. När vi
          </note>
          <note>
            Göteborgare hör ordet marknad tänker vi kanske på fiskauktionerna,
            en verklig konkurrensmarknad som tvingar säljarna att vara effektiva
            och som höjer välfärden för alla. Men 90 % av den internationella
            penninghandeln är ett nollsummespel, ett sorts globalt kasino
            med räntejusteringar och devalveringar på rouletthjulet och där
            storspelarna har förhandstips och lurar småspelarna. Kasinot är
            ingen fungerande marknad.
          </note>
          <note>
            Vi i Vänsterpartiet är eniga om att det var nödvändigt att göra
            något för att lugna spekulanterna, att få ner räntorna och långsiktigt
            minska det statliga budgetunderskottet. Vi lägger fram förslag
            som långsiktigt tar bort det strukturella budgetunderskottet.
            Vi påstår bestämt att det finns alternativ, nämligen en annan
            politik som minskar arbetslösheten och som fördelar bördorna mer
            rättvist i Sverige och internationellt än vad förslagen i krispaketen
            innebär. Enligt konjunkturinstitutet ökar arbetslösheten i genomsnitt
            till 6,5 % nästa år och till 7 % 1994. Är det verkligen så, att
            marknaden kräver att vi skall slösa så med mänsklig skaparkraft?
          </note>
          <note>
            Tiomiljarderssatsningen på arbetsmarknadspolitik är bra, men
            den neddragning av den inhemska köpkraften som krispaketen innebär
            i övrigt kommer att få en minst lika stor negativ effekt åt andra
            hållet.
          </note>
          <note>
            Det snabbaste och enklaste sättet att nu få ner arbetslösheten
            är att riva upp beslutet att ta ifrån kommunerna 7,5 miljarder
            kronor. Tiotusentals kommunanställda -- de flesta kvinnor -- kommer
            i annat fall att gå rakt ut i arbetslöshet eller i bästa fall
            tas om hand av AMS. För övrigt undrar jag också varför ni i era
            krispaket bara talar om det statliga budgetunderskottet. Gunnar
            Sträng brukade alltid tala om underskottet i hela den offentliga
            sektorn.
          </note>
          <note>
            Den stora attacken mot budgetunderskotten bör sättas in när konjunkturen
            på allvar börjar gå uppåt. Vänsterpartiet har kritiserats för
            att vi inte ville medverka till en åtstramning då Sverige hade
            en överhettad ekonomi 1988 och 1989. Något kan det ligga i den
            kritiken, även om vi också då ansåg att de sparförslag som lades
            fram var orättvist fördelade. Vi har diskuterat denna fråga i
            mitt parti, och jag kan försäkra att beredskapen i dag är god
            för att medverka i en rättvis åtstramning när högkonjunkturen
            kommer. Jag tror inte, som en del LO-företrädare har sagt, att
            marknaden är en idiot. Jag tror att åtminstone den produktiva
            marknaden inser och begriper behovet av en vettig konjunkturpolitik.
            Någon sådan finns inte i de båda krispaketen.
          </note>
          <note>
            Krispaketen har också en orättvis fördelningsprofil mellan individer.
            Ni kan inte med hedern i behåll framställa ett uppskjutande av
            skattesänkningar för höginkomsttagare som skatteskärpning.
          </note>
          <note>
            Hushållens finansiella sparande beräknas överstiga
          </note>
          <note>
            60 miljarder -- mer än det strukturella budgetunderskottet --
            både 1993 och 1994. Det finns ett utrymme för att skärpa både
            förmögenhetsskatten och marginalskatten för högre inkomsttagare.
            Vi föreslår också att man sänker taket för sjukersättningen. I
            stället vill vi höja pensionstillskottet, stoppa karensdagen och
            behålla momsen på mat på 18 %. En rättvisare fördelning minskar
            sparandet och ökar konsumtionsefterfrågan och innebär därför också
            en minskad arbetslöshet.
          </note>
          <note>
            En annan orättvis och arbetslöshetsskapande fördelningsprofil
            i krispaketen gäller arbetstiderna.
          </note>
          <note>
            De två borttagna semester- eller helgdagarna leder till att den
            genomsnittliga arbetstiden ökar med genomsnittligt 20 minuter
            i veckan, motsvarande ungefär 40 000 årsarbeten nästa år, enligt
          </note>
          <note>
            Konjunkturinstitutets beräkningar. Tvärtom behöver arbetstiderna
            fördelas jämnare både i förvärvsarbetet och hemma. Det långsiktiga
            målet skall vara sextimmarsdagen. Den är bra, inte enbart för
            kvinnor -- också vi män skulle då få tid att klara vårt eget privatliv
            när tjejerna överger oss eller dör ifrån oss. Man behöver faktiskt
            inte nobelpristagare Beckers tjusiga teorier för att begripa den
            saken.
          </note>
          <note>
            Vi vägrar också acceptera 1,5 miljarder i minskat u-landsbistånd.
            Att detta inslag i krispaketen är en ideologisk profilering snarare
            än en sparåtgärd inser man av att paketpartierna gladeligen är
            beredda att belasta vår betalningsbalans med de 8--
          </note>
          <note>
            10 miljarder som EG-medlemskapet kostar oss netto per år. Kan
            det verkligen vara så, att ni anser att det inte finns mer effektiva
            hjälpinsatser i jordens fattigaste länder än förlustbidrag till
            jordbruksöverskottet i EG-länderna?
          </note>
          <note>
            Och vad säger Ian Wachtmeister, som brukar tala om kompisarna
            i det svenska etablissemanget som smörjer varandra med bidrag?
          </note>
          <note>
            Hyser Ian Wachtmeister ingen tvekan när det gäller att dela ut
            pengar till byråkrater och cocktailpartyn i Bryssel? Räknar han
            möjligen med att så småningom få glida omkring där själv och spela
            pajas på en högre nivå?
          </note>
          <note>
            Allan Larsson säger att ni gjorde uppgörelserna för att rädda
            Sverige. Ni socialdemokrater säger också att ni inte gjorde detta
            för att rädda Bildt. Ni har också sagt att Bildt annars skulle
            ha gjort upp med
          </note>
          <note>
            Ny demokrati. Men det finns ju faktiskt fler alternativ. Vi är
            fullt beredda att vara med i diskussioner om en krisuppgörelse
            mellan alla de partier som är beredda att ta strid mot den nya
            högerns egoism. Varför kan man inte rädda Sverige från både Bildt
            och Wachtmeister?
          </note>
          <note>
            Ingvar Carlsson sade i partiledardebatten att vi behöver ett
            nytt sätt att tänka och att det är dags för radikala politiker
            och världens framstående nationalekonomer att komma samman som
            på 30-
          </note>
          <note>
            talet för att enas inte bara om en teori utan även om praktisk
            ekonomisk handling. Jag tycker att detta litet grand speglar en
            övertro på ekonomiska teorier.
          </note>
          <note>
            I somras såg jag att Allan Larsson var i Visby och att Socialdemokraterna
            hade ett ekonomiskt seminarium. Jag funderade på om man möjligen
            skall tolka Ingvar Carlssons ord som självkritik.
          </note>
          <note>
            Var era ekonomer i Visby inte radikala nog?
          </note>
          <note>
            Vi i Vänsterpartiet hade samtidigt, tillsammans med våra nordiska
            systerpartier, en konferens om ekonomi och ekologi i Klintehamn.
            Vi har också gjort ett ekologisk-ekonomiskt program som vi diskuterade
            på ett seminarium inför vår partikongress i våras. Vi hävdar inte
            att vi har den stora teori som Ingvar Carlsson efterlyser. Men
            det kanske vore dags, inte bara för er och oss utan gärna även
            för företrädare från andra partier, att samlas och diskutera just
            behovet av nya ekonomiska idéer. 80-talets ekonomiska högeridéer
            klarade nämligen inte mötet med Ian
          </note>
          <note>
            Wachtmeisters berömda verklighet. En effektiv marknad kräver
            inte mer kapitalism utan tvärtom mer och kollektivt ansvarstagande,
            låg arbetslöshet och jämn inkomstfördelning.
          </note>
          <note>
            Jag tror att det nya ekonomiska tänkandet framför allt måste
            präglas av insikten att ekonomi aldrig kan skiljas ut från politiken
            eller från jämställdheten mellan könen och inte heller från miljön.
          </note>
          <note>
            Vi inom vänstern har tvingats till en mycket djupgående ideologisk
            omprövning och förnyelse.
          </note>
          <note>
            Det är en svår och spännande process. Men jag tror faktiskt att
            vi kommer att klara av den.
          </note>
          <note>
            När jag lyssnar på er som företräder partier som på ytan ser
            ut att inte vara lika krisdrabbade som vi är eller har varit,
            har jag en stark känsla av att skillnaden nog inte består i att
            ni inte har ideologiska problem och behov av förnyelse. Jag tror
            snarare att ni har en lägre grad av ideologisk krismedvetenhet.
          </note>
          <note>
            Anf. 9 IAN WACHTMEISTER (nyd)
          </note>
          <note>
            replik:
          </note>
          <note>
            Fru talman! Herr Lönnroth tycks fortfarande tro mer på Öst- än
            på Västeuropa. Det är för min del föga oväntat. Den här tolkningen
            av vad man skall göra åt marknaden osv. är ju avslöjande.
          </note>
          <note>
            Eftersom jag själv förärades några kommentarer, vill jag först
            säga att vänsterns Europapolitik skulle, såvitt jag förstod, vara
            att rädda Sverige från
          </note>
          <note>
            Europa och sedan rädda Europa från mig. Jag skulle nämligen vara
            för att stödja byråkrater och cocktailpartyn i Bryssel för att
            jag själv skulle kunna gå på dem. Jag vill upplysa kammaren om
            att jag tycker att cocktailpartyn är fruktansvärt tråkiga och
            att jag biter hela byråkratin i benen. Om det är någon som sätter
            sig upp mot byråkratin, och om det är någon i vårt land som kommer
            att kämpa mot byråkratin vare sig den är i Sverige eller i Europa,
            så tror jag att det är just Ny demokrati. På den punkten kan alltså
            Johan Lönnroth vara lugn. På alla andra punkter skall han nog
            fortsätta att ora sig tills tankarna har klarnat.
          </note>
          <note type="speaker">
            Anf. 10 JOHAN LÖNNROTH (v) replik:
          </note>
          <note>
            Fru talman! Jag skall börja med att kommentera talet om Östeuropa
            som en bra marknad. I mitt parti har vi haft en debatt om varför
            det gick åt skogen i Östeuropa. Vi diskuterade även marknadens
            sätt att fungera redan i sluten av 70-
          </note>
          <note>
            talet. Insikten om nödvändigheten av att ha en fungerande marknad
            är mycket god. Det kommer att stå i vårt nya partiprogram att
            marknaden måste få fungera på ett vettigt sätt.
          </note>
          <note>
            I t.ex. Världsbankens färska prognoser visar det sig att man
            tror att det inte bara är i Ostasien utan även i Sydamerika och
            i Östeuropa, när man där har genomgått den nuvarande fasen av
            något slags rövarbaronskapitalism, som det kommer att finnas en
            mycket spännande framtidsmarknad, mer spännande än vad EG är.
            I Sverige har vi sådana nischer i industrin att det är intressant
            med just
          </note>
          <note>
            Östeuropa. Varför skall vi då vara med och betala till EG:s jordbruksstöd
            och byråkrati? Jag har aldrig förstått hur Ian Wachtmeister har
            fått detta att gå ihop, att bita byråkratin i benen och samtidigt
            vara en så glödande anhängare av svenskt EG-
          </note>
          <note>
            medlemskap.
          </note>
          <note>
            Anf. 11 IAN WACHTMEISTER (nyd)
          </note>
          <note>
            replik:
          </note>
          <note>
            Fru talman! Jag vill först säga något om Östeuropa som marknad.
            I och för sig är hela Östeuropa och hela världen en marknad där
            vi skall försöka agera, sälja och annat. Men vad jag menade med
            öst och väst gällde ideologierna, och det var västs ideologi som
            var den vettiga. Det trodde jag att vi alla hade konstaterat.
          </note>
          <note>
            För att återgå till allvaret skall jag nämna Baltikum, för att
            ta något som ligger öster om oss och mycket nära. Vi skall satsa
            på Baltikum och vi skall samarbeta med balterna. Det skulle påverka
            vår situation till det bättre, och det skulle öka samhörighetskänslan
            men också aktiviteten i vår del av världen.
          </note>
          <note>
            När det gäller EG är Johan Lönnroths argument om att det kostar
            något att gå in där tämligen ihåligt. Enligt min uppfattning skall
            Sverige gå in i
          </note>
          <note>
            EG bl.a. därför att det är en utomordentligt god affär för Sverige
            och därför att vi då skulle kunna slippa ideliga krispaket av
            olika sorter som vi har sett nu ett tag.
          </note>
          <note type="speaker">
            Anf. 12 JOHAN LÖNNROTH (v) replik:
          </note>
          <note>
            Fru talman! Jag försökte i mitt anförande säga, Ian
          </note>
          <note>
            Wachtmeister, att 80-talets erfarenheter har visat att det som
            Ian Wachtmeister kallar den västliga ideologin, dvs. den extrema
            högernyliberalismen, har haft ett sammanbrott av nästan samma
            storleksordning som ideologierna i Östeuropa. Jag kan peka på
            den berömda boken av ekonomen
          </note>
          <note>
            Krugman som visar att Reaganpolitiken med ökade klyftor och ökad
            arbetslöshet ledde till sämre fungerande marknader. Vad marknaden
            behöver är just mer av kollektivt ansvarstagande, fackliga organisationer
            som tar ansvar och en jämn inkomstfördelning. Ian Wachtmeister
            lever fortfarande i en drömvärld, den marknadsliberala och extrema
            högerns drömvärld. Hans ideologi har kollapsat.
          </note>
          <note>
            Talmannen anmälde att Johan Lönnroth anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 13 ALLAN LARSSON (s) replik:
          </note>
          <note>
            Fru talman! Det var intressant att lyssna till Johan
          </note>
          <note>
            Lönnroths anförande som en liten föraning om den omprövning som
            skall ske inom Vänsterpartiet.
          </note>
          <note>
            Det får väl ta viss tid, eftersom jag förstår att de nya tankarna
            ännu inte har kommit så långt. Men det var ett viktigt erkännande
            som gavs om att
          </note>
          <note>
            Vänsterpartiet alltid kommer för sent när det gäller att fatta
            för nationen viktiga beslut. Jag hoppas att ni i Vänsterpartiet
            skall hinna i kapp verkligheten.
          </note>
          <note>
            Vi har ju kunnat läsa om era inre våndor i Bo
          </note>
          <note>
            Hammars bok. Jag skall inte ta tid i anspråk för att citera ur
            den, men den ger ju en viktig förklaring till ert inre liv.
          </note>
          <note>
            Vi från socialdemokratin gick alltså in för att åstadkomma ett
            resultat som var viktigt för nationen. Det var nödvändigt att
            göra något, vilket
          </note>
          <note>
            Johan Lönnroth nu har accepterat. Ett sådant krispaket innebär
            naturligtvis bördor. Vår medverkan har syftat till att få dessa
            bördor så rättvist fördelade som möjligt. Jag tycker att vi kan
            peka på de inslag som finns i detta när det gäller t.ex. skatterna,
            förmögenhetsskatten och kapitalinkomstbeskattningen på de högre
            inkomsttagarna. Det är inslag som icke skulle ha varit där om
            det hade varit en affär mellan Carl
          </note>
          <note>
            Bildt och Ian Wachtmeister. Det är alldeles uppenbart.
          </note>
          <note>
            Jag tror att Johan Lönnroth även har anledning att inse att det
            som vi har kunnat göra på arbetslivets område när det gäller t.ex.
            a-kassan, arbetsrätten men även hela den uppläggning då vi har
            fått stopp på de lättsinniga utförsäljningarna, realisationerna,
            av statliga företag och naturtillgångar inte heller skulle ha
            funnits med i ett paket om vi hade ställt oss vid sidan av.
          </note>
          <note>
            Om vi hade talat med er hade det inte blivit någon uppgörelse
            som vände ränteutvecklingen. De inslag jag nämnde hade inte varit
            med. Det hade inte blivit någonting alls.
          </note>
          <note>
            Om regeringen än en gång hade försökt åstadkomma en uppgörelse
            med Ny demokrati hade det varit kört för Sverige. De uppgörelser
            man tidigare hade träffat, och den instabilitet som låg i dem,
            var en viktig förklaring till misstron till
          </note>
          <note>
            Sverige. Det skulle ha blivit en orättvisare politik, som inte
            heller skulle ha fått de effekter man eftersträvade.
          </note>
          <note>
            Uppgörelserna är inte någon slutpunkt för vår del.
          </note>
          <note>
            Jag har pekat på att det nu är viktigare än någonsin att också
            inrikta krafterna på en långsiktig politik när det gäller investeringar,
            utbildning och annat som kan återställa tillväxten och på ett
            hållbart sätt bekämpa arbetslösheten.
          </note>
          <note type="speaker">
            Anf. 14 JOHAN LÖNNROTH (v) replik:
          </note>
          <note>
            Fru talman! Allan Larsson säger att vi alltid kommer för sent.
            Jag vill först påminna om att mitt parti faktiskt har varit med
            om ett antal uppgörelser, som har varit jobbiga för oss och kanske
            också för er.
          </note>
          <note>
            Jag refererade till det som hände åren 1988--90 och bedrev då
            en viss självkritik. Det är riktigt som
          </note>
          <note>
            Allan Larsson säger, att bl.a. Bo Hammar har skrivit kritiskt
            om det. Det finns en annan person som har skrivit kritiskt om
            ett annat parti som kom för sent, nämligen Allan Larssons företrädare
            inom socialdemokratin på finansministerposten. Vi skall gärna
            diskutera vem som har anledning att bedriva mest självkritik på
            den punkten. Den kritik vi förde fram då kvarstår. Vi anser fortfarande
            att de förslag till åtstramningar under överhettningen som ni
            lade fram hade en felaktig fördelningspolitisk profil. Jag kommer
            då till den andra punkten i Allan Larssons replik.
          </note>
          <note>
            Allan Larsson säger att Socialdemokraternas medverkan i krisuppgörelserna
            har förhindrat en borgerlig politik när det gäller förmögenhetsskatten.
            Men vad ni har förhindat är det omedelbara avskaffandet av förmögenhetsskatten.
            Jag har sett siffror på att det totala skatteuttaget mellan 1990
            och 1991 sjönk från över 56 % till under 53 % av bruttonationalprodukten.
            Den stora skattesänkningen kom faktiskt då. I år är kvoten nästan
            oförändrad. Det är inte sant, som Ingvar
          </note>
          <note>
            Carlsson sade i partiledardebatten, att det var finansierade
            skattesänkningar för höginkomsttagarna. Han sade: Vi medverkar
            inte till några ofinansierade skattesänkningar för höginkomsttagare.
            Men det var många höginkomsttagare som fick ofinansierade skattesänkningar.
            Det finns ett utrymme för att höja både förmögenhetsskatten och
            marginalskatten för högre inkomsttagare.
          </note>
          <note>
            Jag inser att det inte räcker med
          </note>
          <note>
            Socialdemokraterna och Vänsterpartiet för att bilda majoritet
            i denna kammare. Men det finns andra partier som åtminstone i
            sina program har åsikter om inkomstfördelning och bekämpning av
            arbetslösheten. Det borde vara möjligt att skapa en annan majoritet
            än den som ni har skapat i krisuppgörelsen.
          </note>
          <note>
            Anf. 15 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! De gångna veckorna har inneburit mycket stora umbäranden
            för många människor i vårt land. Villaägare, bostadsrättsinnehavare
            och andra som har lån har dignat under räntebördan.
          </note>
          <note>
            Företag, stora och små, har sett räntekostnaderna rusa i höjden
            och inkomsterna minska.
          </note>
          <note>
            Ränteutvecklingen har slagit mycket hårt. De som har haft små
            marginaler från början har sett dessa förvandlas till underskott,
            ibland så stora att de omöjligen kan täckas. Följden har blivit
            konkurser, tvångsförsäljningar av hus och ökad arbetslöshet.
          </note>
          <note>
            Räntechockerna har slagit orättvist. Många har drabbats omänskligt
            hårt medan andra faktiskt har tjänat pengar.
          </note>
          <note>
            Det är angeläget att diskutera hur det kunde gå så här. Vi hade
            det ju bra i Sverige. Varför drabbades just Sverige så hårt av
            en internationell oro?
          </note>
          <note>
            Svaret är att det gick så här därför att Sverige hade alltför
            dåliga skyddsmurar. Vår ekonomi var helt enkelt inte tillräckligt
            väl rustad för att stå emot.
          </note>
          <note>
            Sverige och svenskarna drabbades särskilt hårt därför att vi
            hade misskött ekonomin under lång tid. Vi hade stora och grundläggande
            ekonomiska problem.
          </note>
          <note>
            Man kan säga att vi har haft det bra i Sverige. Vissa av oss
            har kanske t.o.m. haft det alltför bra. Vi har som nation under
            lång tid beviljat oss själva förmåner som inte kunde betalas med
            det vi arbetade ihop. Vi har levt över våra tillgångar och lånat
            oss fram. Förr eller senare måste det visa sig ohållbart, och
            det blev nu, i september 1992.
          </note>
          <note>
            Det svenska näringslivet utveckades svagt under ganska lång tid,
            framför allt under senare hälften av
          </note>
          <note>
            1980-talet. Industriproduktionen började sjunka redan i början
            av 1989 och har sedan dess minskat med hela 15 %. I t.ex. EG har
            minskningen varit blygsamma 1 % sedan en topp 1990. Nästan
          </note>
          <note>
            200 000 industrijobb har försvunnit under denna tid. Den viktigaste
            orsaken till denna försvagning var att de svenska produkterna
            blev för dyra --
          </note>
          <note>
            kostnaderna i Sverige ökade kraftigt medan produktiviteten utvecklades
            svagt. Resultatet blev sämre konkurrenskraft, förlorade marknadsandelar
            och, som sagt, mängder av förlorade jobb. Våra utlandsaffärer
            gick inte ihop.
          </note>
          <note>
            Vi fick underskott under många år i följd, och vi samlade på
            oss stora skulder.
          </note>
          <note>
            de offentliga finanserna missköttes också. Även i goda tider
            lånade vi oss fram.
          </note>
          <note>
            Överhettningen under 80-talets senare del förvärrade ytterligare
            dessa problem. Löner och priser ökade mycket kraftigt, alldeles
            ohållbart.
          </note>
          <note>
            Kreditmarknaden avreglerades. Det blev lätt att låna pengar.
            Skattereformen hade ännu inte genomförts, och skattereglerna innebar
            att det fortfarande var billigt att låna pengar. Alla räknade
            med att den höga inflationen skulle fortsätta och leda till att
            lånen minskade i värde och att fastigheter och andra tillgångar
            kunde säljas vidare med stor vinst.
          </note>
          <note>
            Ekonomin blev som en uppblåst såpbubbla. Det vet minsta dagisbarn,
            att såpbubblor spricker förr eller senare. Det gjorde också denna,
            mycket riktigt.
          </note>
          <note>
            Resultatet blev det som vi nu ser och har sett under en tid --
            minskad industrikapacitet, ökad arbetslöshet, växande underskott
            i de offentliga finanserna och mycket stora problem i det finansiella
            systemet i landet.
          </note>
          <note>
            Det finns alltid ett intresse av att veta vems felet är, ett
            nästan oproportionerligt stort intresse. Det är dock en fråga
            som har ställts och som behöver besvaras. Är det de som har köpt
            och sålt fastigheter, som gjorde likadant som alla andra, som
            är skyldiga till dessa problem? Är det de som har handlat i valuta,
            som ville skydda sina tillgångar, som är skyldiga? Är det bankdirektörerna,
            som höjdes till skyarna så länge det gick bra?
          </note>
          <note>
            Sanningen är att många delar på ansvaret. Men det är politikerna,
            både de som var i regeringsställning och vi som satt i opposition,
            som har det största ansvaret.
          </note>
          <note>
            Det politiska systemet hade nämligen bestämt två saker som inte
            var förenliga. Det politiska systemet bestämde att Sverige skulle
            ha en fast växelkurs.
          </note>
          <note>
            Samtidigt drevs en ekonomisk politik i landet som var oförenlig
            med beslutet om växelkursen.
          </note>
          <note>
            Räntehöjningar och krispaket är inte en följd av någon marknadens
            diktatur, eller marknadekonomins misslyckande, som Allan
          </note>
          <note>
            Larsson påstod. Problemen är en följd av att politiker, löneförhandlare
            och andra intressegrupper har släppt fram prisökningar och kreditexpansion
            i en takt som är oförenlig med den fasta växelkursens regler.
          </note>
          <note>
            Det ligger inget odemokratiskt i detta. Beslutet om fast växelkurs
            fattades på sedvanligt demokratiskt sätt. Detsamma gäller de beslut
            som tillät den höga inflationen. Problemet var att dessa båda
            demokratiskt fattade beslut var oförenliga.
          </note>
          <note>
            Så småningom började några politiker inse detta, och politiken
            lades om med början 1990.
          </note>
          <note>
            Skattereformen, energiöverenskommelsen och beslutet att ansöka
            om medlemskap i EG var stora och betydelsefulla steg. Men på ett
            område, nämligen i fråga om de offentliga utgifterna, gick det
            i början trögt. Arbetet med att sanera de offentliga finanserna
            tog fart först med den borgerliga regeringen, liksom arbetet med
            att skapa generellt bättre villkor för företagsamhet i
          </note>
          <note>
            Sverige.
          </note>
          <note>
            Ett viktigt skäl till varför det gick trögt med besparingar i
            de offentliga utgifterna hänger ihop med att välstånd, eller välfärd,
            om man så vill, under lång tid har varit nästan identiskt med
            ökade offentliga utgifter. Alltför många har resonerat som om
            de flesta problem i samhället kunde lösas genom ett nytt anslag
            i någon offentlig budget, eller i varje fall genom större anslag
            i någon existerande budget.
          </note>
          <note>
            Resultatet blev att statens och kommunernas utgifter växte ohämmat.
            Det var framför allt inkomstöverföringarna, bidragssystemen, som
            exploderade. Det finns gott om belägg för detta.
          </note>
          <note>
            Under slutet av 1980-talet, när vår samlade produktion ökade
            med drygt 7 %, ökade inkomstöverföringarna till hushållen med
            mer än
          </note>
          <note>
            20 %, nästan tre gånger så mycket, allt räknat i fasta priser.
            Det skedde säkert i bästa välmening, i tron att de ökade offentliga
            utgifterna medförde ökad välfärd. Men det var inte hållbart.
          </note>
          <note>
            Det är en viktig konsekvens av uppgörelsen mellan regeringen
            och socialdemokratin, som diskuteras i dag, att denna expansionsideologi
            -- föreställningen att högre offentliga utgifter är detsamma som
            bättre välfärd -- har omintetgjorts.
          </note>
          <note>
            Uppgörelsen innebär även att Socialdemokraterna i handling, och
            inte bara i ord, accepterar att det är nödvändigt att minska de
            offentliga utgifterna. Och det är inte några små belopp det gäller
            -- det handlar i denna uppgörelse om ca 30 miljarder kronor i
            besparingar. Det innebär att den politiska debatten framöver kan
            handla om annat än att utlova nya bidrag. Den politiska tävlingen
            i godisutdelning kan så att säga blåsas av.
          </note>
          <note>
            Förhoppningsvis kan vi framöver förskonas från debatter där varje
            minskad utgift beskrivs som ett dråpslag mot välfärden. Vi kan
            komma bort från ett språkbruk där ''reform'' blivit liktydigt
            med ökade offentliga utgifter. För ett liberalt parti är det särskilt
            välkommet med ett mera mångdimensionellt välfärdsbegrepp. Visst
            vill vi öka välfärden genom reformer, men effektivisering, valfrihet
            och mera makt för hushållen är också reformer och mycket viktiga
            sådana för den enskilda människan.
          </note>
          <note>
            Fru talman! Det är glädjande att det nu finns en samsyn kring
            hur landets ekonomiska problem skall åtgärdas. Uppgörelsen mellan
            regeringen och
          </note>
          <note>
            Socialdemokraterna skapar förutsättningar för att varaktigt stärka
            den svenska ekonomin och råda bot på det allvarligaste problemet,
            den höga arbetslösheten.
          </note>
          <note>
            Som jag ser det ligger uppgörelsens innehåll i allt väsentligt
            inom ramen för den ekonomisk-politiska strategi regeringen har
            följt under det gångna året.
          </note>
          <note>
            Det finns förvisso undantag.
          </note>
          <note>
            De åtgärder som vidtas för att minska de offentliga utgifterna
            och därigenom minska underskottet i finanserna är en fortsättning
            på regeringens tidigare förslag. Riksdagens ledamöter känner väl
            till att riksdagen beslutade om utgiftsminskningar på ungefär
            20 miljarder kronor i våras. Det nya bostadsfinansieringssystemet
            sparar på sikt ungefär
          </note>
          <note>
            15 miljarder kronor. De nu aktuella åtgärderna ger ungefär 30
            miljarder kronor i minskade utgifter.
          </note>
          <note>
            Det blir sammantaget ungefär 65 miljarder kronor.
          </note>
          <note>
            Det motsvarar drygt 4,5 % av BNP.
          </note>
          <note>
            Förändringarna berör stora delar av socialförsäkringssystemen
            och bygger i allt väsentligt på samma tanke som fanns i skattereformen,
            nämligen att regler skall utformas så att det blir mer lönsamt
            att arbeta.
          </note>
          <note>
            Det här är ett klart uppföljande av den tidigare linje som regeringen
            har drivit. Det är mycket glädjande att den har fått den breda
            uppslutning som vi kan se.
          </note>
          <note>
            De arbetsmarknadspolitiska satsningarna fullföljer arbetslinjen.
            Det nya inslaget med ungdomspraktik accepteras nu av en stor del
            av kammarens ledamöter, och det har visat sig ha en betydande
            framgång. Nu introduceras också något som kallas arbetslivsutveckling,
            som innebär att man får A-
          </note>
          <note>
            kasseersättning när man gör något snarare än när man ingenting
            gör -- vilket är en principiellt viktig innovation. Det innebär
            dessutom att långtidsarbetslösheten kraftigt motverkas.
          </note>
          <note>
            Nästan innan bläcket har hunnit torka för denna uppgörelse frågar
            Allan Larsson var regeringen står i fråga om arbetslösheten. Vi
            står för uppgörelsen, och jag utgår från att Allan Larsson gör
            detsamma.
          </note>
          <note>
            Jag tycker att det var en ytterst egendomlig fråga, när vi inte
            ens har hunnit fatta beslut om de åtgärder vi är överens om sedan
            någon vecka tillbaka.
          </note>
          <note>
            Åtgärder för att säkerställa betalningssystemet och stabiliteten
            i det finansiella systemet över huvud taget är en viktig del i
            krisuppgörelsen nu. Det har redan tidigare fattats ett flertal
            sådana beslut i stor politisk enighet i riksdagen.
          </note>
          <note>
            Strategiska skattesänkningar för näringslivet är sannerligen
            inget nytt för regeringen -- möjligen för socialdemokratin. Den
            föreslagna sänkningen av arbetsgivaravgifterna kommer att innebära
            större växtkraft för svenskt näringsliv och kommer därmed att
            bidra till bättre framtidstro och fler jobb.
          </note>
          <note>
            Fru talman! Det finns förvisso inslag i uppgörelsen som ligger
            mindre väl i linje med regeringens politik. Jag behöver inte orda
            om dem, eftersom
          </note>
          <note>
            Allan Larsson redan har nämnt dem. Så är det i varje kompromiss,
            och särskilt i sådana som sker över blockgränserna. Snarare än
            att peka på varje uppoffring från de politiska partiprogrammen,
            är det en styrka för det svenska politiska systemet att vi faktiskt
            i ett mycket besvärligt läge har kunnat lägga viktiga åsiktsskillnader
            åt sidan och lösa för landet akuta ekonomiska problem.
          </note>
          <note>
            Överenskommelsen om de ekonomiska krisåtgärderna har imponerat
            inte bara i Sverige utan också i omvärlden. Den har också givit
            en hel del resultat. Trovärdigheten kring vår fasta växelkurs
            har ökat rejält, och Sverige är på god väg att etablera sig som
            ett hårdvalutaland. Det ger goda förutsättningar att ytterligare
            få ner räntorna framöver, få igång tillväxten och komma ur räntechockernas
            onda cirkel som Sverige har befunnit sig i sedan 1985.
          </note>
          <note>
            Nu tycks för all del Ian Wachtmeister vilja bryta den politiska
            enigheten kring den fasta växelkursen.
          </note>
          <note>
            Det tycker jag är ett uselt bidrag till en starkare ekonomi.
            Det gör mig utomordentligt glad att Ian
          </note>
          <note>
            Wachtmeister saknar inflytande på flertalet områden, inkl. den
            ekonomiska politiken.
          </note>
          <note>
            Med de här berömmande orden för krisuppgörelsen menar jag ingalunda
            att allt är gjort som behöver göras. Så är det inte. Det finns
            viktiga arbetsuppgifter som måste drivas vidare med stor kraft.
            De offentliga finanserna visar fortfarande alltför stora underskott.
            Om inget görs åt det medför det en automatiskt stigande räntebörda.
            Därför måste besparingsarbetet fortsätta.
          </note>
          <note>
            Jag konstaterade med en viss sorg att den metod
          </note>
          <note>
            Allan Larsson tycks förespråka är att lasta över en allt större
            börda på företagen, dvs. en successivt stigande skattebörda genom
            utflyttningen av sjukoch arbetsskadeförsäkringen men ett kvarliggande
            av skatterna hos företagen. Det skulle innebära att avtalsrörelserna
            under i stort sett resten av 90-talet skulle få drivas i stark
            uppförsbacke. Jag tror att det är ett allvarligt misstag att tro
            att detta skulle bidra till en låginflationspolitik med bra tillväxt
            i det här landet.
          </note>
          <note>
            Allan Larsson frågade också om regeringen vill ha tillväxt. Det
            är en utomordentligt anmärkningsvärd fråga. Det måste vara svårt
            för honom att hitta på något att prata om. Arbetet med att förbättra
            villkoren för företagande i landet måste självklart fortsätta
            för att ytterligare stärka Sverige som ett attraktivt investeringsland.
            Där spelar både det näraliggande EES-beslutet och ett kommande
            medlemskap i EG en viktig roll.
          </note>
          <note>
            Fru talman! Jag vill återkomma i en senare replik med några synpunkter
            på de fördelar som finns och de ljusglimtar som finns i det svenska
            ekonomiska läget. Det är viktigt att vi inte förleds att tro att
            allting är nattsvart. Det finns betydande ljusglimtar, och vi
            har skyldighet att även ta fasta på dem.
          </note>
          <note type="speaker">
            Anf. 16 JOHAN LÖNNROTH (v) replik:
          </note>
          <note>
            Fru talman! Finansministern säger att den höga arbetslösheten
            är det största problemet. Det kan jag helt och fullt hålla med
            om.
          </note>
          <note>
            De båda krispaketen, trots satsningen på 10
          </note>
          <note>
            miljarder kronor på arbetsmarknadspolitiken, innebär sammantaget
            en så stor neddragning av efterfrågan i ekonomin att den öppna
            arbetslösheten ökar mer än vad de arbetsmarknadspolitiska åtgärderna
            motverkar arbetslösheten. Är finansministern medveten om att detta
            är ett faktum? De båda krispaketen bidrar till att ytterligare
            öka arbetslösheten?
          </note>
          <note>
            Min andra fråga gäller hushållssparandet.
          </note>
          <note>
            Finansministern tillsatte en utredning som skulle tala om hur
            man skulle kunna stimulera till ett ökat hushållssparande. Den
            utredningen är nu färdig, och den utgör en svidande kritik av
            tanken att öka hushållssparandet i en djup lågkonjunktur av den
            typ vi just nu är inne i. Enligt beräkningarna skall det finansiella
            sparandet i hushållen ligga över 60
          </note>
          <note>
            miljarder nästa år och 1994. Är finansministern klar över att
            detta är ett problem som bidrar till den stora arbetslösheten?
            Är det inte rimligt att vidta åtgärder för att minska hushållssparandet
            och omvandla de pengarna i köpkraft och fler jobb?
          </note>
          <note>
            Min tredje fråga gäller utlandslånenormen. Det var under den
            socialdemokratiska regeringen som detta infördes. Meningen var
            dels att självdisciplinera sig i fråga om att minska budgetunderskottet,
            dels att företag och banker själva skulle stå för valutakurs och
            ränterisker. Nu har företag kunnat tjäna grova pengar genom att
            låna billigt utomlands och placera pengarna till högre ränta här.
            Det handlar om flera tiotals miljarder kronor.
          </note>
          <note>
            Om ni fullt och fast tror på att det skall vara möjligt att upprätthålla
            kronkursen och få ned det strukturella budgetunderskottet långsiktigt
            med hjälp av besparingar och skattehöjningar, vad finns det för
            vettigt skäl att låta storföretagen fortsätta att tjäna pengar
            på utlandslånenormen?
          </note>
          <note>
            Anf. 17 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Johan Lönnroth ställde några frågor, och jag skall
            gärna svara på dem.
          </note>
          <note>
            Johan Lönnroths första fråga var snarare ett påstående, där han
            sade att de besparingsåtgärder och de krispaket som diskuterades
            fram ger en högre arbetslöshet än om de inte skulle genomföras.
            Det är totalt fel. En sådan analys bygger på tanken att om inte
            dessa krisinsatser hade genomförts skulle allting ändå ha utvecklats
            gott och väl och räntorna skulle ha börjat sjunka och omvärlden
            och investerare skulle få ett ökat förtroende för den svenska
            fasta växelkursen. Det är alltså helt fel. Det förutsätter att
            någonting skulle inträffa som inte hade inträffat.
          </note>
          <note>
            I själva verket var ett viktigt skäl till uppgörelsen att komma
            ifrån den utomordentligt hårda åtstramning som räntepolitiken
            innebar. De höga räntenivåerna medförde ett slags strupgrepp på
            hela den svenska aktiviteten. Det var ytterst angeläget att komma
            ifrån det och växla över till en mera rimlig penningpolitik med
            lägre räntenivåer. För att skapa den expansionsmöjlighet som därigenom
            kunde komma fram var det nödvändigt att förstärka finanspolitiken.
            Resultatet av dessa uppgörelser är i den meningen mycket positiva
            både för ekonomin som helhet och för människors möjlighet att
            få jobb.
          </note>
          <note>
            När det gäller hushållssparandet vill Johan
          </note>
          <note>
            Lönnroth att vi skall börja propagera för att folk skall sluta
            spara pengar. Jag tycker att det är alldeles fel. Men det är icke
            förvånande att han och jag ganska ofta har olika åsikter. För
            mig ligger det ett ideologiskt värde i att människor, egna individer,
            har en egen ekonomisk buffert. Det ökar deras självförtroende
            och oberoende i många situationer.
          </note>
          <note>
            I dag råder just en sådan situation där många människor upplever
            att det är bra att ha en liten ekonomisk buffert. Vi skall vara
            glada över att många hushåll har ökat sparandet under de gångna
            åren. Därmed är några i en bättre sits och har faktiskt möjlighet
            att använda bufferten om de så själva vill. Jag tycker att människor
            skall få bestämma sådant själva. Johan Lönnroth får nog se sig
            om efter en statlig antisparpolitik någon annanstans än hos denna
            regering.
          </note>
          <note>
            Slutligen har vi frågan om utlandslånenormen. Den har en viktig
            betydelse i det att sedan 1984 har staten inte nettolånat utländsk
            valuta för att täcka löpande budgetunderskott. Så länge det finns
            underskott som är för stora är det psykologiskt oerhört viktigt
            att utlandslånenormen finns kvar i den mening den har haft sedan
            1984 och alltjämt har. Däremot påverkar den inte -- vilket Johan
          </note>
          <note>
            Lönnroth säkert vet -- de valuta- och penningpolitiska åtgärder
            som krävs för att stärka och bevara växelkursen.
          </note>
          <note type="speaker">
            Anf. 18 JOHAN LÖNNROTH (v) replik:
          </note>
          <note>
            Fru talman! När det gäller arbetslösheten har prognoserna skrivits
            upp, dvs. arbetslösheten ökar efter det att hänsyn har tagits
            till de båda krispaketen. Vidare säger finansministern att om
            inget hade gjorts hade situationen blivit ännu värre.
          </note>
          <note>
            Jag har förståelse för det. Men jag hävdade i mitt anförande
            att det finns alternativa sätt att visa hur det strukturella budgetunderskottet
            skall minskas.
          </note>
          <note>
            Jag tror faktiskt att åtminstone de sunda marknadskrafterna inser
            att det är vettigare att sätta in åtstramningen när högkonjunkturen
            är på gång -- inte nu i den lägsta lågkonjunkturen Sverige har
            varit inne i sedan 30-talet.
          </note>
          <note>
            Jag sade inte att vi skall propagera för att folk skall sluta
            spara. Jag efterlyste åtgärder, t.ex. höjd marginalskatt och förmögenhetsskatt,
            som tar ifrån höginkomsttagarna överskottspengarna och omvandlar
            dem till exempelvis kommunala jobb eller ger dem till människor
            med låga inkomster för att använda dem till konsumtion. Det minskar
            arbetslösheten.
          </note>
          <note>
            Nu är tydligen utlandslånenormen en psykologisk historia för
            finansministern. Behövs verkligen detta psykologiska stöd? Är
            finansminister Wibble inte övertygad om att hon och regeringen
            klarar av att hålla fast vid målet att få ned det strukturella
            budgetunderskottet? Måste ni ha denna tvångsboja på er och låta
            storföretagen tjäna så mycker pengar på denna psykologiska mekanism?
          </note>
          <note>
            Anf. 19 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Det är utomordentligt bra, Johan
          </note>
          <note>
            Lönnroth, att ha fasta spelregler att hålla sig till.
          </note>
          <note>
            Utlandslånenormen är en av dem. Det finns andra som också är
            betydelsefulla.
          </note>
          <note>
            Jag vill ta upp en sak som Johan Lönnroth förfäktar och som inte
            är alldeles ovanligt i debatten även utanför kammaren, nämligen
            att det hade varit bättre att vänta med att genomföra åtgärderna
            tills det blev en högkonjunktur och vänta med att genomföra besparingar
            i offentliga utgifter till dess det var bättre tider. Det är argument
            som jag har mött på många håll -- inte bara hos vänsterpartister.
          </note>
          <note>
            Jo, det kan synas vara ganska logiskt och riktigt att man hellre
            skulle vilja genomföra dessa stora förändringar i de offentliga
            utgifterna under goda tider. Ja, det hade varit mycket bättre
            om den regering som då satt under mitten av 80-talet, när det
            var en utdragen internationell högkonjunktur, hade tagit itu med
            dessa problem. Då hade omställningen varit mindre smärtsam för
            de enskilda människorna och företagen i det här landet.
          </note>
          <note>
            Nu gjorde man inte det, utan man sade att det där får vi göra
            sedan. Vi skjuter upp det hela.
          </note>
          <note>
            Anpassningen får ske sedan. ''Sedan'' kom i många bedömningar
            av den svenska ekonomiska politiken att bli liktydigt med ''aldrig''.
          </note>
          <note>
            Vi har sagt under de senaste 15--20 åren att vi skall göra viktiga
            anpassningsåtgärder sedan, men vi har aldrig gjort det, utan vi
            har försökt hitta smitvägar med offentlig expansion eller växelkursförändringar.
            Det gäller både borgerliga och socialdemokratiska regeringar,
            så det är ingalunda ett försök att skylla ifrån sig på någon annan.
            Borgerliga regeringar har också medverkat till bilden av att i
            svensk ekonomisk politik är
          </note>
          <note>
            ''sedan'' samma sak som ''aldrig''.
          </note>
          <note>
            Att återigen, i den situation som var, försöka smita undan genom
            att säga att vi skall göra de nödvändiga insatserna sedan, när
            alla bedömare har lärt sig att ''sedan'' är liktydigt med ''aldrig'',
            hade inte varit förtroendeskapande. Vi hade inte fått de positiva
            effekter på förtroendet för det svenska politiska systemet och
            för den svenska ekonomiska politiken, den dämpning av räntorna
            och den stabilitet i bedömningarna av Sveriges ekonomi som vi
            faktiskt har fått nu. Det var helt nödvändigt att komma ifrån
            mytbilden att det svenska politiska systemet inte klarar att ta
            sig samman. Det var mycket viktigt.
          </note>
          <note>
            I fråga om tillväxten är det så, Johan Lönnroth, att jag vill
            ha uthållig tillväxt. Jag vill inte bara ha jobb nu och under
            en månad framåt, utan jag vill ha uthållig tillväxt under lång
            tid. Då kan man inte satsa på enbart kommunal expansion, utan
            då måste man satsa på expansion i det privata näringslivet. Det
            är en viktig ledstjärna för regeringens ekonomiska politik, och
            det kommer att visa sig vara mycket klokt.
          </note>
          <note>
            Anf. 20 IAN WACHTMEISTER (nyd)
          </note>
          <note>
            replik:
          </note>
          <note>
            Fru talman! Finansministern talade i början om såpbubblor, och
            det har funnits en del sådana i politiken, vill jag påstå. Hur
            var det med finansministens egna uttalanden om att politiken ligger
            fast och det behövs inga krispaket? Det var strax innan första
            paketet kom. Krisinsikten kom ganska sent.
          </note>
          <note>
            Jag noterar att finansministern är glad att jag inte har något
            inflytande på den ekonomiska politiken och att mina bidrag är
            usla. Detta är alltså ett resultat av den invit till en intellektuellt
            hederlig diskussion som jag gjorde, om ett alternativ som diskuteras
            av många ute i världen.
          </note>
          <note>
            Jag vill upprepa att vi stödjer att regeringen och
          </note>
          <note>
            Socialdemokraterna har gjort krispaket. Det var nödvändigt. Vi
            påstår dock med bestämdhet att det behövs fler, dvs. att krisen
            är mycket allvarlig fortfarande.
          </note>
          <note>
            Vi menar att efterfrågan måste stimuleras och att det inte finns
            något sätt att ersätta en sänkt ränta.
          </note>
          <note>
            Därför ställer jag frågan: Hur skall vi alltså få ner räntenivån,
            det som vi alla har som gemensamt mål?
          </note>
          <note>
            Då talar jag inte om att få ner den ett par procent över den
            tyska räntan och fastna någonstans på 12--
          </note>
          <note>
            13 %, utan jag talar om att få ner den där vi vet att realräntan
            innebär att vi får fart på Sverige. Då vet finansministern likaväl
            som jag att den måste ner till nivån 8--9 %.
          </note>
          <note>
            Kan jag få ett svar på den frågan?
          </note>
          <note>
            Anf. 21 Finansminister ANNE WIBBLE (fp)
          </note>
          <note>
            replik:
          </note>
          <note>
            Fru talman! Ian Wachtmeister tar upp ett viktigt problem. Som
            också framgick av det jag har sagt tidigare, delar jag uppfattningen
            att det är centralt att få ner räntan. Jag tror att räntan är
            den stora åtstramande faktorn i dagens ekonomi, både för hushåll
            och för företag.
          </note>
          <note>
            Ian Wachtmeister frågar: Hur skall vi få ner räntan?
          </note>
          <note>
            Jag vill rekommendera Ian Wachtmeister att läsa några av de ekonomisk-politiska
            dokument som har producerats för den här kammaren alltsedan januari
            1991. Det har varit i stort sett samma tankar som har presenterats
            under den perioden, och vi har haft återkommande räntechocker
            under hela tiden. Det har successivt blivit allt mera angeläget
            att åstadkomma vad man kan kalla en avväxling från en åtstramande
            räntepolitik till en starkare finanspolitik, så att man får en
            bättre balans mellan dessa två inslag i den ekonomiska politiken.
          </note>
          <note>
            Jag menar att för att få ner räntan till mera rimliga nivåer
            måste Sverige fortsätta att driva precis den typ av ekonomisk
            politik som vi har drivit --
          </note>
          <note>
            politiken ligger fast i den meningen, herr
          </note>
          <note>
            Wachtmeister -- nämligen att fortsätta att sanera de offentliga
            finanserna, i allt väsentligt genom förändringar och minskningar
            i utgiftssystemen, att självklart garantera stabiliteten i det
            finansiella systemet, att sätta i gång tillväxtfrämjande åtgärder,
            att få litet positiva inslag i den svenska ekonomiska bilden.
          </note>
          <note>
            Jag har kunnat visa och göra tydligt för alla att med de förutsättningar
            som nu gäller och ett fullföljande av de inslagen i den ekonomiska
            politiken har
          </note>
          <note>
            Sverige väldigt bra förutsättningar att växa, erbjuda jobb, bli
            ett attraktivt land för både företag och människor framöver, med
            höjd levnadsstandard för oss som bor och jobbar här.
          </note>
          <note>
            Sättet att få ner räntan är helt enkelt fortsatt sanering av
            offentlig verksamhet, tillväxtfrämjande åtgärder för små och stora
            företag, kanske i första hand med inriktning på småföretagen,
            samt fortsatta förändringar i fråga om regleringssystem och i
            fråga om mera konkurrens inom näringslivet.
          </note>
          <note>
            Detta kommer att leda till lägre räntenivåer, herr
          </note>
          <note>
            Wachtmeister, var så säker!
          </note>
          <note>
            Anf. 22 IAN WACHTMEISTER (nyd)
          </note>
          <note>
            replik:
          </note>
          <note>
            Fru talman! Jag tackar för medgivandet vad gäller räntans betydelse.
            Vad jag menar är att vi inte löser problemet genom att läsa några
            dokument om tidigare politik eller någonting sådant, för problemet
            är att vi behöver få ner räntan till den nivå där den ligger i
            dag t.ex. i Tyskland och
          </note>
          <note>
            England.
          </note>
          <note>
            Man skall då ta bort budgetunderskottet. Jag menar att vi inte
            har gjort det ännu. Det behövs mer åtgärder för att få bort det
            strukturella budgetunderskottet. Vi skall på det sättet visa att
            vi har stärkt basen för valutan. Definitionen på en hårdvaluta
            är att man kan ha lägre räntor på den valutan än omgivande valutor.
            Det har vi inte i dag, men vi skulle kunna få det då.
          </note>
          <note>
            Sedan sätter vi själva den räntenivå vi behöver. Det är först
            då vi kan få tillväxt, det är först då vi får i gång efterfrågan
            -- det medger vi allihop -- och det är först då folk får drägliga
            levnadsomständigheter.
          </note>
          <note>
            Därför diskuteras detta problem inte bara av mig utan av många
            människor: Hur skall vi göra för att komma förbi den spärr som
            i dag finns och som sätts av andra så länge vi inte har velat
            vara med om att lösa våra problem?
          </note>
          <note>
            Hur fina ambitioner finansministern än har, kommer vi att fastna
            på alltför hög räntenivå, är jag rädd för. Men jag vill gärna
            bli övertygad om motsatsen.
          </note>
          <note>
            Anf. 23 Finansminister ANNE WIBBLE (fp)
          </note>
          <note>
            replik:
          </note>
          <note>
            Fru talman! Utöver det som vi kan göra i Sverige är en väldigt
            viktig faktor vad som händer i omvärlden. Vad vi har sett under
            de senaste åren är en successivt stigande internationellt hög
            realräntenivå.
          </note>
          <note>
            Man skulle kunna säga att detta är ett pris som de industrialiserade
            västländerna får betala för kommunismens sönderfall, i den meningen
            att det uppkom ett kraftigt investeringsbehov i de tidigare kommunistiska
            öst- och centraleuropeiska länderna. Priset för återbyggnad av
            de nedgångna ekonomierna där är ett mycket stort behov av investeringar
            och kapital.
          </note>
          <note>
            Detta innebar att priset på dessa insatser, dvs.
          </note>
          <note>
            räntan, successivt steg. Alla länder är i den meningen med och
            betalar ett omställningspris efter kommunismens sammanbrott.
          </note>
          <note>
            Jag menar att metoden att lösa upp knuten med de internationellt
            höga realräntorna, som ju påverkar både Sverige och andra länder,
            är mera internationellt samarbete. Därför är svenskt deltagande
            i EG, som medlem, och svenskt deltagande i den fortsatta utvecklingen
            av vad EG
          </note>
          <note>
            är och kommer att bli, både i mera vanlig bemärkelse och i form
            av det monetära samarbetet, oerhört centralt.
          </note>
          <note>
            Jag tycker att det är en viktig lärdom av de senaste årens och
            månadernas händelser att problem av det här slaget har internationella
            orsaker också.
          </note>
          <note>
            Ett hjälpmedel för att lösa dem är att samarbeta mer med andra
            länder, inte att isolera sig med nya regleringar. Det föreslog
            i och för sig inte herr
          </note>
          <note>
            Wachtmeister, men det har förts fram av andra. Jag menar att
            mer internationellt samarbete och större betoning på svenskt deltagande
            både i EG och i den monetära unionen kan ge ett viktigt bidrag
            till att få en bättre balans även internationellt mellan penningpolitik
            -- och därmed höga realräntor -- och finanspolitik i många länder
            i världen.
          </note>
          <note>
            Talmannen anmälde att Ian Wachtmeister anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 24 ALLAN LARSSON (s) replik:
          </note>
          <note>
            Fru talman! Jag förstår att vi bara fick höra den första delen
            av finansministerns beskrivning av svensk ekonomi. Det var den
            grå bilden som vi fick nu. Jag ser fram emot den andra delen som
            finansministern utlovade.
          </note>
          <note>
            Jag skulle vilja ha en precisering av beskrivningen av 80-talets
            elände. Låt oss börja med statsfinanserna. Är det rätt eller fel
            att statsbudgeten 1982 visade ett underskott på 13 %
          </note>
          <note>
            av BNP och att detta underskott under 80-talet vändes till balans
            och t.o.m. till ett litet överskott?
          </note>
          <note>
            Är det rätt eller fel att den statsskuld och de underskott som
            skapades under Bohmans och
          </note>
          <note>
            Mundebos tid ger en räntebörda på 60 miljarder, dvs. det man
            nu beskriver som det strukturella budgetunderskottet? Är det rätt
            eller fel att
          </note>
          <note>
            Folkpartiet var det parti som 1989 inte orkade med att ställa
            upp i nationens intresse för att bromsa överhettningen, utan satte
            sig på parkett och klagade?
          </note>
          <note>
            Med den beskrivning som finansministern har gett av alla 80-talets
            eländen måste jag fråga mig hur det kunde komma sig att ni lade
            upp en valrörelse där ni utlovade stora skattesänkningar och nya
            reformer. Det var inte Socialdemokraterna som gick till val på
            att man skulle försämra statsfinanserna. I varje tal under valrörelsen
            sade jag att det inte fanns utrymme för vare sig skattesänkningar
            eller nya bidragssystem. Men ni gick självsäkert ut och sade att
            ni visst skulle göra detta. Det skulle lösa alla problem och skapa
            tillväxt.
          </note>
          <note>
            Nu har ni prövat det under ett år och fortfarande, mitt under
            en djup och allvarlig valutakris, stod vissa regeringspartier
            upp och sade att det viktigaste av allt nu var att införa ett
            nytt bidragssystem. Det var ju så det gick till. Det var ni som
            stod för lättsinnet på statsfinansernas område.
          </note>
          <note>
            Det innebar att vi hamnade i denna svåra situation.
          </note>
          <note>
            Statsministern talar om samma väg. Han talar försiktigtvis inte
            om den enda vägen. Jag märker en viss nyans här och en viss rodnad
            över detta uttryck.
          </note>
          <note>
            Men var litet försiktig med att tala om detta! Det var ju den
            enda vägen, den som ni höll fast vid och som vi skulle hålla ut
            med, som väckte internationellt misstroende. Detta ledde till
            att valutorna forsade ut och att räntorna drogs upp till chocknivåer.
            Nu har vi lagt om kursen ordentligt, bort från de lättsinniga
            skattesänkningarna. Vi tar det besvär som det innebär opinionsmässigt
            att på både utgiftssidan och inkomstsidan försöka få fason på
            statsfinanserna. Så är det, och det finns ingen annan förklaring
            som har trovärdighet. Det skulle vara bra för tilltron till denna
            överenskommelse om finansministern höll sig till detta.
          </note>
          <note>
            Låt mig också få upprepa min fråga när det gäller finanssektorn
            och bankerna. Vad är det som gäller?
          </note>
          <note>
            Vi har nu fått höra olika budskap från regeringen.
          </note>
          <note>
            Jag hoppas att finansministern kan ge ett klart och entydigt
            besked om var regeringen står, så att den misstro som har uppstått
            utomlands och här hemma under veckan kan undanröjas en gång för
            alla.
          </note>
          <note>
            Anf. 25 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Jag svarar på den sista frågan först.
          </note>
          <note>
            Den har redan tillrättalagts både av den som Allan
          </note>
          <note>
            Larsson åberopade och av den i regeringen ansvariga ministern.
            Ingen svävar i tvivelsmål på denna punkt, utom möjligen Allan
            Larsson.
          </note>
          <note>
            Jag förstår att Allan Larsson har starkt behov av att markera
            olika saker. Låt mig därför bara kommentera något av det han tar
            upp. Jag vill påminna om valrörelsen 1988. Kommer Allan
          </note>
          <note>
            Larsson ihåg den? Då var en mycket vanligt förekommande fråga
            till alla politiska partier om de ansåg att det var överhettning
            i den svenska ekonomin och om de var beredda att göra någonting
            åt det. Behövdes det kort sagt någon slags åtstramning i landet.
            Alla politiska partier, inkl. det då regeringsdugliga partiet
          </note>
          <note>
            Socialdemokraterna, svarade nej, med undantag av
          </note>
          <note>
            Folkpartiet liberalerna. Som ensamma kämpar i denna ganska tuffa
            strid var vi medvetna om, vilket även herr Larssons parti var,
            att det var överhettning. Det behövdes åtstramning. Vi var också
            beredda att tala om detta i valrörelsen. Så småningom har vi fått
            ganska många erkännanden för detta. Jag förstår att Allan Larsson
            har glömt bort det nu.
          </note>
          <note>
            En annan sak som jag tycker ligger litet under den rimliga debattnivån
            här i kammaren är att fråga mig om jag erkänner att budgetunderskottet
            1992 var högt och att det i siffror räknat var mindre 1991.
          </note>
          <note>
            Det är klart att det var. Det står ju att läsa i vilken tabell
            som helst. Men, Allan Larsson, man måste ju titta på vad detta
            innehåller. Jag utgår från att Allan
          </note>
          <note>
            Larsson inte har ändrat uppfattning i dag om att det existerar
            strukturella komponenter i dessa balansoch obalanssiffrorna för
            de offentliga finanserna.
          </note>
          <note>
            Det var ett viktigt skäl till den nyss ingångna krisöverenskommelsen.
            Det står t.o.m. i protokollet att en viktig orsak är att få bort
            det strukturella underskottet. Jag tycker att detta var litet
            grand under Allan Larssons värdighet.
          </note>
          <note>
            Låt mig påminna om det som uppgörelsen faktiskt innehåller i
            den första delen, nämligen ungefär 40
          </note>
          <note>
            miljarder kronor i förstärkning av de offentliga finanserna,
            30 miljarder i minskade utgifter och 10
          </note>
          <note>
            miljarder i inkomstförstärkningar. Merparten av detta, drygt
            7 miljarder, är ökade skatter på bensin och tobak. Jag tycker
            det ligger väl i linje med den hälso- och miljöpolitik som regeringen
            har fört hela tiden. I den meningen är det inte några våldsamma
            avsteg från en tillväxtfrämjande skattepolitik.
          </note>
          <note>
            Regeringen har mycket lätt att försvara denna uppgörelse, Allan
            Larsson. Det vore bra om Allan
          </note>
          <note>
            Larsson hade lika lätt att göra det.
          </note>
          <note type="speaker">
            Anf. 26 ALLAN LARSSON (s) replik:
          </note>
          <note>
            Fru talman! Jag vill ge finansministern chansen att utveckla
            detta med bankerna. Jag tycker inte att det räcker att snoppa
            av en sådan fråga med en mening i riksdagens viktiga ekonomisk-politiska
            debatt.
          </note>
          <note>
            Här har riksdagen rätt till information om var regeringen står.
            Allmänheten och omvärlden har rätt att få veta detta. Detta är
            finansministerns tillfälle att ge oss besked om vad som gäller.
            Det är en viktig fråga. Vi har sett vad som hände i början av
            veckan genom de uttalanden som gjordes. Låt oss nu få veta hur
            det förhåller sig.
          </note>
          <note>
            Låt oss också få en diskussion om det som sker i banksystemet.
            Det är inte en speciellt svensk företeelse. Det är någonting som
            förekommer i alla länder där man har genomfört en avreglering.
            Det gäller bl.a. i Japan. Det är ett land som i övrigt har haft
            en ganska stabil ekonomi med låg inflation.
          </note>
          <note>
            Det finns anledning att fundera över vad det egentligen är för
            mekanismer som har lett fram till den här situationen. I land
            efter land har man dragit på under 80-talet på ett sådant sätt
            att det nu leder till en djup kris. Det hindrar den återhämtning
            i världsekonomin som annars skulle ha kommit till stånd. Låt oss
            diskutera litet seriöst kring detta.
          </note>
          <note>
            Låt mig också tillägga ett par saker när det gäller arbetsmarknadspolitiken.
            Finansministern hade svårt att förstå att jag tog upp dessa frågor
            innan bläcket ens har torkat på uppgörelsen. Ja, överenskommelsen
            är på denna punkt mycket begränsad. Den gäller insatser för det
            här budgetåret. Det går inte att driva detta som halvårspolitik.
            Det måste till långsiktighet och högre ambitioner, och detta måste
            komma i gång nu.
          </note>
          <note>
            Det var ett misstag av den borgerliga majoriteten här i riksdagen
            att inte i våras gå in för en aktivare arbetsmarknadspolitik.
            Då hade mycket av de problem som vi kommer att ha under den kommande
            vintern kunnat hanteras på ett bättre sätt. Det är nu som vi måste
            komma i gång med en diskussion, och vi måste snart kunna ge de
            besked som behövs för att man aktivare skall kunna bekämpa arbetslösheten.
          </note>
          <note>
            Får jag också ge ett litet råd till finansministern när det gäller
            beskrivningen av de nya åtgärderna. Jag har sysslat en del med
            arbetsmarknadspolitik, och det stör mig när ni talar om att man
            skall betala utbildning och annat med A-kassemedel. Så är det
            inte. A-kassan finansieras via
          </note>
          <note>
            Arbetsmarknadsfonden, och de nya åtgärderna finansieras via samma
            fond. Men det är inte med A-
          </note>
          <note>
            kassan som man skall klara detta, utan genom att skapa ett alternativ
            till passivt kontantstöd från A-
          </note>
          <note>
            kassan.
          </note>
          <note>
            Låt oss nu hålla oss till det som vi har kommit överens om, och
            börja inte med något konstigt tal!
          </note>
          <note>
            Jag har sett att också arbetsmarknadsministern varit inne på
            detta. Sådana åtgärder som ni talar om har vi inte kommit överens
            om. Ni får hålla er till det som vi har enats om.
          </note>
          <note>
            Finansministern tyckte att mitt tal om tillväxt var uttryck för
            att jag har svårt att hitta på någonting.
          </note>
          <note>
            Nej, jag vill säga att det viktigaste för svensk ekonomi är att
            vi får i gång investeringar och nu långsiktigt lägger upp politiken
            så, att det skapas förtroende och framtidstro som kan leda till
            att investeringar kommer till stånd.
          </note>
          <note>
            Detta kommer vi att tala mycket om, och det hjälper inte att
            finansministern kommer med snubbor. Vi skall koncentrera oss på
            detta och föra en livlig offentlig diskussion om det.
          </note>
          <note type="speaker">
            Anf. 27 TALMANNEN:
          </note>
          <note>
            Jag får erinra om att den medgivna repliktiden är tre minuter.
          </note>
          <note>
            Anf. 28 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Låt mig upprepa det som har sagts, om
          </note>
          <note>
            Allan Larsson inte tycker att det är tillräckligt tydligt vad
            gäller banker.
          </note>
          <note>
            Regeringen är icke intresserad av sådana skyddsåtgärder som värnar
            om aktieägarnas pengar, varken för banker eller på annat sätt.
          </note>
          <note>
            Däremot är vi mycket intresserade av sådana åtgärder som skyddar
            insättarnas och fordringsägarnas pengar. Till den ändan har Allan
          </note>
          <note>
            Larssons parti och regeringen under årens lopp gemensamt genomfört
            en del förändringar vad gäller Nordbanken och sparbankerna, och
            en del av krisuppgörelsen går ut på att vi tillsammans åtar oss
            att skydda stabiliteten i det finansiella systemet.
          </note>
          <note>
            Det gäller alltså inte att skydda pengarna för aktieägarna m.fl.,
            utan att skydda insättarnas och fordringsägarnas pengar. Detta
            är en linje som regeringen och alla dess medlemmar har drivit
            alltsedan vi tillträdde, och den kan inte på något sätt vara ifrågasatt.
          </note>
          <note>
            Låt mig ta upp det som Allan Larsson sade om att det är viktigt
            att fortsätta att bekämpa arbetslösheten. Jag delar den uppfattningen.
            Jag utgår från att Allan Larsson inte tror att denna uppgift kan
            utföras enbart genom drivande av arbetsmarknadspolitik. Som jag
            ser det är arbetsmarknadspolitik oerhört viktig, men det är ju
            faktiskt i första hand riktiga jobb på den öppna marknaden som
            människor vill ha. Man kan kanske inte hela livet ingå i arbetsmarknadsutbildning
            eller beredskapsarbete eller vara föremål för liknande insatser,
            även om man under en tid är glad för att de finns.
          </note>
          <note>
            Den första kampen mot arbetslösheten måste drivas med hjälp av
            en ekonomisk politik som ser till att riktiga jobb finns att tillgå
            på arbetsmarknaden. Då kan man när man går ut från skolan eller
            efter en utbildning få riktiga arbetsuppgifter till marknadsmässig
            lön som bas för en stabil hushållsekonomi.
          </note>
          <note>
            Därtill behöver man självfallet som en viktig komplettering arbetsmarknadspolitiska
            åtgärder för att motverka arbetslösheten samt utbildningsinsatser,
            tidigarelagda investeringar, beredskapsarbeten och allt det andra.
            Men kärnpunkten är att driva en tillväxtfrämjande ekonomisk politik
            som ser till att människor inte blir arbetslösa utan får riktiga
            jobb.
          </note>
          <note type="speaker">
            Anf. 29 LARS TOBISSON (m):
          </note>
          <note>
            Fru talman! Efter de senaste veckornas oro på de finansiella
            marknaderna har gamla kända tongångar åter börjat höras från vänsterkanten.
          </note>
          <note>
            Det må vara, sägs det, att kommunismens kollaps har medfört att
            försök att förverkliga det socialistiska samhällssystemet inte
            är praktisk politik. Men, görs det gällande, med ränteoch valutakrisen
            har också de grundläggande svagheterna i marknadsekonomin uppenbarats.
          </note>
          <note>
            ''Hoppet ställs nu återigen till politiken'', som oppositionsledaren
            Ingvar Carlsson uttryckte det i partiledardebatten för en vecka
            sedan. Det har funnits en återklang av detta framför allt i Johan
          </note>
          <note>
            Lönnroths inlägg i debatten här i dag.
          </note>
          <note>
            Att detta är en konstig slutsats tycker jag borde stå klart för
            alla. Den ordning som nu uppvisat brister kan inte gärna betecknas
            som en liberal marknadsekonomi. I en sådan kan man inte ha offentliga
            utgiftskvoter och skattekvoter långt över
          </note>
          <note>
            50 %. Den nya regeringen hade ju på ett år inte hunnit mer än
            just påbörja nedtrappningen, avregleringen och privatiseringen.
          </note>
          <note>
            I själva verket är de omfattande politiska inslagen i den svenska
            blandekonomin själva förklaringen till att vårt land drabbats
            så hårt av den aktuella avmattningen i världsekonomin. Även i
            andra industriländer råder nu recesson, men där kvarstår i alla
            fall en viss tillväxt, något som saknas här hemma. I Sverige började
            nedgången tidigare, den har blivit mycket djupare och kan förväntas
            pågå längre än annorstädes. Orsaken står att finna i de försummelser
            och missgrepp som förekom under
          </note>
          <note>
            1980-talet. Högkonjunkturen utnyttjades då inte för att avhjälpa
            de strukturbrister i svensk ekonomi som kan sammanfattas i begreppen
            rekordhårt skattetryck, stora offentliga utgifter och långtgående
            regleringar. En snabb kostnadsstegring ledde till sjunkande marknadsandelar
            för exporten. Bakom inflationsekonomins skylande fasad byggdes
            det dessutom upp ett strukturellt budgetunderskott, som när nu
            bubblan har spruckit snabbt ger sig till känna.
          </note>
          <note>
            Med utgångspunkt i valprogrammet ''Ny start för
          </note>
          <note>
            Sverige'' har den borgerliga regeringen -- som det uttrycktes
            i den första regeringsförklaringen --
          </note>
          <note>
            föresatt sig att bryta den ekonomiska stagnationen och att föra
            in Sverige i det europeiska samarbetet som en tillväxt- och företagarnation
            med en stark ekonomi. Vid tiden för riksdagens avslutande ekonomiska
            debatt på försommaren kunde jag konstatera att betydande framsteg
            i denna riktning hade gjorts. Prisstegringen är låg, produktiviteten
            har förbättrats avsevärt, utrikeshandeln visar växande överskott
            och bytesbalansen närmar sig jämvikt, vilket betyder att sparandet
            har ökat --
          </note>
          <note>
            något som jag, till skillnad från Johan Lönnroth, verkligen inte
            beklagar. Intresset för Sverige hade börjat vakna till liv hos
            utländska investerare, och exportorderingången såg ut att förbättras.
          </note>
          <note>
            Sedan dess har den internationella återhämtningen kommit av sig.
            Den av dåvarande finansministern
          </note>
          <note>
            Allan Larsson redan för ett år sedan skådade vändpunkten har
            ännu inte blivit verklighet. Med låg inflationstakt och utrikesaffärerna
            på väg mot balans kan man ändå tycka att spekulationer inte skulle
            behöva riktas mot kronan. Men som jag redan nämnt har den nödvändiga
            deflationspolitiken i förening med lågkonjunkturen avslöjat svagheter
            på den finansiella sidan. Vi har fått ett värdefall på främst
            fastigheter och aktier, som satt hela det finansiella systemet
            i gungning.
          </note>
          <note>
            Det har, herr talman, funnits gott om ödesdagar under krisen
            sedan slutet av augusti. I mina ögon inföll ett nyckeldatum redan
            den 9 september, då det inträffade tre händelser, som nyhetsmedia
            värderade i följande ordning: riksbankens första riktigt stora
            marginalräntehöjning, Gotas fallissemang och betalningsinställelsen
            i Svenska
          </note>
          <note>
            Kredit. Jag menar att i ett längre perspektiv borde betydelsen
            av dessa förändringar graderas i omvänd ordning. Inte minst den
            ännu pågående konflikten mellan landets två ledande försäkringsbolag
            och tre stora affärsbanker äventyrar möjligheterna till fortsatt
            friktionsfri finansiering på de utländska kapitalmarknaderna.
          </note>
          <note>
            Regeringen har sett sig föranlåten att garantera kreditväsendets
            betalningsförmåga. Med anledning av Allan Larssons frågor vill
            jag säga att det är alldeles klart att detta kommer att fullföljas.
            Jag vill även tillägga att jag sätter särskilt värde på att det
            just på det här området har förpliktats till ett ingående samarbete
            mellan det stora oppositionspartiet och regeringspartierna. Det
            kommer att behövas, därför att när det gäller de här frågorna
            kommer vi ut på en för oss politiker okänd mark. Vi har aldrig
            varit med om att hantera den typ av påfrestningar som jag ser
            framför mig i fortsättningen på den finansiella sidan.
          </note>
          <note>
            Detta är ett åtagande från regeringens sida -- och som jag förstår
            från de instämmande socialdemokraterna -- som med hänsyn till
            skörheten hos de finansiella institutionerna kan bli mycket dyrt.
            Därför är det verkligen angeläget att den ekonomiska politiken
            utformas så att de hål som uppkommer i bank- och försäkringssektorn
            inte blir större än vad som är oundgängligen nödvändigt.
          </note>
          <note>
            Svagheterna har framträtt inte bara på den privata finansmarknaden
            utan också i de offentliga finanserna. Statens budgetunderskott
            växer nu snabbt till följd av sviktande inkomstunderlag och stigande
            utgifter för bl.a. marknadsåtgärder. Till den del saldoförsämringen
            sammanhänger med konjunkturnedgången skall den definitionsmässigt
            försvinna av sig själv -- dock med undantag för den bestående
            ökning av statsskuldräntorna som blir följden.
          </note>
          <note>
            Den stora faran för framtiden ligger i det strukturella underskott
            som de senaste veckornas krisuppgörelser tar sikte på att reducera.
            Det breda politiska samförstånd som därvid har kunnat etableras
            är naturligtvis av stor betydelse från -- låt oss kalla det --
            marknadspsykologisk synpunkt. En klar vinst är att det kunnat
            uppnås större besparingar på utgiftssidan än vad regeringen ensam
            kunde ha föreslagit. Likaså är det värdefullt att ha fått socialdemokratiskt
            stöd för sänkta löneskatter.
          </note>
          <note>
            Men det skall inte fördöljas att det också förekommer förändringar
            i skattehöjande riktning, som med hänsyn till Sveriges ställning
            som extremt högskatteland inte kan utgöra någon långsiktig lösning.
            Ytterligare steg i den riktningen är inte tänkbara. Åtstramningen
            är hård nog ändå, vilket framgår av den sjunkande produktionen,
            den växande arbetslösheten och inte minst de höga räntorna. Det
            finns en risk att efterfrågebortfallet blir för stort, så att
            vi hamnar i en utveckling med depressiva drag. Tills vidare får
            vi därför godta ett så stort budgetunderskott som är förenligt
            med låg inflation och bevarad växelkurs för kronan.
          </note>
          <note>
            Viktigast av allt just nu -- det vill jag gärna hålla med tidigare
            talare om, exempelvis Ian
          </note>
          <note>
            Wachtmeister -- är att få ner räntan. Det höga ränteläget slår
            hårt mot jobben, mot investeringarna och mot boendet. Realräntan
            är hög även utomlands, vilket sammanhänger med internationell
            kapitalbrist i allmänhet och de krav den tyska återföreningen
            ställer i synnerhet. Men vi har fått flera exempel på att en annan
            växelkurspolitik inte utgör någon lösning. Vår granne Finland
            har först devalverat och sedan låtit marken flyta -- ett underligt
            uttryck för att låta valutan sjunka -- utan att för den skull
            uppnå några fördelar på räntesidan. Nej, kampen för kronan de
            senaste veckorna får ses som en viktig investering för framtiden.
            Den klargör vår ambition att etablera oss som en stark ekonomi
            i Europa. Och det är så, Ian Wachtmeister, vi når ner till en
            låg räntenivå.
          </note>
          <note>
            Innebär då inte regeringens uppgörelser med det stora oppositionspartiet
            att den enda vägen är stängd? Nej, snarare visar de att det bara
            finns en väg, på vilken nu alla har samlats. Målet är det som
            regeringen har angivit: att med återställd konkurrenskraft vinna
            inträde i det europeiska samarbetet och därmed kunna förbättra
            välfärden för våra medborgare. Vägen dit går med nödvändighet
            över sänkta kostnader, förbättrad produktivitet, neddragning av
            utgifts- och skattekvoterna samt avreglering och frigörelse av
            enskild initiativkraft och arbetslust. Det är värt att notera
            att sådana verklighetsfrämmande inslag i den socialdemokratiska
            politiken som förekom ännu i somras, t.ex. stopp för kommunala
            indragningar och införande av realräntelån på bostadssidan, inte
            längre förefaller aktuella.
          </note>
          <note>
            Det har med andra ord, herr talman, blivit trängre på den enda
            vägen, som dessutom i dag, som en följd av den internationella
            utvecklingen, framstår som smalare, krokigare och inte minst backigare
            än vad vi räknade med för några månader sedan. Det står också
            klart att det är långt kvar till målet. Men kan vi nå samförstånd
            om att det behövs ytterligare offentliga utgiftsneddragningar
            för att bemästra det strukturella underskottet samt skattesänkningar
            och avregleringar för att stärka Sveriges konkurrens- och attraktionskraft,
            då blir marschen dit mindre mödosam.
          </note>
          <note type="speaker">
            Anf. 30 JOHAN LÖNNROHT (v) replik:
          </note>
          <note>
            Herr talman! Jag tyckte det lät litet skrämmande att vi nu hade
            samlats på den enda vägen, som dessutom tydligen var både slingrig
            och svår att ta sig fram på. Jag kan emellertid försäkra Lars
          </note>
          <note>
            Tobisson att åtminstone ett parti i den här riksdagen hävdar
            att det faktiskt finns en annan väg.
          </note>
          <note>
            Jag vill också återkomma till Lars Tobissons resonemang kring
            svagheterna på den finansiella sidan och förhållandet mellan det
            politiska systemet och marknaden. Är Lars Tobisson beredd att
            erkänna att det var ett djupt irrationellt beteende av just marknadsspekulanterna
            att i något slags euforisk stämning kring EG efter
          </note>
          <note>
            Berlinmurens fall exempelvis köpa fastigheter i
          </note>
          <note>
            London och Bryssel under våren 1990? Är Lars
          </note>
          <note>
            Tobisson vidare beredd att erkänna att den här kasinoekonomin,
            byggd på de reella marknaderna, i grunden innehåller ett osunt
            drag? Den spanske finansministern sade exempelvis häromveckan
            att det är nödvändigt att komma till internationella politiska
            överenskommelser för att lägga något slags kapson på den här våldsamt
            uppblåsta spekulationsekonomin. Håller Lars Tobisson med om det?
          </note>
          <note>
            Lars Tobisson upprepar sina gamla paroller om att sänka skattetrycket.
            I ett replikskifte med Allan
          </note>
          <note>
            Larsson refererade jag nyss siffrorna för skattekvoten. Skattekvoten
            sjönk alltså från drygt
          </note>
          <note>
            56 % till mindre än 53 % mellan 1990 och 1991, väsentligen som
            ett resultat av en överenskommelse mellan Folkpartiet och
          </note>
          <note>
            Socialdemokraterna om skatterna. Under 1991 och
          </note>
          <note>
            1992 då vi haft en borgerlig statsminister har skattekvoten i
            stort sett legat konstant. Jag tycker att detta borde kännas litet
            pinsamt och att Lars
          </note>
          <note>
            Tobisson åtminstone skulle kunna bedriva litet självkritik och
            erkänna att Socialdemokraterna är betydligt duktigare som skattesänkare
            än
          </note>
          <note>
            Moderaterna.
          </note>
          <note type="speaker">
            Anf. 31 LARS TOBISSON (m) replik:
          </note>
          <note>
            Herr talman! Jag talade om att det nu skett en samling kring
            en gemensam enda väg, men jag skall gärna medge att inte alla
            riktigt är med. Jag hade aldrig väntat mig att Vänsterpartiet
            skulle ställa upp på en sådan politik. Det är emellertid inte
            nämnvärt mindre trångt bara för att Vänsterpartiet inte är med.
          </note>
          <note>
            Beträffande fastighetsköpen utomlands som företogs av svenska
            placerare är det inget tvivel om att det här rörde sig om felbedömningar
            från deras sida. Det intressanta är dock att det skedde i spåren
            efter en omfattande avreglering på kredit- och valutasidan i Sverige,
            vilken bedömdes som nödvändigt. Man arbetade utifrån bedömningsgrunder
            baserade på en genomreglerad svensk fastighetsmarknad. Utländska
            bedömare ansåg att man låg alldeles fel i prishänseende, vilket
            visade sig vara sant. De som gjorde dessa misstag har också, som
            bekant, fått ta konsekvenserna och dra sig ur verksamheten helt
            och hållet.
          </note>
          <note>
            Slutligen, när Johan Lönnroth hävdar att
          </note>
          <note>
            Socialdemokraterna är bättre på att sänka skatterna än Moderaterna
            måste det närmast betraktas som en attack på Socialdemokraterna,
            därför att beteckningen skattesänkare väl inte är ett gott epitet
            i hans mun. Det ger kanske en debattpoäng, men jag tror inte att
            någon riktigt känner igen beskrivningen.
          </note>
          <note>
            Jag vill påminna om vad vi har åstadkommit genom de beslut som
            fattades under det första året. Det skedde en utveckling mot ett
            ytterligare sänkt skattetryck, ned mot 50 %, och det kommer att
            visa sig vara nödvändigt att så småningom gå därunder.
          </note>
          <note>
            På grund av den dåliga konjunkturen och nödvändigheten att nu
            vidta åtgärder tillsammans med Socialdemokraterna i en bred uppgörelse,
            kommer den här utvecklingen att hejdas en tid.
          </note>
          <note>
            Johan Lönnroth kan vara förvissad om att vi från moderat håll
            kommer att arbeta vidare på att genomföra den sänkning av Sveriges
            rekordhårda skattetryck som är nödvändig för att Sverige skall
            kunna återta sin plats som en stark ekonomisk nation i Europa.
          </note>
          <note type="speaker">
            Anf. 32 JOHAN LÖNNROTH (v) replik:
          </note>
          <note>
            Herr talman! När det gäller den här vägen är jag ganska förtröstansfull,
            på litet längre sikt. Jag tror att vi är ett antal politiska krafter
            som så småningom kommer att befinna oss på en annan väg, där såväl
            Lars Tobisson som Ian Wachtmeister ligger i diket.
          </note>
          <note>
            Lars Tobisson säger att de som gjorde misstagen i fastighetsspekulationerna
            har fått ta konsekvenserna. Det är inte riktigt så väl. Jag har
            varit chockerad över att den borgerliga regeringen, som talar
            så mycket och så gärna om marknadskrafterna och riskkapitalet,
            har varit beredd att garantera aktieägarnas intressen i de olika
            finansiella kriserna.
          </note>
          <note>
            Ta bara det lilla exemplet med Nordbankens privata ägare, där
            regeringen alltså garanterade --
          </note>
          <note>
            det var i och för sig en låg summa -- att de skulle få tillbaka
            ett vinstbelopp på aktievärdet. Det stämmer inte alls med parollen
            att de skall ta det hela och fulla ansvaret. Nordbankens aktier
            borde definitivt ha varit nere på noll och kanske därunder för
            länge sedan. Det är en annan sak att man självfallet måste garantera
            småspararnas pengar.
          </note>
          <note>
            Lars Tobisson antyder att vi i Vänsterpartiet skulle gilla folk
            som höjer skatter. Nej, jag kan försäkra honom att inte heller
            vi tycker om höga skatter, men vi anser att det skattetryck som
            vi har här i landet nu på det hela taget är nödvändigt för att
            upprätthålla en stor, stark offentlig sektor, som dessutom är
            nödvändig för en fungerande industri och en privat tjänstesektor.
          </note>
          <note>
            Vad vi däremot vill ändra på -- det är där som Lars
          </note>
          <note>
            Tobisson och jag skiljer oss åt i grunden -- är fördelningen
            av skatterna. Nu tänker ni höja t.ex.
          </note>
          <note>
            matmomsen, och samtidigt avser ni -- även om ni har tvingats
            försena beslutet -- att sänka förmögenhetsskatten. Det berör en
            hel del av storspekulanterna, som ni alltså tänker lämna i orubbat
            bo. Det finns vinnare i det här spelet, även om man sällan ser
            dem på TV. Det är en djupt orättfärdig skatte- och fördelningspolitik
            som Lars
          </note>
          <note>
            Tobisson och hans parti är de främsta företrädarna för.
          </note>
          <note type="speaker">
            Anf. 33 LARS TOBISSON (m) replik:
          </note>
          <note>
            Herr talman! Jag är övertygad om att
          </note>
          <note>
            Vänsterpartiet alltid kommer att befinna sig på en annan väg
            -- mot okänt mål. Ni befann er länge på en väg, som Johan Lönnroth
            nyligen har redovisat att ni har prövat och funnit oduglig, och
            nu trevar ni efter någon annan riktning. Den självprövningen --
            en uppgörelse med det förgångna -- var klädsam, men den gav inget
            som helst besked om vart partiet har tänkt ta vägen i fortsättningen.
          </note>
          <note>
            Jag vill bestämt bestrida att regeringen eller någon annan skulle
            ha försökt rädda ägarkapitalet i fastighetsbolag som har kommit
            fel. Det skall ändå sägas att det har funnits bolag som inte kan
            beskrivas som extrema spekulanter, utan som snarast har hamnat
            i trångmål beroende på tidigare gällande beskattningsregler. Jag
            tänker på t.ex. ett fall som Reynolds.
          </note>
          <note>
            Johan Lönnroth tog Nordbanken som exempel.
          </note>
          <note>
            Det är inte ett fastighetsbolag, utan en bank. Den har det speciella
            kännetecknet att staten har varit den största ägaren. Det gjordes
            ett försök att klara kapitalförsörjningen i banken genom en nyemission
            -- i vilken även den minoritet av privatpersoner eller privata
            företag som var ägare deltog -- men efter några månader konstaterades
            att det inte gick. Därför är det nog en uppgift för huvudägarna
            -- vare sig det är staten, Trygg-Hansa eller vem det kan vara,
            i de dramer som utspelas --
          </note>
          <note>
            att ta sitt ansvar och säga att de själva får reda upp det som
            de har varit med om att trassla till.
          </note>
          <note>
            Det är bakgrunden till beslutet att lösa in aktierna från Nordbankens
            minoritetsägare till ett pris som motsvarar det som de bara några
            månader tidigare hade betalat i nyemission av aktier.
          </note>
          <note>
            Anf. 34 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Jag skulle vilja ställa ett par frågor till herr
            Tobisson. Först och främst vill jag göra klart att Ny demokrati
            stöder de krispaket som regeringen och Socialdemokraterna har
            kommit överens om. De hade givetvis haft ett annat innehåll om
            vi hade varit med, eftersom vi inte är socialdemokrater. Det behöver
            man inte debattera särskilt länge.
          </note>
          <note>
            Vi menar att det behövs fler krispaket, därför att krisen är
            mycket allvarlig. Vi måste själva här i
          </note>
          <note>
            Sverige ta bort det strukturella budgetunderskottet. Även om
            vi kan hoppas på hjälp med annat utifrån, kan vi aldrig få hjälp
            med det. Om vi gjorde det skulle vi ge den svenska kronan styrka.
          </note>
          <note>
            Vi menar också att efterfrågan måste ökas, att maskineriet måste
            gå i gång. Då måste räntan ned --
          </note>
          <note>
            det finns inget annat sätt, såvitt jag vet. Jag har inte hört
            något i dag heller.
          </note>
          <note>
            Vi kan givetvis hoppas att vi sedan får hjälp internationellt
            genom s.k. realignment, men som det ser ut i dag tror jag att
            vi står i en återvändsgränd.
          </note>
          <note>
            Vi säger därför: Ta ned räntan! Stärk kronan först och låt den
            flyta! Det kanske inte händer särskilt mycket. Då för vi finanspolitik
            i stället för penningpolitik. Det kanske är det som skall göras
            just nu. Jag vill gärna ha en kommentar till det. Jag förstår
            att ingen i regeringen direkt kan hålla med mig, men argumentera
            då för motsatsen!
          </note>
          <note>
            Jag vill fråga: Ser ni ingen fara i att efterfrågan sjunker,
            att handeln minskar, att konkurserna ökar och att jobben försvinner,
            med den situation vi har i dag? Anser ni inte, herr Tobisson och
            andra moderater, att vi är i en återvändsgränd och att vi måste
            ta oss ur den på något sätt? Nu talar jag inte om vem som har
            kört in oss i den -- det må vara en annan regering, en annan riksdag,
            osv. -- men vi befinner oss där och måste komma därifrån. Jag
            letar efter konstruktiva lösningar för att göra detta.
          </note>
          <note>
            Jag skulle vilja ha herr Tobissons kommentar.
          </note>
          <note type="speaker">
            Anf. 35 LARS TOBISSON (m) replik:
          </note>
          <note>
            Herr talman! Jag skall inte uttala en önskan om fler paket, därför
            att de har alltid något brådstörtat och oplanerat över sig. Däremot
            vill jag gärna ge Ian
          </note>
          <note>
            Wachtmeister rätt i att det behövs flera besparingar.
          </note>
          <note>
            Det finns ingenting i uppgörelserna mellan regeringen och Socialdemokraterna
            som säger att vi inte skall kunna spara mer. Jag utgår från att
            förslag om detta kommer i nästa budgetproposition. Jag hoppas
            att det skall vara möjligt att få majoritet för dem här i kammaren.
          </note>
          <note>
            Jag räknar med det, med den insikt som nu har spridit sig om
            den besvärliga situation som Sverige befinner sig i -- något som
            vi moderater har varnat om i åratal.
          </note>
          <note>
            Jag kommer sedan till den fråga som Ian
          </note>
          <note>
            Wachtmeister har uppehållit sig vid. Vi är helt ense om att räntan
            måste ned, men jag tror inte att det är någon väg att gå att låta
            kronan flyta. Det är svårt att utveckla det på två minuter, men
            låt mig ta
          </note>
          <note>
            Belgien och Finland som exempel. Inget av dessa länder utmärks
            av någon strålande ekonomi.
          </note>
          <note>
            Belgien har en av de största statsskulder som förekommer, med
            långt över 100 % av BNP. Men
          </note>
          <note>
            Belgien har sedan gammalt trovärdighet, på grund av att man håller
            fast sin valuta och inte devalverar.
          </note>
          <note>
            Finland har däremot ett rykte om sig att kunna göra anpassningar,
            och man gjorde det så sent som i december förra året. När man
            nu förklarar att man låter valutan flyta blir det inte så, utan
            valutan sjunker. Det är naturligtvis den risk man löper.
          </note>
          <note>
            Sverige har liksom Finland rykte om sig att ha devalverat tidigare,
            och gör man då en sådan här manöver blir det en kraftig uppskrivning
            av de lån vi har i utländsk valuta och en import av inflation
            som raserar de ansträngningar som har gjorts. Vi har därmed inte
            visat att vi är beredda att ta de påfrestningar det innebär att
            föra en hårdvalutapolitik, och då har de uppoffringar som redan
            gjorts varit förgäves.
          </note>
          <note>
            Det är därför det är så viktigt att vi fullföljer den här politiken.
            Det går inte att hävda att det är något lätt företag att ge sig
            in på. Som jag sade är vägen både smal och krokig, och den har
            blivit backigare med hänsyn till den oro som har brutit ut på
            valutamarknaderna, men det är den väg som vi kan gå. Att nu släppa
            taget och låta kronan flyta vore en kapitulation som vi skulle
            få ännu mycket större problem med att hantera än de svårigheter
            som --
          </note>
          <note>
            det ger jag gärna Ian Wachtmeister rätt i -- de för den ekonomiska
            politiken ansvariga i dag har att hantera.
          </note>
          <note>
            Anf. 36 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Det är nu egentligen inte fråga om vägar utan om
            själva fordonet, dvs. Sverige, och hur vi kan se till att det
            kan ta sig fram. Att jämföra det fordonet med andra, exempelvis
            Finland, är inte riktigt. Finlands sak är vår, brukar det heta,
            men Finland har en helt annan situation. Finland befann sig bl.a.
            i det läget att en tredjedel av dess utrikeshandel försvann. Vi
            har i grunden ett friskt näringsliv än så länge, och det ger oss
            en styrka.
          </note>
          <note>
            Jag menar att det nu är en ny situation i världen och en ny situation
            i Sverige, och då skall vi agera på ett nytt sätt. Vi skall inte
            ge upp, vi skall inte kasta in handduken, vi skall inte överge
            en stark politik. Vi skall i stället övergå till att först så
            mycket vi kan stärka kronan och sedan släppa den genom att själva
            sätta räntan. Jag kommer alltså tillbaka till räntan igen: Utan
            den låga räntan uppnår vi ingenting av allt det andra som vi vill.
          </note>
          <note>
            På det spår som vi nu kör på -- även om det kommer det ena paketet
            efter det andra -- kommer vi att gå emot en spärr, och den har
            att göra med den tyska räntan. Vi kommer att hamna en bit ovanför
            den, och där kommer vi att sitta fast i vår återvändsgränd. Det
            är det jag är rädd för. Vi skulle alltså övergå, menar jag, från
            att föra penningpolitik till att föra finanspolitik. Då blir det
            ännu tuffare krav på den här kammaren, och det skadar inte!
          </note>
          <note type="speaker">
            Anf. 37 LARS TOBISSON (m) replik:
          </note>
          <note>
            Herr talman! Det går alltid att hävda att ett visst annat land
            är i en annan situation än vad vi är. Det kan sägas också om Finlands
            bortfall av
          </note>
          <note>
            Sovjethandeln. Men likheterna överväger ju ändå.
          </note>
          <note>
            Finland vidtog bara några veckor efter Sverige den i och för
            sig riktiga åtgärden att knyta sin valuta till ecun, men släppte
            sedan taget. Det förhållandet att vi hade samma konstruktion ledde
            då omedelbart till misstankar mot oss. Det som har inträffat är
            alltså i stor utsträckning ett internationellt fenomen. Det är
            en del i en europeisk valutaoro snarare än ett utslag av misstro
            mot just den sittande svenska regeringens ekonomiska politik.
          </note>
          <note>
            Men låt oss då som exempel ta Italien, som gjorde likadant: Man
            devalverade först, fann att det inte gick och har sedan fått låta
            valutan flyta. Och den flyter inte utan den sjunker.
          </note>
          <note>
            Ian Wachtmeister säger nu: Låt oss stärka den ekonomiska politiken
            -- sedan kan vi förklara kronan flytande! Det är precis det som
            inte fungerar -- det har allting visat. Om man inte sätter upp
            den fasta växelkursen som det överordnade målet, i syfte att nå
            en låg inflation, får man inte till stånd en politik som kan betecknas
            som just stark.
          </note>
          <note>
            Vi hade aldrig fått till stånd uppgörelsen med det stora oppositionspartiet
            om vi hade förklarat att det inte var så noga med den fasta växelkursen,
            att vi kunde släppa det taget utan att veta var vi skulle hamna.
            Det är just den disciplinerande effekt som den fasta valutakursen
            har som gör det möjligt att bryta med en mångårig lättsinnig ekonomisk
            politik i Sverige.
          </note>
          <note>
            Jag uppskattar att vi kan föra en diskussion om dessa saker,
            och jag medger att det behöver göras, men i likhet med finansministern
            tror jag att det är tur att Ian Wachtmeister och hans parti inte
            har inflytande över de här frågorna, genom att de vare sig befinner
            sig i regeringeställning eller sitter i riksbanksfullmäktige.
            Det är faktiskt riksbanken som med den ordning som vi har i Sverige
            hanterar växelkurspolitiken.
          </note>
          <note>
            Förste vice talmannan anmälde att Ian
          </note>
          <note>
            Wachtmeister anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 38 ALLAN LARSSON (s) replik:
          </note>
          <note>
            Herr talman! Lars Tobisson gjorde ett tappert försök att köra
            den gamla valsen igen, men det var inte särskilt framgångsrikt.
            Lars Tobisson är kanske den främste exponenten för den stöddighet
            som har präglat den borgerliga majoriteten här i riksdagen.
          </note>
          <note>
            Men den hjälpte ju inte när det blev oro på den internationella
            valutamarknaden. Tilltron till den svenska kronan vilar inte på
            den borgerliga regeringen och den borgerliga riksdagsmajoriteten
            och Lars Tobisson. Den vilar på socialdemokratins medverkan för
            att få rätsida på politiken -- på att bryta upp den enda vägen,
            som ni har farit på.
          </note>
          <note>
            Det var Lars Tobisson som för drygt ett år sedan angav de principer
            som har varit vägledande för politiken: Först sänker vi skatterna,
            sedan får vi se vad vi skall skära ned. Det har bidragit till
            att underminera statsfinanserna. Men till det kommer att de andra
            partierna i regeringen samtidigt har stått för nya utgifter. Vi
            fick ju kämpa ända in i det sista -- in på nattens sena timmar
            och t.o.m. in på dagen för uppgörelsen -- för att få bort nya
            planerade utgifter. Det är i detta som lättsinnet ligger, och
            det är det som vi måste hantera.
          </note>
          <note>
            Jag tycker att Lars Tobisson med sin beskrivning av
          </note>
          <note>
            Sverige och våra problem är skyldig oss en förklaring till hur
            det kan komma sig att
          </note>
          <note>
            Storbritannien drabbades så mycket hårdare av valutakrisen. Hur
            kunde det komma sig att man tvingades på knä i ett land där man
            i tio års tid har följt den enda vägen? Hur kunde det komma sig
            att man där inte kunde stå emot valutaspekulationen?
          </note>
          <note>
            Ge oss en enda rimlig förklaring till varför det är så!
          </note>
          <note>
            Lars Tobisson försökte t.o.m. hävda att detta är den enda vägen.
            Om Lars Tobisson fortsätter på det viset blir det svårt att här
            i riksdagen fatta de nödvändiga besluten. Vi skall inte fortsätta
            på den väg som skapade misstroendet.
          </note>
          <note>
            Skattesänkningar, nya utgifter för försvar, vårdnadsbidrag och
            annat, har vi lagt åt sidan.
          </note>
          <note>
            Utförsäljning av statliga företag och naturtillgångar har vi
            satt stopp för. Utdelning av löntagarfonderna har vi också satt
            stopp för. Även era planer på att slå sönder A-kassan har vi satt
            stopp för.
          </note>
          <note>
            Arbetsrätten skall genomföras i samverkan -- inte i strid. Allt
            detta var den enda vägen. Jag ställer frågan: Var det bara ett
            skämt när alla de här sakerna ingick i den enda vägen eller vad
            är det egentligen den politiken står för?
          </note>
          <note type="speaker">
            Anf. 39 LARS TOBISSON (m) replik:
          </note>
          <note>
            Herr talman! Allan Larsson undrade varför
          </note>
          <note>
            Storbritannien drabbades hårdare än flera ändra länder. Det finns
            säkert flera förklaringar, men med anledning av ett uppdrag jag
            har som ordförande i en utredning som sysslar med frågan om att
            stärka riksbankens oberoende vill jag säga att jag tycker att
            det är påfallande att de länder som har haft det svårt har utmärkts
            av att de har osjälvständiga centralbanker.
          </note>
          <note>
            Det gäller i högsta grad för Storbritannien. Där hade man inte
            i tid använt räntevapnet för att möta den tilltagande oron, och
            när man sedan försökte göra det höll det inte -- av politiska
            skäl -- och därmed fick man mycket snabbt krypa till korset.
          </note>
          <note>
            Italien och Spanien är i samma situation. Det anmärkningsvärda
            att Frankrike var utsatt för press, trots att dess ekonomi får
            sägas vara ganska stark just nu, kan kanske också förklaras av
            att man inte har en självständig centralbank.
          </note>
          <note>
            Jag tyckte det var intressant att Allan Larsson ändå medgav att
            vad som inträffade var en oro på de internationella valutamarknaderna
            och att det inte som man tidigare var inne på -- var fråga om
            en misstro mot den svenska regeringens ekonomiska politik.
          </note>
          <note>
            I den mån det fanns en misstro riktade den sig inte mot innehållet
            i den politiken utan i så fall mot regeringens möjligheter att
            kunna genomföra den.
          </note>
          <note>
            Det har under sommaren förekommit uttalanden --
          </note>
          <note>
            inte bara från Allan Larssons parti utan också från
          </note>
          <note>
            Ny demokrati -- som gick ut på att man skulle se till att rösta
            emot tänkbara besparingar. I den situationen kan man naturligtvis
            fråga sig hur det står till i Sverige. Mot den bakgrunden är det
            värdefullt att vi har kunnat enas i sådana frågor som
          </note>
          <note>
            Socialdemokraterna tidigare -- både i regeringsställning och
            opposition -- helt har avvisat.
          </note>
          <note>
            Det gäller t.ex. kraftiga besparingar på kommunerna och åtgärden
            att sänka löneskatterna för att ge svenska företag ett bättre
            konkurrensläge gentemot omvärlden.
          </note>
          <note>
            Jag noterar med viss tacksamhet att även om Allan
          </note>
          <note>
            Larsson fortsätter att sprida myten om att jag skulle ha sagt
            att vi först skall sänka skatten och sedan se om vi kan minska
            utgifterna, har han i alla fall tystnat i sitt tal om ''Tobissons
            träsk''. Jag antar att det torkade ut i försommarens hetta. Det
            är jag i så fall nöjd med.
          </note>
          <note>
            Det sägs att man har arbetat så hårt för att få bort planerade
            utgifter. Jag förstår att Allan Larsson syftar på vårdnadsbidraget.
            Det var aldrig tänkt att det skulle ge en merutgift. Det var fråga
            om en omfördelning av olika inslag i familjepolitiken.
          </note>
          <note>
            Den omfördelningen skulle ha gett betydligt större rättvisa,
            och den kommer att göra det när vi så småningom genomför reformen.
          </note>
          <note type="speaker">
            Anf. 40 ALLAN LARSSON (s) replik:
          </note>
          <note>
            Herr talman! Vi kan vara överens om att en internationell valutakris
            har drabbat Sverige och flera andra länder. I Sverige kunde vi
            hålla undan.
          </note>
          <note>
            Bördorna för medborgare och företag blir dock oerhört stora.
          </note>
          <note>
            Vi skulle ha kunnat klara situationen bättre om man inte hade
            varit så självtillräckliga så länge och inte hävdat att det inte
            behövs någon annan politik.
          </note>
          <note>
            Hur många gånger fick vi inte höra att politiken ligger fast
            och att det gäller att hålla ut? Vi fick t.o.m. höra att personer
            som sysslade med penningplaceringar var semestervikarier som inte
            förstod sig på finessen i den ekonomiska politiken.
          </note>
          <note>
            Det ingav inte förtroende. Allt detta skadade
          </note>
          <note>
            Sverige.
          </note>
          <note>
            Om Storbritannien nu har fört den enda vägens politik i tio år,
            varför skulle det då inte räcka för att hålla undan emot spekulationer?
            Man kan inte bara hänvisa till tekniska förklaringar och säga
            att det finns ett starkt samband mellan finansdepartementet och
            Bank of England. Det måste vara något fundamentalt i ekonomin
            som förklarar att den väg som man där har drivit har fått dessa
            effekter.
          </note>
          <note>
            Jag använde inte uttrycket ''Tobissons träsk'', eftersom vi under
            dagar och nätter just har arbetat med att dika ut Tobissons träsk.
            Vi har nog sänkt vattenståndet i det, så att det skall bli mera
            framkomligt. Vi har gjort en insats för att komma till rätta med
            det strukturella budgetunderskottet, som är lika stort som skuldräntorna
            från Bohmans och Mundebos tid. Men den konjunkturella situationen
            kvarstår. Det gäller att se till att skapa tillväxt och nya arbetstillfällen
            så att konjunkturen vänder uppåt. Vi bör nu inrikta våra krafter
            på att hantera detta. Det har inte Lars Tobisson gett några besked
            om.
          </note>
          <note>
            I det sammanhanget vill jag också säga att jag är mycket angelägen
            om att vi i behandlingen av propositionen och i finansutskottet
            skall få en belysning av frågan om hur regeringen hanterar kommunerna.
            Är det rimligt att man skall flytta över ett underskott i statsbudgeten
            till kommunsektorn? Genom att säga upp tiotusentals anställda
            flyttar kommunen tillbaka underskottet till staten, via arbetsmarknadsfonden
            som får låna upp pengarna. Är det verkligen fråga om besparingar
            eller är det bara en finasiell rundgång som leder till att man
            missbrukar människors vilja till arbete? Har Lars Tobisson något
            besked att ge på den punkten? Jag skulle välkomna ett besked om
            vad detta innebär. Det här är en fråga som inte är avgjord och
            som vi måste få närmare belyst. Det är inget framsteg för Sverige
            att människor måste lämna fasta jobb och i stället uppbära ersättning
            från A-kassa.
          </note>
          <note type="speaker">
            Anf. 41 LARS TOBISSON (m) replik:
          </note>
          <note>
            Herr talman! Jag tycker att det är något egendomligt att Allan
            Larsson försöker framställa sig som den stora samförståndspolitikern
            som nu har gjort ansträngningar och lyckats skapa uppgörelser.
            Det är väl ingen hemlighet att så länge det var Allan Larsson
            som skulle stå för kontakterna och förhandlingarna var det mycket
            svårt att komma fram. Det förekom förslag och ståndpunkter som
            dels inte hade med krishanteringen att göra, dels gick ut på att
            skapa hinder snarare än underlag för överenskommelser.
          </note>
          <note>
            Allan Larsson sade i sitt anförande att han hade krossat myter.
            Jag tycker snarare att han försöker bygga upp myter. Det här är
            en myt om de insatser som han skulle ha varit upphovsman till.
          </note>
          <note>
            En annan myt som är ofta återkommande är att de skuldräntor och
            den statssskuld som fanns innan det här inträffade skulle ha byggts
            upp under
          </note>
          <note>
            Bohmans och Mundebos tid. Jag fick många gånger tillrättvisa
            Allan Larssons företrädare Kjell-Olof
          </note>
          <note>
            Feldt på den punkten i kammaren. Huvuddelen av statsskulden på
            drygt 600 miljarder kronor tillkom under socialdemokratiskt regerande
            före 1976 och efter 1982. Endast 250 miljarder kronor härrör från
            de borgerliga regeringsåren. Det gäller att hålla reda på fakta.
            Man kan inte bara fara runt och säga att skulden har vissa orsaker
            och att
          </note>
          <note>
            Socialdemokraterna nu uppträder som räddande änglar och ställer
            allt till rätta.
          </note>
          <note>
            Det är inte heller något särskilt bra underlag för ett fortsatt
            samarbete. Mot bakgrund av de svårigheter som Sveriges ekonomi
            befinner sig i räknar jag med att vi skall fortsätta att se till
            att vi kan lösa de stora frågorna. Vi kanske inte kan göra det
            i samförstånd men i alla fall på ett sådant sätt att vi inte försvårar
            för varandra. Vägen att ta sig ur den situation
          </note>
          <note>
            Sveriges ekonomi har hamnat i -- och som i allt väsentligt beror
            på de misstag som gjordes under socialdemokratiskt regerande under
            80-talet -- har vi alla ett ansvar för.
          </note>
          <note>
            Förste vice talmannen anmälde att Allan Larsson anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 42 PER-OLA ERIKSSON (c):
          </note>
          <note>
            Herr talman! Ur en farofylld kris har det fötts hoppingivande
            möjligheter. Riksdagen kan nu med stor majoritet genomföra nödvändiga
            finanspolitiska åtgärder. Det bör leda till lägre räntor, ökade
            investeringar och en långsiktig balans i samhällsekonomin.
          </note>
          <note>
            Jag ser krispaketen som en investering för framtiden. Riksbanken
            och politikerna vann kampen för kronan och den fasta växelkursen.
          </note>
          <note>
            Priset kan tyckas högt, men de dåliga erfarenheterna av alternativet
            med devalveringar inbjöd inte till att beträda den vägen.
          </note>
          <note>
            Det har ifrågasatts om riksdagens makt har minskat till följd
            av krisuppgörelsen. Mitt svar är nej.
          </note>
          <note>
            Överenskommelsen med Socialdemokraterna manifesterar att det
            finns parlamentarisk stabilitet kring avgörande ekonomisk-politiska
            åtgärder.
          </note>
          <note>
            När det gällde att skapa trovärdighet för en stabil ekonomisk
            politik räckte inte Ny demokrati till.
          </note>
          <note>
            Pajaseri och badstrandsshower var fel grepp i en tid då vårt
            land stod inför en akut ekonomisk kris. Jag noterade i dag att
            Ian Wachtmeister talade om att politikerna har skärpt sig. Det
            var kanske ett prov på självrannsakan.
          </note>
          <note>
            Det finns många orsaker till de ekonomiska problemen. Det är
            ett arv från 1980-talets bristfälliga politik och ekonomi, som
            många tidigare talare har påtalat. Avsaknaden av en stram finanspolitik
            är en annan orsak. Det är också ett resultat av en djup lågkonjunktur
            som har drabbat hela västvärlden.
          </note>
          <note>
            Allan Larsson talade tidigare i dag om myterna som har krossats.
            Det var exakt vad han sade i en artikel i Aftonbladet. Analysen
            var dock inte heltäckande.
          </note>
          <note>
            Allan Larsson tycks ha glömt historien bakom och upprinnelsen
            till finanskrisen. I annat fall hade han också kunnat krossa myten
            om framgångarna med den tredje vägens politik, som bar socialdemokraternas
            signum. Den förde Sverige in i den värsta depressionen sedan 1930-talet.
          </note>
          <note>
            Misslyckandet kan illustreras på många sätt. Det illustreras
            t.ex. tydligt av statsskuldens utveckling under de senaste tio
            åren. 1982 var statsskulden drygt 377 miljarder kronor. 1991 hade
            den ökat till nästan 693 miljarder kronor. Detta skedde under
            en period av stark högkonjunktur.
          </note>
          <note>
            Facit till Allan Larssons senaste budget blev ett underskott
            på närmare 80 miljarder kronor. Mot den bakgrunden vill jag ställa
            en fråga till Allan
          </note>
          <note>
            Larsson. Finns det något som Allan Larsson ångrar i sin tidigare
            gärning? Jag hoppas att han har tid att svara innan han går på
            lunch.
          </note>
          <note>
            Trots krispaketen återstår det mycket ekonomiskt saneringsarbete
            för att få bukt med det höga strukturella budgetunderskottet.
            Krispaketen är inte början till slutet utan snarare början till
            något nytt. Nu behövs långsiktiga lösningar och stabila tag på
            det sätt som regeringspartierna redan har påbörjat.
          </note>
          <note>
            Ekonomer och politiker måste också tänka i nya banor. Det kanske
            också behövs nya aktörer och nya värderingar. De manliga, ibland
            litet kortsiktiga, värderingarna har kanske alltför länge dominerat
            det ekonomiska livet. Det kanske är hög tid att ge plats för mera
            kvinnliga värderingar.
          </note>
          <note>
            Inflationsekonomins tid är över. Nu måste det motsatta få gälla.
          </note>
          <note>
            Enligt Industriförbundets rapport och
          </note>
          <note>
            Konjunkturinstitutets rapport dröjer konjunkturuppgången. Det
            höga ränteläget i
          </note>
          <note>
            Europa är en bidragande orsak. Vi måste vända stagnationen och
            skapa utveckling och framtidstro.
          </note>
          <note>
            Återkommande rapporter om konkurser och höga arbetslöshetstal
            får inte verka förlamande. Den onda cirkeln måste brytas.
          </note>
          <note>
            Industrins produktivitet har förbättrats och exporten ökar. Ökningen
            är dock svag på grund av den allmänna stagnationen i omvärlden.
          </note>
          <note>
            Sverige har i dag goda möjligheter. Vi har den lägsta inflationen
            i Europa. Bara för ett år sedan ledde vi Europatoppen. Nu har
            vi dess värre intagit tätpositionen när det gäller hög realränta.
            Att minska ränteninvån är därför en nödvändighet för att vi skall
            få fart på investeringarna i näringslivet.
          </note>
          <note>
            Av låga räntor blir vi alla rikare.
          </note>
          <note>
            Många människor känner i dag stor oro inför det som har hänt
            på valuta- och finansmarknaden de senaste åren. 1980-talets hjältar
            -- yuppies och finanslejon -- har blivit 1990-talets ''skurkar''.
          </note>
          <note>
            Samtidigt som hushållen och småspararna får betala notan efter
            1980-talets spekulationsvåg får bankdirektörer mångmiljonbelopp
            i avgångsvederlag. Detta är stötande på många sätt.
          </note>
          <note>
            Herr talman! Nog finns det skäl att noggrant utreda orsakerna
            till finanskrisen och det som följt i dess spår. Förtroendet för
            det finansiella systemet måste återställas.
          </note>
          <note>
            Jag vill fråga vad Allan Larsson avser med sina antydningar om
            olika statsråds olika meningar. Tala i klartext om vilken person
            som avses i stället för att sitta här och sprida myter. Jag tycker
            att en person som Allan Larsson inte har anledning att ägna sig
            åt den typ av argumentation som han gjorde tidigare i dag.
          </note>
          <note>
            Många har i dag svårt att få låna till investeringar.
          </note>
          <note>
            Det drabbar småföretagen och bostadsbyggandet.
          </note>
          <note>
            Det drabbar främst boende i mindre orter och på landsbygden.
            Men det är inte där som finanskrisen uppkommit och kreditförlusterna
            på fastighetsmarknaden har skapats. Det är inte i mindre orter
            och på landsbygden som monumenten över ''dårskapens ekonomi''
            står. Bankernas och bostadslåneinstitutens restriktivitet att
            bevilja krediter riskerar nu att förlänga lågkonjunkturen.
          </note>
          <note>
            Med hänsyn till det skyddsnät som regeringen och
          </note>
          <note>
            Socialdemokraterna har utlovat banker och kreditinstitut borde
            de faktiskt inta en annan ställning på den här punkten. Banker,
            finansbolag och bostadslåneinstitut och dess ägare måste också
            ta sitt ansvar för landet.
          </note>
          <note>
            Vi måste få fart på investeringarna i industrin.
          </note>
          <note>
            Industrins andel av BNP har stadigt minskat sedan
          </note>
          <note>
            1986. Industrin har fått stå tillbaka för den offentliga sektorn.
            Det finns många exempel på att kommuner hellre har prioriterat
            byggande av
          </note>
          <note>
            Folkets Hus än tagit hänsyn till småföretagens behov.
          </note>
          <note>
            Det är genom industriproduktion och export av varor och tjänster
            som vi skapar nya resurser. Det är hög tid att på alla nivåer
            upprätta och uppvärdera jobben i industrin. Vi behöver en exportledd
            tillväxt. Det är ändå det som skall ge oss resurser för välfärdssamhället.
          </note>
          <note>
            Sverige måste återindustrialiseras. Villkoren för de mindre företagen
            och entreprenörerna måste bli gynnsammare. Därför är det olyckligt
            att viktiga skattefrågor för småföretagen har skjutits något på
            framtiden som en följd av krisuppgörelsen med
          </note>
          <note>
            Socialdemokraterna.
          </note>
          <note>
            I den ekonomiska krisen måste vi alltid värna sysselsättningen
            och rättvisan och slå vakt om miljön. Centern hävdar arbetslinjen.
            Vi värnar sysselsättningen, bl.a. genom den ökade satsningen på
            arbetsmarknadspolitiska åtgärder och investeringar i vägar, kommunikationer
            och fler platser på högskolorna. Vi främjar småföretagen.
          </note>
          <note>
            Det är en Allan Larssonsk myt att bara
          </note>
          <note>
            Socialdemokraterna haft förmåga att skapa en offensiv arbetsmarknadspolitik.
          </note>
          <note>
            Oavsett var i landet man bor skall det finnas möjligheter till
            utbildning, arbete, service, god miljö och kulturaktiviteter.
            Det är innebörden av begreppet livskraft i hela landet; det är
            rättvisa.
          </note>
          <note>
            Hela Sverige måste leva! Det är det budskap jag vill förmedla
            till alla dem som lyssnar på den här debatten -- här i kammaren,
            via radion, på jobbet eller i bilen -- Centern står för rättvisa,
            regional utveckling och framtidsinvestering.
          </note>
          <note>
            Till sist, herr talman, vill jag säga att uppgörelsen mellan
            regeringen och Socialdemokraterna kräver uppoffringar av alla.
            Jämfört med alternativet, att en politisk lösning blockerats,
            är alla i Sverige vinnare. Den efterföljande debatten kring uppgörelsen
            bör inte ägnas åt att kora partipolitiska vinnare och förlorare
            på det sätt Allan Larsson har försökt göra i den här debatten.
            Det finns, herr talman, bara en vinnare på uppgörelsen: det svenska
            folket och den svenska ekonomin.
          </note>
          <note>
            Anf. 43 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Man kan nästan märka en ritual i anförandena från
            regeringspartier och socialdemokrater: alla är väldigt glada att
            Ny demokrati inte var med. Vi är nu någon sorts utanförstående
            buse som man gemensamt har att skylla på och skälla på. Det är
            vi vana vid; den rollen klarar vi. Det är inga problem.
          </note>
          <note>
            Per-Ola Eriksson var inne på att Ny demokrati inte räckte till
            och att det var därför man inte så gärna ville göra upp med oss.
            Jag skulle kunna ge en variant på det, men jag skall i stället
            anknyta till något annat som Per-Ola Eriksson sade. Han talade
            om badstrandsshowerna. Kom ihåg att medan övriga yrkespolitiker
            låg i hängmattorna var vi ute på badstränder och talade. Vad har
            det med det här att göra? Åk ut själva, skulle jag vilja säga,
            och förklara, stå till svars och lyssna. Det är inte för sent,
            även om just badstränderna kanske är litet ödsliga; det går bra
            överallt. Folk är nämligen före politikerna i mycket, bl.a. i
            krismedvetandet. Det märkte vi när vi var ute i somras. Man är
            kunnig och ser igenom även det som politikerna försöker dölja.
          </note>
          <note>
            Människor är väldigt kloka. Det kanske är därför ni håller er
            ifrån dem. De vet också att man kan vara seriös och skoja samma
            dag, flera gånger. Det kanske är något som Per-Ola Eriksson tycker
            är litet egendomligt och som han inte vill skall smitta av sig
            i riksdagen; i så fall har han lyckats ganska bra.
          </note>
          <note>
            Det är bra att man backar upp småföretagarna.
          </note>
          <note>
            Alla talar om att man backar upp småföretagarna.
          </note>
          <note>
            Vi tackar för det, vi som står utanför fempartikoalitionen, och
            säger: Gör då det.
          </note>
          <note type="speaker">
            Anf. 44 PER-OLA ERIKSSON (c) replik:
          </note>
          <note>
            Herr talman! Jag tvekar inte att säga att Ny demokrati under
            sommaren bidrog till att skapa tveksamhet om regeringen skulle
            få igenom viktiga ekonomisk-politiska åtgärder. Redan innan förslagen
            kommit till riksdagen ägnade Ny demokrati mycket tid åt att säga
            nej, nej och åter nej. Man skulle stoppa än det ena, än det andra
            förslaget. Detta skapade inte någon trovärdighet.
          </note>
          <note>
            Ny demokrati sorterade ut sig självt som en trovärdig partner
            när det gällde att komma till en hållbar uppgörelse.
          </note>
          <note>
            Vi låg inte i hängmattorna, herr Wachtmeister, när
          </note>
          <note>
            Ny demokrati hade badstrandsshower. Vi hade sammanträden med
            våra riksdagsgrupper, vi tog fram underlag och material för den
            uppgörelse som sedan skulle träffas. Vi tog också fram underlag
            för de budgetar som skall presenteras senare.
          </note>
          <note>
            När det gäller småföretagen är det viktigt att komma ihåg att
            det redan har skett viktiga förbättringar. Skatten på arbetande
            kapital har slopats, omsättningsskatten på aktier har slopats,
            skogsvårdsavgiften har försvunnit, löntagarfonden har avskaffats.
            Det behövs ytterligare åtgärder. De mindre företagen spelar en
            betydelsefull roll för att få fart på investeringarna i Sverige.
            Vi behöver de mindre företagen som utvecklar innovationer och
            produkter. Därför arbetar vi i Centern tillsammans med de övriga
            regeringspartierna för att skapa ett bättre företagsklimat med
            bättre tillgång till riskkapital, förändrad beskattningssituation
            och en nedmontering av hämmande regelverk. Det är av avgörande
            betydelse för att vi skall få fart på investeringarna och för
            att de mindre företagen skall få svängrum och slippa den svångrem
            de dragits med under en alltför lång tid under 1980-
          </note>
          <note>
            talet.
          </note>
          <note>
            Anf. 45 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Ny demokrati skapade tveksamhet, sade Per-Ola Eriksson.
            Jag kan för det första tala om att det inte togs några som helst
            kontakter med oss. Ni skaffade alltså era uppfattningar från tidningar.
            Det är ett mycket dumt sätt att skaffa sig uppfattningar, har
            vi lärt oss. Det är bättre att ringa och ta kontakt, då kanske
            man får höra hur det verkligen ligger till.
          </note>
          <note>
            Vi talade om krispaket långt innan regeringen gjorde det. När
            vi föreslog ett krispaket fick vi samma svar som alla andra: Regeringens
            politik ligger fast. Här behövs inga panikpaket. Det sade man
            ända tills det var en vecka kvar innan panikpaketeten kom -- för
            då var det panik. Många av de åtgärder vi i dag ser i paketen
            känner vi igen från de förslag vi fört fram sedan länge. Vi vet
            ganska väl vad folk tycker, tack vare att vi varit ute bland människorna.
          </note>
          <note>
            Vi tycker inte att det är särskilt imponerande med de nedlåtande
            kommentarerna om att vi gör oss besväret att åka ut och träffa
            folk; det tycker vi att ni alla kunde göra.
          </note>
          <note>
            Min sista fråga gäller turistmomsen. Centern försvarar ju glesbygden
            och småföretagen. Hur är det med turistmomsen? Ett sätt att få
            fart på företagen ute i bygderna vore ju att sänka turistmomsen
            i det nya paket som jag talar om. En vacker dag kommer ni att
            hålla med även om det.
          </note>
          <note>
            Under tiden höjs turistmomsen och företagen läggs ned. Flyktingförläggningarna
            är snart den enda verksamhet som finns ute i bygderna.
          </note>
          <note type="speaker">
            Anf. 46 PER-OLA ERIKSSON (c) replik:
          </note>
          <note>
            Herr talman! Ian Wachtmeister sade att vi skulle ha ringt till
            honom i somras, men det var svårt att få tag i honom -- han var
            ute på badstranden.
          </note>
          <note>
            Telefonnätet är ännu inte så välutbyggt att man når alla badplatser.
          </note>
          <note>
            För historieskrivningen är det viktigt att klargöra att många
            av de förslag som nu finns i överenskommelsen var förslag som
            vi hade arbetat med och som Ny demokrati faktiskt på några punkter
            sagt nej till under sommarens debatt. Jag tänker t.ex. på karensdagen
            i sjukförsäkringen.
          </note>
          <note>
            Den höjda turistmomsen var naturligtvis en besvikelse; det erkänner
            jag gärna. Men vi fick ändå en differentiering så att vi har en
            lägre moms på turism, livsmedel och persontransporter. Man skall
            till detta lägga den mycket kraftiga sänkningen av arbetsgivaravgiften
            som ger småföretagen -- inte minst turistföretagen, som ju i stor
            utsträckning är småföretag -- en bättre konkurrenskraft och möjlighet
            att hävda sig på den marknad som Ian
          </note>
          <note>
            Wachtmeister så gärna bekänner sig till.
          </note>
          <note>
            Förste vice talmannen anmälde att Ian
          </note>
          <note>
            Wachtmeister anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 47 JOHAN LÖNNROTH (v) replik:
          </note>
          <note>
            Herr talman! När jag lyssnade på Per-Ola Eriksson kom jag att
            tänka på en sovjetisk professor vid vetenskapsakademin som fick
            frågan vad målet var för den ekonomiska politiken i Sovjetunionen.
            Han började då räkna upp någonting i stil med: den maximerade
            produktionen, de minimerade kostnaderna, arbete åt alla, den ökade
            jämlikheten, räddandet av miljön, åstadkommandet av regional balans
            och uthållig tillväxt.
          </note>
          <note>
            Per-Ola Eriksson säger t. ex. att vi skall ha mer av kvinnliga
            värderingar. Det tycker jag också. Men jag skulle vilja veta var
            de kvinnliga värderingarna finns i de båda krispaketen; jag tänker
            t. ex. på alla de kvinnor som nu från kommunerna går ut i arbetslöshet
            på grund av era konfiskerade pengar.
          </note>
          <note>
            Hur slår krispaketen när det gäller inomstfördelningen mellan
            kvinnor och män? Kan
          </note>
          <note>
            Per-Ola Eriksson konkret tala om på vilket sätt kvinnliga värderingar
            speglas i de båda krispaketen?
          </note>
          <note>
            Per-Ola Eriksson talar om bankdirektörernas avgångsvederlag och
            att det är en fråga som skall utredas. Jag frågar då: Vad vill
            Per-Ola Eriksson konkret göra för att i möjligaste mån få bort
            avgångsvederlagen? -- Inga utredningar, alltså, utan konkreta
            förslag.
          </note>
          <note>
            Hela Sverige måste leva. Det är en mycket vacker paroll. Hur
            bidrar de båda krispaketen till att förbättra den regionala balansen
            i Sverige?
          </note>
          <note type="speaker">
            Anf. 48 PER-OLA ERIKSSON (c) replik:
          </note>
          <note>
            Herr talman! Det var ganska fascinerande att Johan
          </note>
          <note>
            Lönnroth tog till en professor för att finna en utgångspunkt
            för sitt inlägg, och att han tog till
          </note>
          <note>
            Sovjet. Där har man väl inte precis stått för något nytänkande
            inom det ekonomisk-politiska området. Det kanske hade varit värdefullt
            om han hittat en professor i någon annan del av världen.
          </note>
          <note>
            Men det kanske var ett återfall i den gamla kopplingen österut.
          </note>
          <note>
            När man lyssnade på Johan Lönnroth verkade det som om det skulle
            vara fel att ha långsiktiga mål.
          </note>
          <note>
            Jag tror tvärtom att vi behöver långsiktiga och stabila spelregler.
            Vi politiker måste sätta upp långsiktiga mål. Ett sådant är att
            vi skall bringa ordning och reda i statens finanser. Ett sådant
            mål är att vi skall ha regional balans och likvärdiga möjligheter
            över hela landet. Dit räknar vi överenskommelsens arbetsmarknadspolitiska
            paket som faktiskt prioriterar regionalt utsatta regioner i flera
            avseenden. Det handlar om väginvesteringar, satsningar på de mindre
            och medelstora högskolorna och fler platser inom utbildningsväsendet.
          </note>
          <note>
            Just när det gäller investeringar i vägnätet är det klart uttalat
            vart pengarna skall gå. Det handlar om att tidigarelägga investeringarna
            också i statliga verk och myndigheter. Det finns mängder av projekt
            som statliga verk och myndigheter kan ta fram ur skrivbordslådorna
            för att skapa sysselsättning och investeringar.
          </note>
          <note>
            Vi skapar ingen utslagning av jobb. Det handlar om att rädda
            jobb med den här uppgörelsen.
          </note>
          <note>
            Alternativet hade varit att stå vid sidan om och låta den s.k.
            marknaden få bestämma villkoren. Genom riksbankens agerande, och
            politikerna som slogs för kronan har vi fått möjligheter att offensivt
            satsa på jobb och investeringar i hela landet. Detta är en viktig
            del i en krisuppgörelse och en viktig framtidsinvestering, som
            jag hoppas att Johan
          </note>
          <note>
            Lönnroth kan biträda när den kommer till riksdagen. Det tror
            jag vore värdefullt för styrkan i det politiska systemet.
          </note>
          <note type="speaker">
            Anf. 49 JOHAN LÖNNROTH (v) replik:
          </note>
          <note>
            Herr talman! Det sista som Per-Ola Eriksson sade får jag väl
            tacka för, nämligen att han anser att det skulle vara en styrka
            om också Vänsterpartiet anslöt sig krisuppgörelserna. Beklagligtvis
            måste jag säga att så nog inte blir fallet. Däremot hoppas vi
            fortfarande på att ni i Centerpartiet skall ta ert förnuft till
            fånga -- den förhoppningen gäller alltså inte bara Socialdemokraterna
            -- och driva en helt annan politik, en politik som verkligen får
            ner arbetslösheten.
          </note>
          <note>
            Visst skall man ha långsiktiga mål. Men det är ingen poäng med
            sådana, om man inte kan säga någonting konkret om hur man skall
            ta sig till dessa mål.
          </note>
          <note>
            När Per-Ola Eriksson säger att han vill ha mer av kvinnliga värderingar,
            tycker jag att man kan kräva att han säger någonting konkret om
            vad han menar.
          </note>
          <note>
            Frågan om sextimmarsdagen diskuterades för inte så länge sedan
            hos centerkvinnorna. Möjligen var det rent av så, att ert kvinnoförbund
            långsiktigt reste detta krav. Det skulle vara intressant att höra
            om Per-Ola Erikssons tal om ''kvinnliga värderingar'' innebär
            att han också är anhängare av att sex timmars arbetsdag införs
            på sikt. I så fall vill jag litet mer konkret få veta vad Per-Ola
            Eriksson, finansutskottets ordförande, avser att göra för att
            befrämja en jämnare fördelning av arbetstiden.
          </note>
          <note>
            Krispaketen innebär nämligen att, som jag tidigare visade, färre
            -- förmodligen män -- kommer att jobba mer i förvärvsarbete, medan
            arbetslösheten för kvinnor kommer att öka kraftigt.
          </note>
          <note>
            Dessutom tror jag att inkomstskillnaderna mellan män och kvinnor
            kommer att öka ytterligare på grund av de båda krispaketen.
          </note>
          <note type="speaker">
            Anf. 50 PER-OLA ERIKSSON (c) replik:
          </note>
          <note>
            Herr talman! Om nu Johan Lönnroth och
          </note>
          <note>
            Vänsterpartiet inte vill biträda överenskommelsen när den kommer
            till riksdagen, så gör det faktiskt inte någonting -- vi får ändå
            en bred majoritet. Men det ligger i varje regerings ambition att
            skapa största möjliga majoritet för och största möjliga enighet
            kring de politiska besluten, särskilt i en tid då den svenska
            ekonomin utsätts för påfrestningar.
          </note>
          <note>
            Om emellertid Johan Lönnroth och Vänsterpartiet inte vill delta,
            är det deras val och deras alternativ.
          </note>
          <note>
            Det får stå för Vänsterpartiet, som så många gånger tidigare
            ställt sig vid sidan om när besluten skall fattas. Vi klarar oss
            dock utan Johan Lönnroth och hans parti.
          </note>
          <note>
            Bland de långsiktiga besluten är det mycket viktigt att också
            lyfta fram miljön. I överenskommelsen finns en mycket tydlig miljöstrategi.
            Från Centerns sida gick vi in i förhandlingarna med tre mål: att
            värna om sysselsättningen, att sanera ekonomin och att skapa rättvisa.
            Ett fjärde mål var miljömålet.
          </note>
          <note>
            En uthållig ekonomisk utveckling förutsätter att vi också gör
            miljösatsningar. I överenskommelsen finns ett mycket stort utrymme
            för miljösatsningar.
          </note>
          <note>
            Dit hör exempelvis miljöskatterna och differentieringen av bensinpriset.
            Även andra avsnitt gynnar miljön.
          </note>
          <note>
            Det förefaller som om Johan Lönnroth anser att när vi förbättrar
            ekonomin, så är det bara för männen medan kvinnorna ställs utanför.
            Det är emellertid både för män och kvinnor i Sverige som vi träffat
            denna överenskommelse. Det är både för mäns och för kvinnors framtid
            och för deras jobb vi har slagits för den fasta växelkursen, slagits
            för kronan och slagits för möjligheterna att göra saneringar i
            ekonomin. Detta är någonting som kommer alla till del.
          </note>
          <note>
            Så till de ''kvinnliga värderingarna''! De flesta ekonomer är
            män, och det är de som syns i TV-
          </note>
          <note>
            rutorna och som haft ansvaret för besluten under
          </note>
          <note>
            1980-talet, då spekulationen på fastighetsmarknaden ägde rum.
            Det kanske inte hade skadat om ytterligare en eller annan kvinna
            hade deltagit i de besluten. Besluten hade då kanske blivit betydligt
            bättre.
          </note>
          <note type="speaker">
            Anf. 51 ALLAN LARSSON (s) replik:
          </note>
          <note>
            Herr talman! Jag sätter stort värde på att Per-Ola
          </note>
          <note>
            Eriksson stannar kvar i kammaren trots att det är lunchtid, så
            att vi kan slutföra den här debatten. Jag lovar att fatta mig
            kort, så att jag inte tar för mycket av dyrbar tid i anspråk.
          </note>
          <note>
            Finansutskottet har tyvärr inte spelat någon viktig roll i det
            arbete som har skett under de senaste veckorna. Det beklagar jag
            -- jag tror att det skulle ha varit värdefullt om utskottet hade
            varit mer aktivt. Det yttersta ansvaret får här Per-Ola
          </note>
          <note>
            Eriksson ta.
          </note>
          <note>
            Jag har en bunt tidningsklipp med uttalanden av
          </note>
          <note>
            Per-Ola Eriksson. Ett par rubriker är: ''Ingen avstamp för samförstånd''
            och ''Allan Larssons inviter tillbakavisas av Per-Ola Eriksson''.
            Det är tur att det fanns bättre insikt i regeringen om behovet
            av diskussioner och samförstånd. Vi skulle inte ha klarat kronan
            om det hade varit Per-Ola
          </note>
          <note>
            Eriksson som hade bestämt takten. Även av andra artiklar och
            reportage framgår att Per-Ola Eriksson är den som har varnat för
            att göra upp med
          </note>
          <note>
            Socialdemokraterna.
          </note>
          <note>
            Jag skulle vilja höra litet mer om vad som ligger bakom detta.
          </note>
          <note>
            Så till historieskrivningen om 80-talet! Jag ställer frågan till
            Per-Ola Eriksson: Är det rätt eller är det fel att underskottet
            i statens finanser 1982, när regeringen Fälldin avgick, uppgick
            till 13% av BNP, att detta underskott förbyttes i ett överskott
            l990
          </note>
          <note>
            och att Kjell-Olof Feldt genom en väldig insats lyckades få landet
            att komma ur det underskott som nästan alla år 1982 såg som fullständigt
            omöjligt att komma till rätta med?
          </note>
          <note>
            Ni tog inte underskottet med er när ni lämnade regeringen 1982.
            Det krävdes tid att täcka detta underskottet. Kjell-Olof Feldt
            gjorde då en av
          </note>
          <note>
            OECD:s starkaste finanspolitiska insatser. Det finns ett utförligt
            siffermaterial som bevisar detta.
          </note>
          <note>
            Får jag också ställa en fråga om läget när ni tillträdde: Är
            det rätt eller fel, Per-Ola Eriksson, att underskottet i statsbudgeten
            var 39 miljarder i oktober förra året? Att det ökat sedan dess
            beror bl.a. på en svagare konjunkturutveckling men också på att
            ni under den här tiden har genomfört en rad ofinansierade skattesänkningar
            och utgiftshöjningar.
          </note>
          <note>
            Låt oss vara överens om historieskrivningen.
          </note>
          <note>
            När det gäller finanskrisen tycker jag att det är viktigt både
            att det blir kartlagt vad som har skett på marknaden under den
            här tiden och att det vidtas åtgärder för att klara tryggheten
            för spararna.
          </note>
          <note>
            Jag förstår inte varför Per-Ola Eriksson blir så upprörd när
            jag refererar till olika uttalanden från regeringen. Per-Ola Eriksson
            bör väl ha sett samma
          </note>
          <note>
            TV-intervju som jag. Det är av det skälet jag frågar: Var står
            finansutskottets ordförande? Står han bakom den politik som tidigare
            har gällt eller ansluter han sig till de nya signalerna om att
            konkurser självfallet också måste drabba spararna?
          </note>
          <note>
            Vi avvisar bestämt sådana signaler. Ägarna får ta sitt ansvar,
            men spararna skall kunna känna sig trygga.
          </note>
          <note type="speaker">
            Anf. 52 PER-OLA ERIKSSON (c) replik:
          </note>
          <note>
            Herr talman! Jag skall börja med att korrigera
          </note>
          <note>
            Allan Larsson på en viktig punkt. Han sade att jag hade varnat
            för en uppgörelse med
          </note>
          <note>
            Socialdemokraterna. Jag har inte gjort det, utan jag har i stället
            eftersträvat en sådan uppgörelse. Allan
          </note>
          <note>
            Larsson har fått den där uppgiften från Svenska
          </note>
          <note>
            Dagbladet, och där står kanske inte alltid det rätta -- Ian Wachtmeister
            sade tidigare i debatten att man inte skall tro på vad som står
            i tidningarna.
          </note>
          <note>
            Det skall man inte göra i det här fallet heller.
          </note>
          <note>
            Jag är något förbryllad över Allan Larssons försök att framstå
            som samarbetsaposteln. Denna myt krossades under förhandlingarnas
            upptakt, något som har bekräftats under den här debatten.
          </note>
          <note>
            Likt en robot villkorade han förhandlingsuppläggningen. Det vittnar
            inte om någon god samarbetsvilja inför en förhandling.
          </note>
          <note>
            Regeringspartierna gick till förhandlingarna förutsättningslöst,
            men de var inte utan villkor i slutändan. Allan Larsson ville
            villkora först och sedan börja förhandla. Det brukar normalt inte
            fungera, utan gör man så framstår man bara som en bromskloss.
            Därför var det bra att Ingvar Carlsson till sist tog rodret, så
            att förhandlingarna kunde slutföras för Socialdemokraternas del.
          </note>
          <note>
            Allan Larsson har i repliker till andra deltagare i den här debatten
            försökt framställa den andra överenskommelsen som ett stoppaket.
          </note>
          <note>
            Överenskommelsen är inget stoppaket, utan den är ett reformarbete.
            För Allan Larssons och
          </note>
          <note>
            Socialdemokraternas trovärdighet tror jag att det är viktigt
            att man slutar att sprida vrångbilder av uppgörelsen och i stället
            redovisar det faktiska innehållet i uppgörelsen.
          </note>
          <note>
            Om det är så att Allan Larsson genom att spridda dessa vrångbilder
            försöker lugna de oroliga i sleden, vet jag inte, men jag tycker
            inte att det är bra att man handlar så när man har slutit ett
            avtal.
          </note>
          <note>
            Det verkar som om Allan Larsson är förvånad över att det i slutet
            på 80-talet var ett överskott i budgeten. Det vore väl i stället
            konstigt om det inte hade varit så, eftersom 80-talet präglades
            av en extrem högkonjunktur. Men ni förde en slapp finanspolitik.
            Det har omvittnats av många -- inte minst av den som var vice
            statsminister i den regering som Allan Larsson tillhörde.
          </note>
          <note type="speaker">
            Anf. 53 ALLAN LARSSON (s) replik:
          </note>
          <note>
            Herr talman! Det är bra att Per-Ola Eriksson dementerar de uppgifter
            som har funnits i tidningen om att han skulle ha motsatt sig en
            uppgörelse med oss. Jag tar fasta på det uttalandet. Får jag bara
            säga att jag kanske har varit litet vilseförd av att under ett
            år ha arbetat i finansutskottet, där vi inte har kunnat flytta
            ens på ett kommatecken i majoritetens text. Jag välkomnar den
            nya attityd som Per-Ola Eriksson ger uttryck för.
          </note>
          <note>
            Är jag en samarbetsapostel? Ja, jag har försökt att tala både
            i mitt parti och för allmänheten om nödvändigheten av att få till
            stånd en nationell samling kring en ny och ansvarsfull ekonomisk
            politik. Mot det har jag fått många invändningar från olika håll.
            Men jag har stått på mig för den inriktningen. Men de som har
            trott att man kan förhandla med oss genom att plocka bit för bit
            har gjort ett misstag.
          </note>
          <note>
            När vi förhandlar är vi väl förberedda. Vi har tänkt igenom vår
            förhandlingsstrategi, vi har idéer om vad vi skall uppnå och där
            står vi på oss. Misstolka inte detta som ovilja att göra insatser.
            Tvärtom. Det var just genom att vi hade förberett oss väl som
            vi kunde genomföra den här förhandlingen på det sätt som skedde
            och få det utfall som gjorde att vi kunde acceptera en sådan uppgörelse.
          </note>
          <note>
            Det är riktigt att vi under 80-talet fick en vändning från ett
            stort underskott till ett litet överskott. De offentliga finanserna
            som helhet hade ett hyggligt underskott under slutet av 80-talet.
            Det var otillräckligt med tanke på de påfrestningar som vi nu
            har. Men kommer Per-Ola Eriksson ihåg hur det lät här i kammaren?
            Under den tid som jag har diskuterat här fick jag höra hur överbeskattat
            det svenska folket var. De överskott som då fanns skulle man åtgärda
            genom att sänka skatterna. Det var den föreställningen som låg
            bakom och som gjorde det svårt att få till stånd den nödvändiga
            uppstramningen av finanspolitiken. Tänk efter litet, Per-Ola Eriksson,
            vilka era insatser var!
          </note>
          <note>
            Centern gjorde en bra insats 1989, när ni ställde upp. Då var
            inte Folkpartiet med. Vi har fått dra ett tungt lass på detta
            område. Men kritiken för de stora underskotten måste ni ta på
            er själva. De grundlades under de borgerliga åren i slutet av
            70-
          </note>
          <note>
            talet och början av 80-talet. 13 % i underskott i förhållande
            till bruttonationalprodukten var resultatet när ni lämnade över.
            Det var ett tungt jobb att förändra det.
          </note>
          <note type="speaker">
            Anf. 54 PER-OLA ERIKSSON (c) replik:
          </note>
          <note>
            Herr talman! Jag tror att det är viktigt att i en sådan här debatt
            också ta med helheten. Jag märker att
          </note>
          <note>
            Allan Larsson tar valda delar enbart av 80-talet.
          </note>
          <note>
            Men för att få en helhetsbild bör man kanske säga, att statsskulden
            under den tid som
          </note>
          <note>
            Socialdemokraterna hade ansvaret för ekonomin ökade med mångmiljardbelopp.
            Detta skedde mitt i en tid då vi hade en extrem högkonjunktur.
          </note>
          <note>
            Jag läste ett tal som Allan Larsson hade hållit den
          </note>
          <note>
            23 september. Jag vill ta upp en sak som han sade där, nämligen
            att de med de högsta inkomsterna nu också får vara med och bidra
            till uppgörelsen genom att det extra reallöneskyddet på 2 % i
            skatteskalan upphävs för 1993 och 1994. I och med det återupprättas
            skattereformens mål om en rättvis fördelning.
          </note>
          <note>
            Det var bra att Allan Larsson sade detta. Men det kanske hade
            varit bättre om Allan Larsson hade biträtt en sådan linje i valrörelsen
            1991, när vi i
          </note>
          <note>
            Centern tog upp den frågan. Då mötte vi ett kompakt motstånd
            från socialdemokratins sida. Vi tyckte att skatteuppgörelsen,
            som
          </note>
          <note>
            Socialdemokraterna hade medverkat till, var orättvis på den här
            punkten. Nu har vi medverkat till att ställa till rätta. Det försöker
            Allan Larsson sedan inför den interna opinionen ta till intäkt
            för en socialdemokratisk framgång.
          </note>
          <note>
            Jag skall ta upp frågan om finanskrisen. Jag trodde att Allan
            Larsson skulle våga peka ut vilka personer han avser och inte
            bara göra antydningar. Jag svarar ändå på Allan Larssons fråga.
          </note>
          <note>
            Enligt överenskommelsen mellan regeringen och
          </note>
          <note>
            Socialdemokraterna är vi för det första överens om att garantera
            betalningssystemet och att det skall ske i samråd med parterna.
            För det andra kommer en proposition att läggas på riksdagens bord
            under hösten. För det tredje, Allan Larsson, innebär detta, som
            finansministern redan har sagt, att bankägarna också måste ta
            sitt ansvar, på samma sätt som staten tar sitt ansvar som ägare
            till
          </note>
          <note>
            Nordbanken. För det fjärde skall insättarnas pengar garanteras
            av staten. Men detta innebär samtidigt, för det femte, att regeln
            om att det egna kapitalet i första hand skall garantera övriga
            förpliktelser måste gälla. Även det har finansministern pekat
            på. Det är också detta som den åsyftade personen i regeringen
            har pekat på.
          </note>
          <note>
            Allting annat skulle innebära att privatägda banker skulle kunna
            verka på löpande räkning i det här läget, och det skulle inte
            garantera betalningssystemet och vara en trygghet för framtiden.
            Jag tycker att de som har ägaransvar skall ta sitt ansvar. Det
            är det som vi från Centerns sida har menat. Jag hoppas att Allan
            Larsson efter den här debatten inte behöver sprida myter om innehållet
            i uppgörelsen och var olika företrädare för regeringen står.
          </note>
          <note>
            Andre vice talmannen anmälde att Allan Larsson anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 55 ANDRE VICE TALMANNEN:
          </note>
          <note>
            Vi har besökande från det polska parlamentet och hälsar dem särskilt
            välkomna.
          </note>
          <note type="speaker">
            Anf. 56 STEFAN ATTEFALL (kds):
          </note>
          <note>
            Herr talman! ''20 års slapp finanspolitik''. Ungefär så uttryckte
            sig förre socialdemokratiske vice statsministern Odd Engström
            i en tidningsintervju, när han skulle förklara orsaken till den
            valuta- och räntekris som vi upplevt och som i sin tur ledde fram
            till de två krispaketen.
          </note>
          <note>
            Vi i Sverige har under lång tid skjutit de ekonomiska problemen
            framför oss ungefär som när man rullar en snöboll framför sig.
            Till slut blir snöbollen så stor att man inte längre orkar rulla
            den vidare. Är det då litet uppförsbacke börjar snöbollen rulla
            tillbaka. Det är det vi nu upplevt under de gångna veckorna. Det
            var därför de två krispaketen var så viktiga, både med tanke på
            deras innehåll och för deras parlamentariska bredd.
          </note>
          <note>
            Krispaketen stoppade snöbollen som höll på att krossa oss. Att
            döma av ränteutvecklingen börjar också resultaten att visa sig.
            Men fortfarande har vi en lång och mödosam väg framför oss, innan
            vi har fått ordning på svensk ekonomi.
          </note>
          <note>
            Visst finns det inslag i krispaketen som känns smärtsamma för
            en kristdemokrat. Minskningen av u-landsbiståndet är ett sådant
            exempel. Men också neddragningen av bostadssubventionerna och
            pensionerna är svåra beslut. Men vad nästan alla som protesterar
            mot krispaketen glömmer -- här är
          </note>
          <note>
            Johan Lönnroth från Vänsterpartiet ett bra exempel -- är att
            följden av att inte vidta dessa besparingar skulle ha blivit devalvering
            och långsiktigt högre räntor. En sådan politik skulle leda till
            högre inflation och högre arbetslöshet, vilket innebär mindre
            köpkraft för oss alla, även för de pensionärer som Johan Lönnroth
            ömmar för.
          </note>
          <note>
            Dessutom skulle vi ha tagit rejäla kliv tillbaka till den inflationsekonomi
            som vi upplevde under 80-
          </note>
          <note>
            talet och som skapat de ekonomiska problem som vi nu brottas
            med.
          </note>
          <note>
            Det är denna insikt som gjort att vi kristdemokrater aktivt medverkat
            till att krisuppgörelsen kom till stånd. Det är också denna insikt
            som gjort att vi kristdemokrater deltagit i en regering som även
            före valutakrisen dristade sig till att föreslå smärtsamma besparingar,
            besparingar som så sent som i juni detta år i denna kammare ansågs
            vara onödiga och felaktiga, men som nu är högsta visdom.
          </note>
          <note>
            Allan Larsson sade i sitt anförande att han var nervös redan
            i maj månad, medan marknaden blev nervös i augusti. Vi andra märkte
            inte mycket av den nervositeten i kammaren. Då var
          </note>
          <note>
            Socialdemokraterna emot alla besparingar och vågade inte föreslå
            sådana saker som man nu ställer upp på.
          </note>
          <note>
            En viktig förklaring till dagens ekonomiska situation är att
            vi under lång tid gynnat finansiell spekulation framför produktivt
            arbete. Statistik från SCB visar detta på ett skrämmande tydligt
            sätt.
          </note>
          <note>
            Under hela 1980-talet var avkastningen högre på att satsa pengar
            i finansiell verksamhet än på att satsa dem i produktiva investeringar
            i näringslivet. Bara
          </note>
          <note>
            1983 och 1984 var undantag från denna regel. En ekonomi där det
            är intressantare att spekulera i fastigheter och börskurser än
            att satsa pengarna i industriverksamhet är en sjuk ekonomi. Det
            paradoxala är att vi hade denna situation under en socialdemokratisk
            regering. Det parti som säger sig vara emot klippekonomi och finansvalpar
            skapade en ekonomi som gynnade just klippare och missgynnade småföretagare
            och industrialister. Låt oss en gång för alla lära oss att detta
            blir följden av en inflationsekonomi. En ekonomi med låg inflation
            däremot, som tillåter produktiva företagare att lyckas, är den
            bästa garanten för en sund och långsiktig ekonomisk utveckling.
          </note>
          <note>
            Herr talman! Framtidsutsikterna för svensk ekonomi är fortfarande
            dystra. Uppgången i omvärlden har försenats, vilket inte ger oss
            den draghjälp vi så väl behöver. Våra historiskt höga realräntor
            är, trots den räntenedgång vi nu upplever, det mest akuta problemet
            för företagare och villaägare. Därför, Ian Wachtmeister, måste
            vi fortsätta ansträngningarna att eliminera det s.k.
          </note>
          <note>
            strukturella budgetunderskottet. Samtidigt får det inte ske så
            att den inhemska efterfrågan stryps för mycket och för snabbt.
            Därför måste åtgärderna främst inriktas på besparingar som får
            stor effekt på lite längre sikt. Vårens riksdagsbeslut om ett
            nytt bostadsfinansieringssystem för de bostäder som byggs fr.o.m.
            nästa år är ett sådant exempel. Likaså förslaget till förändring
            av begreppet arbetsskada som nu remitterats till lagrådet för
            granskning. Det är sådana nödvändiga översyner vi behöver göra,
            som får effekt på längre sikt, förutom en självklar återhållsamhet
            med statliga utgifter i budgetarbetet.
          </note>
          <note>
            Ett annat exempel är faktiskt införande av vårdlön eller vårdnadsbidrag.
            En sådan reform, självfallet fullt ut finansierad, skulle förstärka
            köpkraften för de familjer där den ene föräldern är hemarbetande
            eller deltidsarbetande. Det är familjer som ofta har det ekonomiskt
            mycket besvärligt. Samtidigt skulle den ökade valfrihet som en
            sådan reform medför leda till att barnfamiljer fann nya lösningar
            för sin egen barnomsorg, i egen regi eller på annat sätt som man
            har funnit bra för sina barn. Detta skulle i sin tur leda till
            att trycket minskade på kommunerna att bygga ut den kommunala
            barnomsorgen.
          </note>
          <note>
            Därmed skulle ett ekonomiskt mycket tungt åläggande från staten
            lindras och många kommuner skulle slippa ''överinskriva'' barn
            på daghemsavdelningar. Ett vårdnadsbidrag har alltså positiva
            samhällsekonomiska effekter på både kort och lång sikt. Vi kristdemokrater
            kommer därför aldrig att upphöra att försöka övertyga våra politiska
            medtävlare om just detta.
          </note>
          <note>
            Herr talman! 1991 års nobelpristagare i ekonomi,
          </note>
          <note>
            Ronald Coase, har i sina arbeten lyft fram transaktionskostnadernas
            betydelse för ekonomins funktion och effektivitet. Med transaktionskostnader
            avses de kostnader som finns för att prismekanismen skall fungera
            i en marknadsekonomi -- helt enkelt vad kostnaden blir för en
            vara, utöver de direkta produktionskostnaderna. När en affär skall
            göras, oavsett om det handlar om en avancerad upphandling eller
            matinköp i kvartersbutiken, krävs vissa arrangemang för att affären
            skall kunna genomföras. Ett enkelt exempel är kunden som betalar
            med kreditkort. För att affärsinnehavaren skall kunna lita på
            att han får sina pengar kräver han en omfattande kontrollapparat
            från kreditkortsföretaget, samtidigt som han själv lägger ned
            en hel del arbete på kontroll och redovisning.
          </note>
          <note>
            Detta är en s.k. transaktionskostnad, som självklart driver upp
            priset på varorna. Likaså uppstår sådana kostnader när större
            affärer görs upp. Då skall advokater in i bilden för att garantera
            att alla eventualiteter är förutsedda och att parterna klarar
            en process i en domstol, om så skulle behövas.
          </note>
          <note>
            Alla inser att om alla eventuella problem som kan tänkas dyka
            upp i en affärsrelation skall regleras i civilrättsliga avtal,
            tvingar det fram en enorm pappersexercis, många arbetsuppgifter
            för juristkåren och enorma kostnader i både tid och pengar. Tidningen
            Affärsvärlden skrev den 11 juni följande: ''Sverige är inte juristernas
            förlovade land. Traditionellt har avtal gjorts med ganska tunna
            formella dokument och till och med hedersord ibland. Det har nödvändigtvis
            inte varit en nackdel.'' Vidare står det i samma artikel: ''Ett
            land som kan hålla igång ekonomin utan ett berg av skrivna avtal
            och dokument har en konkurrensfördel. Men det förutsätter en hög
            affärsetik, något som den svenske affärsmannen har framhållit
            som sin främsta egenskap.''
          </note>
          <note>
            Om inte det etiska perspektivet finns med i det ekonomiska tänkandet
            och i den ekonomiska politiken, riskerar vi att steg för steg
            skapa en hård, dyr och omänsklig kapitalism, i stället för den
            varma marknadsekonomin med sociala och ekologiska hänsyn.
          </note>
          <note>
            I det samhälle där ekonomin baseras på hederlighet, personligt
            ansvarstagande och hänsynstagande blir transaktionskostnaderna
            låga, vilket är avgörande för en långsiktigt god ekonomisk utveckling.
            Förutom ekonomen Ronald
          </note>
          <note>
            Coase har också marknadsekonomins fader Adam
          </note>
          <note>
            Smith var inne på liknande tankegångar. Han insåg att egennyttan,
            som är marknadens drivkraft, lätt kunde urarta, men han pekade
            på två återhållande krafter med vilkas hjälp marknadsekonomin
            trots allt skulle kunna fungera. Den ena var religionen med dess
            moraliska bud om den svagares rätt, och den andra vad Smith kallar
            det allmänna ogillandet;
          </note>
          <note>
            om någon använder moraliskt ojusta metoder på marknadens tävlingsbana,
            kommer han att känna obehag inför kolleger och vänner.
          </note>
          <note>
            Men vad händer i ett samhälle där etik och moral under lång tid
            nonchalerats, trängts tillbaka? Jo, de återhållande krafterna
            mot marknadsekonomins avarter försvagas. Därför är den kristna
            etiken en bra och nödvändig grund för samhällsbyggandet.
          </note>
          <note>
            Kristen etik kan både motverka marknadsekonomins avarter och
            bidraga till att sänka transaktionskostnaderna och därmed bidraga
            till en god ekonomisk utveckling. Men saknas de självreglerande
            normerna i människors medvetande, tvingas politiker gå in med
            detaljregleringar och lagstiftning och skapa kontrollapparater.
          </note>
          <note>
            LO-ekonomen P-O Edin skrev i DN den 29 januari:
          </note>
          <note>
            ''Det finns en moralupplösning, och det är vanligt med försvar
            för dålig moral eftersom samhällets normbildande förmåga är svag.''
            Är det inte så att den normbildande förmågan i ett land är nog
            så viktig för den långsiktiga ekonomiska utvecklingen som olika
            ekonomisk-politiska beslut? Vad får det i så fall för konsekvenser
            på skol- och familjepolitikens område, på rättsområdet och inom
            den ekonomiska politiken? Låt oss vidga den ekonomiska debatten
            till att omfatta även dessa områden.
          </note>
          <note type="speaker">
            Anf. 57 JOHAN LÖNNROTH (v) replik:
          </note>
          <note>
            Herr talman! Stefan Attefall säger att det om man inte hade gjort
            uppgörelsen om krisen, skulle ha blivit mycket värre för pensionärer
            och arbetslösheten hade blivit högre. Jag redogjorde i mitt anförande
            för ett alternativ, sade att det var nödvändigt att göra någonting
            men att man kunde ha gjort det på ett annat sätt.
          </note>
          <note>
            Stefan Attefall refererar till Odd Engström, som skall ha sagt
            att detta är resultatet av 20 år av slapp finanspolitik. Jag tycker
            att det var ett slappt uttalande. Vad var alternativet? Det kan
            vi se ute i världen i de länder där Stefan Attefalls partikamrater
            hade mera att säga till om än här i
          </note>
          <note>
            Sverige. Där börjde man redan på 70-talet föra deflationspolitik,
            skapa den naturliga arbetslöshet som de nyliberala ekonomerna
            började tala om.
          </note>
          <note>
            Resultatet blev mer än 10 % öppen arbetslöshet, arméer av utslagna,
            fotbollshuliganer, dålig moral, maffia.
          </note>
          <note>
            Sedan säger Stefan Attefall att det var smärtsamt att minska
            biståndet, och det förstår jag. Men kds är med om att vandra in
            i en organisation -- jag tänker på EG -- där Sverige kommer att
            få betala 8
          </note>
          <note>
            miljarder om året, mycket mer än vad ni nu tänker dra ner på
            biståndet. Jag upprepar frågan: Finns det inte bättre biståndsprojekt
            i jordens fattigaste länder än att subventionera jordbrukare,
            byråkrater i EG?
          </note>
          <note>
            Till sist: Det är intressant att lyssna när Stefan
          </note>
          <note>
            Attefall tar upp ekonomen Coases transaktionsekonomi, Adam Smith
            och religionen.
          </note>
          <note>
            Jag lyssnade också tidigare i en allmänpolitisk debatt på Alf
            Svensson som talade om trygghetssystemen som en drog. Jag tror
            att det är spekulationsekonomin som är en drog. Har man gjort
            ett snabbt klipp på en miljon, jobbar man inte hederligt längre.
            Det fungerar just som en drog.
          </note>
          <note>
            Det är därför det är så skadligt. Den ekonomiska politik som
            Stefan Attefall och kds står för är en politik som upplöser moralen.
          </note>
          <note type="speaker">
            Anf. 58 STEFAN ATTEFALL (kds) replik:
          </note>
          <note>
            Herr talman! Johan Lönnroth hävdar att han har talat för ett
            alternativ till krisuppgörelserna. Jag lyssnade på hans anförande
            och på hans många repliker, men jag har fortfarande inte blivit
            klok på hur det alternativet ser ut. Det går bra att tala om ett
            alternativ, men hur ser det alternativet ut? Jag är rädd för att
            med Vänsterpartiet vid spakarna och bakom krispaket, skulle nog
            även de sämst ställda pensionärerna i Göteborg, som Johan Lönnroth
            ömmar för, fly med sina pengar ur landet. Det skulle leda till
            ont värre.
          </note>
          <note>
            Problemet med svensk finanspolitik under 20 år har varit att
            den inte har varit tillräckligt stram, inte så att vi har gjort
            saker och ting som har varit dåliga, men vi har inte haft ekonomin
            för att klara alla utgifter för det som vi kostat på oss. Det
            började redan 1973 och 1974 i Sverige. Det får alla regeringar
            därefter ta ett större eller mindre ansvar för. Detta ser vi nu
            resultatet av.
          </note>
          <note>
            På 80-talet kostade vi på oss ökade transfereringar till hushållen
            med 50 % mer än vad BNP växte. Vi måste också ha en ekonomi som
            kan bära utgifterna för allt vi kostar på oss. Vi har gjort många
            bra saker i Sverige, men vi har inte haft en produktion som vuxit
            i samma takt som de ökade utgifterna.
          </note>
          <note>
            Det som kallas långsiktighet och etik är att verkligen kunna
            betala för de saker man kostar på sig. Jag vet med den kunskap
            jag har i ekonomiska termer och med det bondförnuft som ändå de
            flesta av oss besitter att rinner det ut mer pengar ur plånboken
            än vad man får in, så går det åt skogen till slut. Det upplever
            vi just nu.
          </note>
          <note>
            Kort om biståndet: Att besparingarna skulle ha varit mindre eller
            kanske helt uteblivit om kds hade fått komponera krispaketet kan
            jag lova Johan
          </note>
          <note>
            Lönnroth. Men det gäller också att få majoritet.
          </note>
          <note>
            Alla var inte lika glada i biståndet som kds är. Nu talar jag
            inte bara om de partier som Johan
          </note>
          <note>
            Lönnroth menar i första hand skulle ha varit mot satsningar på
            biståndet.
          </note>
          <note>
            Via EG kommer vi också att bedriva biståndspolitik. En del av
            de pengar som Johan
          </note>
          <note>
            Lönnroth är rädd för skall hamna i EG går vidare till olika samordnade
            biståndsprojekt. Jag ser det inte som någon nackdel -- tvärtom
            kan det finnas behov att samordna biståndspolitiken mer än vad
            som gjorts tidigare.
          </note>
          <note>
            Jag kan hålla med om att spekulationsekonomin också skapar en
            drog. Därför skall vi undvika att skapa ny inflationsekonomi i
            Sverige. Därför är krisuppgörelsen så viktig och angelägen, och
            därför är det beklagligt att Johan Lönnroth och
          </note>
          <note>
            Vänsterpartiet ställer sig utanför.
          </note>
          <note type="speaker">
            Anf. 59 JOHAN LÖNNROTH (v) replik:
          </note>
          <note>
            Herr talman! Jag försökte faktiskt beskriva vårt alternativ i
            mitt första inlägg. Jag skall gärna upprepa det i tre huvudpunkter.
          </note>
          <note>
            För det första gäller det att fördela om borttagandet av det
            strukturella budgetunderskottet i tiden, så att man inte stramar
            åt efterfrågan just nu i den mycket djupa lågkonjunkturen utan
            i stället befäster sig att i framtiden, när konjunkturen vänder,
            dra ner på det strukturella budgetunderskottet. Det tror jag att
            man kan tala om från partierna här i riksdagen på ett sådant sätt
            att också den s.k. marknaden blir betydligt lugnare än vad den
            är med nuvarande krispaket.
          </note>
          <note>
            För det andra skall vi omfördela mellan individer, rätta till
            den orättvisa fördelningsprofilen i krisuppgörelserna.
          </note>
          <note>
            Den tredje punkten gäller just fördelningen globalt. Ni gör precis
            samma orättvisa omfördelning som Ny demokrati länge har talat
            om. Ni struntar i de s.k. främlingarna och inriktar er på de s.k.
            grannarna.
          </note>
          <note>
            Man kan föra en lång debatt om EG och biståndspolitiken. EG är
            också en protektionistisk sammanslutning. Sverige tvingas t.ex.
            återinföra tekoprotektionismen, om vi går med i EG, vilket är
            det som slår hårdast mot u-länderna. Det finns en rad sådana exempel.
            Det neddragna biståndet är för övrigt också ett svek mot allt
            det som så sent som i juni i år sades vid konferensen i Rio.
          </note>
          <note>
            Jag har ägnat mig en del åt att studera vad ekonomer och politiker
            under decennierna har uttalat om finanspolitiken. I början av
            70-talet fördömde en enhällig ekonomkår svångremspolitiken, dvs.
            Gunnar Strängs s.k.
          </note>
          <note>
            idiotstopp på kreditmarknaden.
          </note>
          <note>
            Svångremspolitiken var eländig och usel.
          </note>
          <note>
            Överbryggningspolitiken hyllades -- på den tiden var ju alla
            någon sorts Keynesianer. Under 80-talet bytte allihop åsikt. Då
            var det plötsligt någonting helt annat som gällde.
          </note>
          <note>
            Opportunismen tycks alltid leva i tiden. Nu skall alla säga samma
            sak. Man instämmer i den typ av uttalanden som Odd Engström gör,
            att det har bedrivits en slapp finanspolitik under 20 år. Visst,
            det bedrevs en alltför expansionistisk politik i slutet av 80-talet.
            Men den grundläggande sanningen är att den fulla sysselsättningens
            politik har räddat oss i det här landet från den situation som
            råder i de länder där Stefan Attefalls partivänner har mer att
            säga till om.
          </note>
          <note type="speaker">
            Anf. 60 STEFAN ATTEFALL (kds) replik:
          </note>
          <note>
            Herr talman! Johan Lönnroth skisserade nu på
          </note>
          <note>
            Vänsterpartiets alternativ. Han talade om att omfördela budgetbesparingarna
            över tiden. Men
          </note>
          <note>
            Johan Lönnroth undvek nogsamt att tala om vilken typ av besparingar
            som han vill genomföra och som skall ge ett större genomslag i
            framtiden.
          </note>
          <note>
            Bostadsfinansieringssystemet, som riksdagen fattade beslut om
            i våras, är ett exempel på en besparing som Vänsterpartiet var
            emot. Jag vet varken vilka besparingar som ni i Vänsterpartiet
            inte har gått emot eller vilka besparingar som ni kommer att föreslå
            i anslutning till den s.k.
          </note>
          <note>
            krispropositionen. Jag avvaktar era förslag med spänning.
          </note>
          <note>
            Att Sveriges regering nu skulle strunta i främlingar som bor
            långt borta är struntprat.
          </note>
          <note>
            Biståndsnedskärningen handlar om att gå från 1 %
          </note>
          <note>
            till 0,9 %. Varken katastrofbiståndet eller biståndet till frivilligorganisationerna
            berörs. Det blir några av de multilaterala samarbetsorganisationerna
            som får något minskade bidrag, men det kommer att kompenseras
            genom rationaliseringar i förvaltningen här i Sverige.
          </note>
          <note>
            Jag vill också poängtera -- jag glömde att säga det i mitt förra
            inlägg -- att de sämst ställda pensionärerna kommer att få kompensation
            genom höjningen av bostadstillägget eller pensionstillskottet.
            Det är viktigt att komma ihåg att det också finns vissa fördelningspolitiska
            omläggningar som har gjorts i syfte att hjälpa de pensionärer
            som har det sämst ställt. Jag skall villigt erkänna att pensionärerna
            är den grupp i vårt samhälle som jag just nu bekymrar mig mest
            för.
          </note>
          <note>
            Pensionärerna har det sämst ställt och måste därför få ökad hjälp.
            Det nya kommunala bostadsbidragssystemet kommer att bidra till
            att underlätta för pensionärerna. Det arbetas nu vidare med den
            frågan i regeringen.
          </note>
          <note>
            Anf. 61 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Det är bra att kds är med på att skära i det strukturella
            budgetunderskottet. Alla har väl vid det här laget insett att
            det är nödvändigt.
          </note>
          <note>
            Jag vill också erinra om vad vi talade om förut när det gäller
            ränteläget. Finns det något annat sätt än det jag angav för att
            verkligen få ned räntan? Om vi inte får ned räntan, kan vi inte
            göra allt det andra som vi så gärna vill göra. När kommer riksdagen
            att inse detta? Kommer det att dröja? Kommer man bara att blunda
            och köra så länge det går och hoppas att någon annan hoppar in
            och tar itu med sakerna åt oss? Jag trodde annars att den här
            krisen hade lärt oss att vi måste torka upp efter oss själva.
          </note>
          <note>
            Det finns en fråga som kds av naturliga skäl har gjort till sin
            -- ni har ju en minister på området --, och det är biståndet.
            Ni är väldigt emot att man ens rör det. Jag vill då erinra om
            att biståndet uppgår till nästan 15 miljarder kronor. Till detta
            kan man lägga kostnaderna för flyktingpolitiken -- som man inte
            heller får tala om --, vilka jag med bestämdhet hävdar uppgår
            till minst 20 miljarder kronor. Och vem är det som betalar dessa
            35 miljarder kronor?
          </note>
          <note>
            Jo, det gör samma personer som väljer oss ledamöter i denna kammare.
            Det är fara värt att några av oss kan bli arbetslösa.
          </note>
          <note>
            Jag vill fråga om Stefan Attefall anser att vi skall låna pengar
            och sedan ge bort dem till andra länders regimer, för det är just
            det som vi gör. Är det rätt att vi i det här läget, när det är
            kris i Sverige, skall ge tre gånger så mycket som vad andra industriländer
            i genomsnitt ger? Är det riktigt att vi skall låta barnen betala
            den här notan?
          </note>
          <note>
            Tyvärr har biståndet utvecklats till att bli en metod, där de
            fattiga -- det är ju de som drabbas av nedskärningarna -- i de
            rika länderna ger till de rika i de fattiga länderna? Tror inte
            Stefan Attefall och kds att det skulle kunna gå att väsentligt
            effektivisera biståndet? Alla måste hjälpa till. Det finns inga
            heliga kor. Tror inte också Stefan Attefall att det kunde vara
            idé att rationalisera genom att slå ihop flykting- och biståndspolitik
            och visa vad man duger till även på det området, samtidigt som
            man hjälper minst lika många människor som man hjälper i dag?
            Kom nu inte dragande med att det är så synd om alla människor
            som ni vill hjälpa! Vi i
          </note>
          <note>
            Sverige ger till regimer bort pengar som vi inte har.
          </note>
          <note type="speaker">
            Anf. 62 STEFAN ATTEFALL (kds) replik:
          </note>
          <note>
            Herr talman! Ian Wachtmeister upprepar sig. När
          </note>
          <note>
            Alf Svensson är i kammaren får han frågor om bistånds- och flyktingpolitik.
            Det är tydligt att jag nu får axla den manteln. Det gör jag gärna,
            eftersom det är viktigt att poängtera för Ian
          </note>
          <note>
            Wachtmeister och alla andra som lyssnar att den kris som vi har
            i Sverige trots allt är ganska blygsam jämfört med den kris som
            har drabbat Somalia,
          </note>
          <note>
            Östeuropa och också många andra länder runt om i världen.
          </note>
          <note>
            Det sägs att biståndspolitiken inte fungerar bra. Jag tror --
            och jag har också informerats om -- att det mesta i biståndspolitiken
            fungerar mycket bra. Det har jag själv sett många exempel på,
            alltifrån frivilligorganisationerna och katastrofbiståndet till
            de stora samarbetsprojekten. Det finns även exempel där biståndet
            inte fungerar bra, liksom det finns exempel i Ny demokrati, i
            kds och i andra sammanhang på saker som inte fungerar bra.
          </note>
          <note>
            Människor är inte fullkomliga.
          </note>
          <note>
            Vi måste försöka att effektivisera användningen av de resurser
            som vi anser att vi i Sverige har råd att avdela för att hjälpa
            medmänniskor i andra länder, i stället för att -- som Ian Wachtmeister
            föreslår --
          </note>
          <note>
            ge upp och dra in anslagen. Jag anser att detta är ett defensivt
            tänkesätt.
          </note>
          <note>
            Jag är helt övertygad om att svenskarna har råd och att de vill
            ställa upp och hjälpa människor i andra länder. Där det finns
            problem, skall vi angripa dem med full kraft. Det görs ett omfattande
            arbete för att försöka hitta nya vägar där biståndet inte har
            fungerat bra. Det jobbas just nu både i utredningssammanhang och
            med konkreta åtgärder. Regeringen har också i samband med budgetpropositionen
            lagt fram förslag om en del omläggningar och omfördelningar för
            att biståndspengarna skall ge bättre effekt.
          </note>
          <note>
            Ian Wachtmeister nämnde beloppet 20 miljarder kronor i samband
            med flyktingpolitiken. Men då räknar han in mycket mer än de direkta
            flyktingkostnaderna. Det är ungefär som att räkna in kostnaderna
            för sjukvård och pension för en flykting som har fått uppehållstillstånd
            i Sverige.
          </note>
          <note>
            Om man räknar på ett sådant sätt, tror jag att man hamnar ganska
            snett. Man måste också räkna de positiva effekterna av de insatser
            som flyktingar och invandrare gör i Sverige.
          </note>
          <note>
            Ian Wachtmeister talade mycket om att vi nu måste försöka få
            ned budgetunderskottet för att räntan skall kunna sänkas. Visserligen
            sänker vi räntan indirekt via Riksbanken, men det är marknaden
            som sätter räntan och avgör vilken räntesats som är lämplig utifrån
            rådande ekonomiska förhållanden.
          </note>
          <note>
            Jag tror inte på att släppa kronan fri, inte ens efter det tredje
            krispaketet, som Ian Wachtmeister föreslår. En liten ekonomi som
            Sveriges kan råka ut för ganska stora störningar beroende på vad
            som händer i omvärlden. Det vore bättre att gå in i ett tätare
            valutasamarbete med övriga Europa, eftersom det skulle stärka
            Sveriges ekonomi. Det är nog den enda framkomliga vägen, i stället
            för den engelska väg som förefaller vara Ian Wachtmeisters melodi.
          </note>
          <note>
            Anf. 63 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Jag tar först upp den sista frågan.
          </note>
          <note>
            Marknaden skulle acceptera den ränta som Sverige sätter, om vi
            låter valutan flyta. Observera att flyta inte är detsamma som
            att devalvera, för en devalvering innebär att kursen fixeras ytterligare
            en gång. Det sägs att detta är ett sätt att få ned räntan.
          </note>
          <note>
            Det finns inte några andra bra sätt.
          </note>
          <note>
            Kds förfäras alltid när man tar upp biståndsfrågor.
          </note>
          <note>
            Alf Svensson blir förvånad när jag tar upp biståndsfrågor här
            i kammaren. Det vore väl ganska lustigt om jag inte tog upp sådana
            frågor.
          </note>
          <note>
            Alf Svensson är ju biståndsminister. Det är väl inte heller särskilt
            konstigt att ta upp biståndsfrågor med en som står och talar om
            att den nedskärning som man har fattat beslut om -- och som enbart
            naggar biståndet i kanten -- var för stor. Det är då naturligt
            att ta upp sådana frågor.
          </note>
          <note>
            Jag upprepar mina frågor: Har vi råd att ge tre gånger så mycket
            som andra länder? Skall vi låna pengar till biståndet och låta
            våra barn betala? Skall vi dra åt svångremmen i Sverige? Skall
            vi underlåta att effektivisera biståndet genom att slå ihop det
            med flyktingpolitiken för att därigenom göra besparingar på säkerligen
            minst 35 miljarder sammanlagt? Det är mycket få människor som
            i dag ifrågasätter beloppet 20 miljarder för flyktingpolitiken.
            Tvärtom finns det människor som tror att den kostar betydligt
            mer. Jag har varit avsiktligt försiktig med denna summa.
          </note>
          <note>
            Ni försöker behandla de här frågorna som någon sorts heliga kor.
            Det finns inga heliga kor i dag. Ni blir t.o.m. upprörda om man
            är framme och rycker en av de heliga korna litet grand i svansen.
          </note>
          <note type="speaker">
            Anf. 64 STEFAN ATTEFALL (kds) replik:
          </note>
          <note>
            Herr talman! Ian Wachtmeister frågade om vi har råd att hjälpa
            våra medmänniskor i andra länder.
          </note>
          <note>
            Svaret för en kristdemokrat är ja. Vi ger inte tre gånger mer
            än andra länder. Jag tror t.o.m. att vi ger litet mindre än vad
            Norge ger, och vi ger ungefär lika mycket som Danmark. Holland
            ligger strax efter. Sedan kommer i och för sig USA och andra länder
            som ligger på en lägre nivå, men de är inte mina föredömen. Om
            de är Ian Wachtmeisters föredömen, får han stå för det. Jag har
            andra föredömen. Jag försöker klättra uppåt och komma fram till
            nya målsättningar som innebär att vi kan öka ambitionerna.
          </note>
          <note>
            Jag vill upprepa att om vi upplever att det finns problem på
            ett område skall vi göra allt för att försöka effektivisera det
            hela och använda pengarna effektivare. Men när jag studerar ekonomiska
            frågor och försöker bedöma om det är rimlig rättvisa i saker och
            ting, då försöker jag se till att de som har det sämst inte drabbas
            hårdast. Men
          </note>
          <note>
            Ian Wachtmeister börjar i en helt annan ände. Han börjar med
            att plocka av de människor som har minst resurser. Slutligen kommer
            han till andra grupper som har det bättre ställt. Den filosofin
            delar jag inte. Därför beklagar jag att biståndet har fått naggas
            i kanten. Men jag tror att vi ändå kan upprätthålla en ganska
            bra biståndspolitik tack vare att nedskärningen inte blev större
            än en tiondels procentandel, från 1 % till 0,9 %.
          </note>
          <note>
            Andre vice talmannen anmälde att Ian
          </note>
          <note>
            Wachtmeister anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 65 ALLAN LARSSON (s) replik:
          </note>
          <note>
            Herr talman! Jag skall göra ett par kommentarer.
          </note>
          <note>
            Jag skall knyta an till vad Stefan Attefall sade inledningsvis
            om dessa 20 år av slapp finanspolitik.
          </note>
          <note>
            Jag vill än en gång påminna om att det som hände under de sex
            borgerliga åren var att man gick från balans i statsfinanserna
            till ett stort underskott.
          </note>
          <note>
            Under Kjell-Olof Feldts tid vändes detta. Det skedde en förstärkning
            av de offentliga finanserna under denna tid som motsvarar 150
            miljarder kronor. I den meningen kan man alltså inte säga att
            det var en slapp finanspolitik. Men det räckte inte.
          </note>
          <note>
            Det var inte tillräckligt för att hålla balans i samhällsekonomin.
            Då är frågan: Varför räckte det inte? Förklaringen är det som
            hände i den finansiella sektorn efter avregleringen. De som begärde
            avregleringen, nämligen bankerna, gav en utfästelse om att det
            inte skulle leda till några excesser. Den som vill läsa mer om
            hur det gick till kan läsa Kjell-Olof Feldts bok där det finns
            beskrivet. Det var löftet, men det bröts mycket snabbt.
          </note>
          <note>
            Stefan Attefall talade om den varma marknadsekonomin. Jag skulle
            nog inte använda mig av så känsloladdade uttryck. Men den här
            ekonomin ledde i varje fall till en väldig överhettning. Det var
            den som vi drabbades av i slutet av 80-talet, och finanspolitiken
            räckte inte till för att behärska den.
          </note>
          <note>
            Jag tycker att den fråga som finns kvar och som jag vill ta upp
            i denna debatt är att detta inträffade i land efter land. Det
            inträffade i USA, som verkligen körde med en svag finanspolitik.
            Det inträffade i Sverige, där vi gick från stora underskott till
            överskott i de offentliga finanserna och stramade upp finanspolitiken.
            Det inträffade i
          </note>
          <note>
            Japan, som under hela denna tid hade en mycket stark finanspolitik
            med stora överskott i de offentliga finanserna. I land efter land
            inträffade samma sak. Vi fick en finansiell bubbla, och hela världsekonomin
            lider nu av den. Den fråga som måste besvaras är: Vad var det
            för krafter som låg i detta? Hur skall vi undvika att det upprepas
            igen?
          </note>
          <note>
            Låt mig avslutningsvis ta upp en annan fråga. Den gäller sysselsättningen
            och behovet av insatser mot arbetslösheten. Jag har ställt den
            till övriga deltagare här, och jag vill ställa den även till Stefan
          </note>
          <note>
            Attefall. Vi skall ha en diskussion om detta i finansutskottet.
            Jag har sagt att det inte räcker med att föra halvårspolitik när
            det gäller arbetsmarknadsinsatserna. De måste vara uthålliga,
            och ambitionen måste vara högre.
          </note>
          <note>
            Vi behöver också gå igenom investeringssidan. Vad är det som
            har kommit till stånd, och vad är det som vi kan göra ytterligare
            för att få fart på investeringarna?
          </note>
          <note>
            Vi behöver även diskutera kommunerna. Är det som man nu genomför
            en besparing, eller är det bara en finansiell rundgång när staten
            flyttar sitt underskott till kommunerna som sedan flyttar tillbaka
            det till Arbetsmarknadsfonden?
          </note>
          <note>
            Dessa frågor kommer vi att aktualisera, och jag tycker att Stefan
            Attefall skall ge svar på dem. Hur ser kds på detta?
          </note>
          <note type="speaker">
            Anf. 66 STEFAN ATTEFALL (kds) replik:
          </note>
          <note>
            Herr talman! Allan Larsson lyfter fram de sex borgerliga åren
            i slutet av 70-talet och i början på
          </note>
          <note>
            80-talet som boven i dramat. Jag tänker inte försvara dem. Jag
            tror att det finns mycket att önska när det gäller finanspolitiken
            under den tiden. Men vi skall komma ihåg att de svenska problemen
            började på allvar under 1973--1974.
          </note>
          <note>
            Om man tittar på 80-talet, finner man att den socialdemokratiska
            regeringen lyckades vända ett stort budgetunderskott till ett
            mindre överskott.
          </note>
          <note>
            Men det gjordes efter en devalvering som var mycket bra timad.
            Den innebar att vi kunde haka på en konjunkturuppgång i omvärlden
            och därmed öka den ekonomiska aktiviteten i svensk ekonomi mycket
            kraftigare än vad man kunde göra i omvärlden. Vi fick en internationellt
            mycket kraftig och långvarig högkonjunktur. Problemet var inte
            att budgetunderskottet minskade under denna period. Problemet
            var att överskottet i statsfinanserna inte blev större än vad
            det blev. Om man skall ha en långsiktigt rimlig finanspolitik,
            måste man ha balans över en konjunkturcykel. Det lyckades inte
            den socialdemokratiska regeringen med. Det lyckades den inte samla
            en majoritet i riksdagen för. Det blev i stället till slut ett
            stoppaket som satte stopp för den regeringen.
          </note>
          <note>
            Avregleringen av kreditmarknaden skapade problem. Det är ett
            problem då man har ett skattesystem som uppmuntrar låntagande
            och sedan ändrar så att man ökar möjligheterna att låna men inte
            ändrar skattesystemet i tid. All erfarenhet visar att den timingen
            var felaktig.
          </note>
          <note>
            Hur är det med omvärlden? Är dessa problem likadana i alla andra
            länder? Visst är finanskriserna en internationell trend. Det är
            helt riktigt som
          </note>
          <note>
            Allan Larsson säger. Men man kan också se att det finns skillnader
            mellan olika länder. Sverige har inte drabbats exakt lika hårt
            som andra länder. Om man t.ex. tittar på hur industrikonjunkturen
            har utvecklat sig, ser man att Sverige har drabbats mycket hårdare
            och kraftfullare än t.ex. EG-
          </note>
          <note>
            länderna på grund av att vi har haft underliggande problem som
            är mycket starkare. Trenden är alltså internationell, men kraften
            i försämringen har varit mycket starkare i Sverige på grund av
            att vi har gjort många misstag, inte minst under 80-talet.
          </note>
          <note>
            Jag nämnde i en replik till Johan Lönnroth att vi ökade transfereringarna
            50 % mer än BNP växte.
          </note>
          <note>
            Det är bara ett exempel på hur vi skapade ett regelsystem som
            tickade på av sig självt och ökade utgifterna med miljarder varje
            år utan att det egentligen fördes någon större politisk debatt
            om det. Det var sådana system som skapade det strukturella underskott
            som vi nu alla får brottas med.
          </note>
          <note>
            Jag tror att vi kan skapa en varmare marknadsekonomi än den som
            vi har i dag. Men då krävs det självfallet också att marknadsekonomin
            omges både av politiska ramar och av en ökad etisk medvetenhet
            hos alla ekonomins aktörer inkl.
          </note>
          <note>
            politiker. Jag tror att det vore mycket värdefullt med fler sådana
            debatter i framtiden. Jag tror att vi alla skulle må bra av det,
            både politiker och människor i näringslivet.
          </note>
          <note>
            Sysselsättningspolitik
          </note>
          <note type="speaker">
            Anf. 67 INGELA THALÉN (s):
          </note>
          <note>
            Herr talman! I slutet av september är 756 000
          </note>
          <note>
            personer anmälda till arbetsförmedlingarna. Det är
          </note>
          <note>
            17 % av arbetskraften. 532 000 av dem är arbetslösa. Av dem är
            170 000 i utbildning, beredskapsarbete eller på någon annan särskilt
            ordnad plats.
          </note>
          <note>
            282 000 är öppet arbetslösa på heltid, varav 96 000
          </note>
          <note>
            är ungdomar.
          </note>
          <note>
            Bakom dessa siffror finns det människor -- oroliga, ledsna, förtvivlade.
            Här finns personliga tragedier och grusade förhoppningar, familjer
            som inte längre klarar sin egen försörjning, unga som inte kommer
            in på ett vanligt jobb, vuxna med lång erfarenhet och stort kunnande,
            som ställs direkt på gatan med små möjligheter att komma tillbaka
            i ett arbete som motsvarar det som de har lämnat.
          </note>
          <note>
            Det är detta, herr talman, som är skälet till den överenskommelse
            som regeringen och
          </note>
          <note>
            Socialdemokraterna har träffat.
          </note>
          <note>
            Det är dessa människors förlust av jobb och försörjning som har
            fått mig att svälja politiska eftergifter som karensdagar och
            semesterdagar.
          </note>
          <note>
            Svensk ekonomi genomgår den värsta tillbakagång som vi upplevt
            i mannaminne. De verkliga orosmolnen för regeringen borde ha varit
            den växande arbetslösheten och de stigande problemen att finansiera
            välfärd som arbetslösheten för med sig.
          </note>
          <note>
            Det ringde flera varningsklockor som regeringen borde ha hört
            -- fallande produktion och budgetunderskott som skenar. Snart
            är var femte industriarbetare arbetslös, och ingen vet hur stor
            del av Sveriges industrikapacitet som riskerar att slås ut för
            gott.
          </note>
          <note>
            Socialdemokraterna har under hela det gångna året varnat för
            att regeringen inte har fört en politik för att hantera en lågkonjunktur
            och saknat en parlamentarisk strategi för att få ett brett underlag
            för sina egna förslag.
          </note>
          <note>
            Redan i januari i år föreslog Socialdemokraterna att regeringen
            skulle ta fram ett ekonomiskpolitiskt program i syfte att pressa
            ned arbetslösheten.
          </note>
          <note>
            Det som vi ville ha fram var en strategi för att stärka industrin
            med infrastruktur- och kompetensutveckling, ett omfattande investeringsprogram,
            stärkt arbetsmarknadspolitik och en ekonomisk politik som inte
            skulle slå ut kommunerna och därmed ytterligare pressa upp arbetslösheten.
            Regeringen vägrade.
          </note>
          <note>
            Socialdemokraterna tog initiativet till en landsomfattande ''dammsugning''
            för att få fram så många jobb och utbildningsplatser som möjligt.
          </note>
          <note>
            Regeringen passade.
          </note>
          <note>
            I maj i år lade vi fram motionen Vägar till arbete, där vi redovisade
            ett omfattande investeringsprogram, mest tidigareläggningar av
            planerade investeringar. Regering och riksdag sade nej till allt,
            utom att bygga ett nytt modernt museum i Stockholm. I övrigt blev
            vi närmast hånade och beskyllda för att inte kunna räkna.
          </note>
          <note>
            I somras skrev Socialdemokraterna till arbetsmarknadsutskottet
            och bad att utskottet skulle ta initiativ för att bryta de nedåtgående
            trenderna. Utskottets borgerliga majoritet tillsammans med Ny
            demokrati sade så sent som den 1 september nej till detta. Vi
            avvaktar, sade de.
          </note>
          <note>
            Nu vill jag fråga den borgerliga majoriteten och
          </note>
          <note>
            Börje Hörnlund: Är ni nu beredda att bygga vidare på den överenskommelse
            vi har gjort och vidta ytterligare åtgärder för att öka sysselsättningen
            i landet, t.ex. genom att se till att de medel som redan finns
            anvisade till infrastrukturinsatser verkligen kommer till användning,
            varför inte genom en parlamentarisk infrastrukturgrupp?
          </note>
          <note>
            När det gäller Moderna museet har det trots riksdagens beslut
            ännu inte skett någonting. Jag vill fråga Börje Hörnlund vad han
            kan göra för att förmå kulturministern att se till att detta projekt
            verkligen kommer till stånd.
          </note>
          <note>
            Den ekonomiska situationen blev till sist ohållbar.
          </note>
          <note>
            När verkligheten nådde regeringen och den tillsammans med Socialdemokraterna
            skulle diskutera hur arbetslösheten skall bekämpas, då visade
            regeringen att den varit precis så ointresserad av att bekämpa
            arbetslösheten som de höga arbetslöshetssiffrorna vittnar om.
            Ingen i regeringen hade ens bemödat sig om att verkligen sätta
            sig in i de förslag som vi lade fram i våras.
          </note>
          <note>
            Regeringen lägger själv inte fram något förslag om hur arbetslösheten
            skall bekämpas och hur denna politik skall bedrivas. Det är ett
            socialdemokratiskt förslag som är utgångspunkten.
          </note>
          <note>
            Det är därför inte särskilt intressant om Börje
          </note>
          <note>
            Hörnlund har lagt ett bud till finansdepartementet -- som Olof
            Johansson sade i debatten förra onsdagen. Det är den politik som
            hela regeringen för som skall bedömas.
          </note>
          <note>
            Den överenskommelse vi nu har träffat innebär en ytterligare
            satsning detta budgetår på strax under
          </note>
          <note>
            10 miljarder kronor. Det är en viktig investering mot arbetslöshet,
            men det kommer inte att räcka.
          </note>
          <note>
            Jag skall strax återkomma till det.
          </note>
          <note>
            Det är den borgerliga regeringen som bär ansvaret för att Sverige
            har fått en fördjupad effekt av den internationella lågkonjunkturen.
            Den ekonomiska politiken har inte tagit kampen mot arbetslösheten
            på allvar.
          </note>
          <note>
            För socialdemokraterna är arbete och full sysselsättning den
            viktigaste politiska uppgiften.
          </note>
          <note>
            Därför är arbetsmarknadspolitiken för oss en viktig del i den
            ekonomiska politiken. Denna inställning har lett till att vi i
            Sverige har haft en unik kombination av hög förvärvsfrekvens och
            låg arbetslöshet.
          </note>
          <note>
            Huvuduppgifterna för arbetsmarknadspolitiken är att se till att
            lediga jobb tillsätts med kompetenta sökande och att arbetslösa
            aktiveras till nya jobb.
          </note>
          <note>
            På så vis kan arbetsmarknaden fungera effektivt.
          </note>
          <note>
            I de flesta andra länder har man traditionellt sett på arbetsmarknadspolitiken
            på ett annat sätt. Den är ofta knuten till socialpolitiken, och
            dess främsta uppgift är att se till att de arbetslösa har sin
            försörjning tryggad.
          </note>
          <note>
            I Sverige har vi fördelat 70 % av resurserna till aktiva åtgärder
            och 30 % till kontantstöd. Siffrorna har varit de omvända i andra
            länder.
          </note>
          <note>
            Men för att den aktiva arbetsmarknadspolitiken och därmed arbetslinjen
            skall fungera krävs
          </note>
          <note>
            att det finns tillräckligt med resurser till aktiva insatser,
          </note>
          <note>
            att det finns fungerande arbetsförmedlingar med nationell räckvidd
            som håller i resurserna och alla lediga jobb som finns och
          </note>
          <note>
            att arbetslöshetsförsäkringen understödjer arbetslinjen.
          </note>
          <note>
            Det är på de här punkterna jag har känt en stor oro, därför att
            den borgerliga regeringen på kort tid har försökt punktera arbetslinjen
            och ge Sverige en europeisk arbetslöshetspolitik.
          </note>
          <note>
            Skall vi kunna ta ner arbetslösheten och öka sysselsättningen
            måste vi för det första se till att arbetsmarknadspolitiken får
            tillräckliga resurser.
          </note>
          <note>
            AMS hade ännu inte fram till uppgörelsen trots arbetslösheten
            fått några extra medel för innevarande budgetår jämfört med året
            före.
          </note>
          <note>
            Kostnaderna för passivt stöd närmade sig 50 % av de totala kostnaderna
            för arbetsmarknadspolitiken. Genom överenskommelsen har en viss
            förbättring nu skett på denna punkt.
          </note>
          <note>
            Men trycket på arbetsmarknadspolitiken måste lättas genom insatser
            på andra områden. Med dagens arbetslöshet klarar arbetsmarknadspolitiken
            inte att ensam pressa ned den öppna arbetslösheten. Regeringen
            har inte svarat upp mot detta, bl.a. genom sin envist negativa
            hållning till att tidigarelägga investeringar.
          </note>
          <note>
            Ett lika allvarligt hot mot arbetslinjen är ökningen av långtidsarbetslösheten
            och därmed antalet utförsäkrade.
          </note>
          <note>
            En ökning av antalet utförsäkrade riskerar att leda till krav
            på en förlängning av ersättningstiden --
          </note>
          <note>
            både från enskilda och från kommuner, som får betala socialbidrag.
            Detta är i så fall dödsstöten för arbetslinjen.
          </note>
          <note>
            Den relativt korta ersättningstiden i vår arbetslöshetsförsäkring
            är inte en svaghet utan en styrka, så länge den arbetslöse har
            rätt att kvalificera sig på nytt genom utbildning eller beredskapsarbete.
          </note>
          <note>
            Det är min mycket bestämda uppfattning att utförsäkringarna måste
            stoppas med alla medel.
          </note>
          <note>
            I den överenskommelse som nu träffats har vi förstärkt skyddet
            mot utförsäkring med en ny åtgärd.
          </note>
          <note>
            Den andra viktiga länken i den aktiva arbetsmarknadspolitiken
            är arbetsförmedlingarna.
          </note>
          <note>
            De svenska arbetsförmedlingarna har genom den höga arbetslösheten
            en orimlig arbetsbörda.
          </note>
          <note>
            Tidigare erfarenheter visar att det knappast finns något annat
            land där förmedling av jobb fungerat så effektivt som i Sverige.
            Förra året beslutade riksdagen ändå på grundval av ett socialdemokratiskt
            förslag att ge plats för s.k.
          </note>
          <note>
            organisationsförmedling inom områden där parterna bedömer att
            det skulle stärka arbetsförmedlingen.
          </note>
          <note>
            Utan att avvakta hur detta kommer att slå och utan någon som
            helst utredning bestämmer sig regeringen för att fritt tillåta
            arbetsförmedling som sker i vinstsyfte. Därefter utreder man hur
            detta skall gå till. Om man får en bättre eller sämre arbetsförmedling,
            hur helheten skall se ut, vad som händer med de svaga på arbetsmarknaden
            och vad som händer ute på arbetsplatserna när ''Manpower
          </note>
          <note>
            AB'' börjar hyra ut arbetskraft i stor skala, tycks däremot vara
            av mindre intresse.
          </note>
          <note>
            Jag förutsätter att förslaget om privata arbetsförmedlingar inte
            kommer att genomföras.
          </note>
          <note>
            En tredje, viktig och unik länk i arbetslinjen är arbetslöshetsförsäkringen.
          </note>
          <note>
            Regeringen bestämde sig för att ''förstatliga'' denna försäkring
            utan att ge några nya resurser. Däremot skulle avgifterna chockhöjas.
            Vad skulle då ha blivit kvar av försäkringen? Vad skulle ha hänt
            med arbetslinjen? Riskerna är uppenbara att försäkringens aktiva
            roll helt skulle gå förlorad. Nu är detta hot avvärjt, genom den
            överenskommelse som Socialdemokraterna och regeringen har gjort.
          </note>
          <note>
            Min fråga till de borgerliga företrädarna är:
          </note>
          <note>
            Kommer ni att se till att detta fungerar?
          </note>
          <note>
            Den överenskommelse regeringen och
          </note>
          <note>
            Socialdemokraterna har träffat ger mig en förhoppning om att
            det skall finnas utrymme i riksdagsarbetet för en konstruktiv
            politik som kan ge arbetslinjen ett reellt innehåll.
          </note>
          <note>
            Enligt AMS kan vi med de resurser som nu ställs till förfogande
            pressa ned arbetslösheten i första hand mot 5 %. 600 miljoner
            kronor skall gå till utbildningsinsatser för 25 000 elever, varav
            2 000
          </note>
          <note>
            vid de små och medelstora högskolorna.
          </note>
          <note>
            Satsningen på att bekämpa ungdomsarbetslösheten förstärks genom
            2,9 miljarder kronor ytterligare till ungdomspraktikplatser.
          </note>
          <note>
            Socialdemokraterna anser fortfarande att en annan lösning för
            ungdomsjobb hade varit att föredra.
          </note>
          <note>
            Men riksdagens majoritet står bakom detta. Då vill vi medverka,
            genom att det inte rycker sönder arbetsmarknaden mer än nödvändigt.
            Men denna åtgärd måste följas upp.
          </note>
          <note>
            17--18-åringar som har arbetat så att de är berättigade till
            A-kassa och som definitivt har särskilda skäl för att just nu
            inte på nytt börja en teoretisk utbildning bör få en ungdomsplats.
            Jag förutsätter att de löften Börje Hörnlund lämnat i olika sammanhang
            nu kommer att uppfyllas.
          </note>
          <note>
            En annan fråga är hur många gånger en ung människa skall gå på
            ungdomspraktik. De ungdomar jag har talat med har klarat av sin
            s.k.
          </note>
          <note>
            arbetsintroduktion på ett par veckor, sedan är det vanligt jobb.
          </note>
          <note>
            Nu är vi överens om att ungdomar så snart som möjligt skall anställas
            av arbetsgivarna och kunna leva på sin lön. Möjligheterna till
            detta förstärks genom att även ungdomar under 25 år på nytt skall
            kunna erbjudas beredskapsarbete. Detta förslag förutsätter jag
            kommer snarast.
          </note>
          <note>
            Regeringen har äntligen accepterat våra idéer om att tidigarelägga
            investeringar. För detta ändamål får AMS 1 miljard kronor som
            kan användas som bidrag till statliga verk som tidigarelägger
            investeringar upphandlade i det privata näringslivet. På årsbasis
            bör det leda till investeringar på cirka 10 miljarder kronor.
          </note>
          <note>
            Dessutom tar vi tillfället i akt att förbättra länsvägar i skogslänen
            för 1,5 miljard.
          </note>
          <note>
            Överenskommelsen innehåller två olika åtgärder för att förhindra
            långtidsarbetslöshet och utförsäkring.
          </note>
          <note>
            AMS får ytterligare 3,4 miljarder kronor för 30 000
          </note>
          <note>
            beredskapsarbeten varje månad under resten av året.
          </note>
          <note>
            Dessutom införs en ny åtgärd som vi kallar arbetslivsutveckling.
            Tanken bakom denna är följande.
          </note>
          <note>
            Det är avgörande för sysselsättningen, för näringslivets utveckling
            och för att hela Sverige skall leva att få till stånd framtidstro
            och utveckling på den egna orten. Denna nya åtgärd är tänkt för
            arbetslösa som varken kan få arbete, beredskapsarbete, utbildningsplats
            eller annan aktiv åtgärd. Syftet är att ta vara på viljan till
            aktivitet och utveckling till nytta för det lokala näringslivet
            och för samhällsuppgifter som inte annars skulle bli utförda.
          </note>
          <note>
            En viktig uppgift är att stärka den enskilde inför arbete på
            den öppna arbetsmarknaden. Han eller hon får utbildningsbidrag
            för att delta i denna typ av verksamhet. Därmed stärks skyddet
            mot utförsäkring.
          </note>
          <note>
            Åtgärden skall byggas på enkla riktlinjer som fastställs av riksdagen.
            Riksdagen kan naturligtvis fatta beslut om nödvändiga regeländringar.
            Den närmare organisationen bestäms lokalt mellan arbetsförmedlingen,
            berörda huvudmän och de arbetslösa.
          </note>
          <note>
            Jag ser detta som en viktig uppgift för arbetsmarknadens parter,
            och jag vill uppmana dem att omedelbart sätta sig ned och diskutera
            hur denna lokala aktivitet skall bedrivas.
          </note>
          <note>
            Herr talman! Socialdemokraterna har nu varit med om att flytta
            fram positionerna i arbetsmarknadspolitiken. Men det räcker inte
            att höja ambitionerna för ett halvår. Arbetslösheten riskerar
            att dra i väg ytterligare, och detta innebär ständig uppmärksamhet.
            Beredskap behövs för att bidra med ytterligare insatser för att
            vi varaktigt skall kunna pressa ned arbetslösheten.
          </note>
          <note>
            De senaste uppgifterna om varsel, industrisektorns problem, strukturförslaget
            i Volvo, och de redovisningar jag har fått av bl.a.
          </note>
          <note>
            Byggnadsarbetareförbundet här i Stockholm, ger mig skäl att säga
            följande.
          </note>
          <note>
            Om inte vi nu är beredda att planera för ytterligare insatser
            -- genom att skapa utrymme för industrins utveckling och överlevnad,
            investeringar i underhåll och nybyggnad och en omfattande kompetenssatsning
            -- är det uppenbara risker för att vi -- trots de utomordentligt
            omfattande överenskommelserna -- riskerar att få en ytterligare
            påspädning när det gäller arbetslöshet och sysselsättningsminskning.
          </note>
          <note>
            Min sista fråga till Börje Hörnlund och de borgerliga partierna
            är: Delar ni denna uppfattning?
          </note>
          <note>
            Herr talman! Socialdemokraterna ger högsta prioritet åt att ta
            fram ytterligare genomarbetade förslag när det gäller arbetsmarknads-,
            närings- och regionalpolitiken. Vårt krav är att också regeringspartierna
            fortsättningsvis prioriterar kampen mot arbetslöshet.
          </note>
          <note type="speaker">
            Anf. 68 HANS ANDERSSON (v) replik:
          </note>
          <note>
            Herr talman! Med tanke på det Ingela Thalén sade mot slutet,
            och som stämmer väl överens med mina uppfattningar och den information
            jag har, skulle jag vilja ställa några frågor.
          </note>
          <note>
            Krispaketet innebär att socialdemokratin har gått in för en åtstramning
            av svensk ekonomi, som åtminstone kommer att innebära 3 % indragning
            av köpkraften. Effekterna av det är minskad sysselsättning för
            hemmamarknaden.
          </note>
          <note>
            Det saknas helt och hållet stimulansåtgärder för industrin i
            de två krispaket som socialdemokratin har varit med om att träffa.
            Vi har i dag en industridöd som gör sig gällande över hela landet.
          </note>
          <note>
            Det nämns inte ett ord om den indragning på 7,5
          </note>
          <note>
            miljarder kronor från den kommunala sektorn som kommer att kasta
            ut tiotusentals kvinnor i arbetslöshet under 1993. Vad beror det
            på?
          </note>
          <note>
            Vad var det för idé att gå in och öka arbetstiden genom att höja
            pensionsåldern och minska antalet semesterdagar, åtminstone för
            en del av de arbetande människorna i det här landet -- de som
            redan har det sämst? Det har väl ingen effekt? Det leder väl bara
            till orättvisor.
          </note>
          <note type="speaker">
            Anf. 69 INGELA THALÉN (s) replik:
          </note>
          <note>
            Herr talman! Hans Andersson! Välkommen till riksdagen och så
            småningom till arbetsmarknadsutskottet.
          </note>
          <note>
            När det gäller indragningen av köpkraften konstaterade Handelsbanken
            efter första överenskommelsen, att arbetslösheten skulle minska
            med 1,5 %. Vi har för vår del i diskussionerna med regeringen
            sagt att det är utomordentligt viktigt att påfrestningarna på
            köpkraften läggs ut på ett sådant sätt att man inte onödigtvis
            pressar på arbetslösheten.
          </note>
          <note>
            Vidare har vi frågan om stimulansåtgärder för industrin. Det
            är fel. Den sänkta arbetsgivaravgiften ger ett utrymme för inte
            minst exportindustrin.
          </note>
          <note>
            När det gäller den sista frågan om indragningen till kommunerna,
            föreslår jag att Hans Andersson återkommer med den frågan till
            företrädare för regeringen. Socialdemokraterna accepterar inte
            den indragningen.
          </note>
          <note>
            Vidare har vi frågan om pensionsåldern. När man studerar den
            demografiska utvecklingen i Sverige för en längre tid, motiveras
            pensionsåldern med hänsyn till att antalet förvärvsarbetande sjunker
            ganska dramatiskt åren strax efter sekelskiftet. Här är den enbart
            till för att klara en överenskommelse mellan Socialdemokraterna
            och regeringspartierna. Detsamma gäller för semesterdagarna --
            och ingenting annat.
          </note>
          <note type="speaker">
            Anf. 70 HANS ANDERSSON (v) replik:
          </note>
          <note>
            Herr talman! Svaret innebär att det egentligen inte var någon
            idé alls med den sista delen i krispaketet, åtminstone inte för
            att gagna sysselsättningen eller löntagarna.
          </note>
          <note>
            Jag tror att Ingela Thalén har helt fel när det gäller industristimulanser.
            Det är inte i första hand en kris när det gäller kostnaderna för
            arbetskraften i industrin. Det är en kris vad gäller kapitalkostnader,
            och det är en kris vad gäller efterfrågan -- alldeles specifikt
            på hemmamarknaden. Vidare finns det strukturella frågor, som t.ex.
            bilindustrin.
          </note>
          <note>
            I övrigt är jag mycket glad över att socialdemokratin så tydligt
            inte accepterar några kommunala indragningar som det har fattats
            beslut om. I så fall får vi föra en gemensam kamp för att rädda
            sysselsättningen.
          </note>
          <note type="speaker">
            Anf. 71 INGELA THALÉN (s) replik:
          </note>
          <note>
            Herr talman! Det kan ligga något i det som Hans
          </note>
          <note>
            Andersson säger om industristimulanser. Men den här överenskommelsen
            var till för att klara ett akut läge, nämligen att med ett grepp
            vrida ur företagen, framför allt de små och medelstora företagen,
            ur strupgreppet, dvs. ökningarna av räntekostnaderna och den stadigtvarande
            höga räntan.
          </note>
          <note>
            Om Hans Andersson har förslag på ett mera snabbt, generellt och
            verksamt grepp, är jag övertygad om att något sådant kan diskuteras
            framöver. Men varken den ena eller den andra hade något annat
            eller mer intelligent förslag när det gäller en sådan generell
            åtgärd för industrin. Jag erkänner att jag inte hade något annat
            förslag att komma med i den diskussionen.
          </note>
          <note>
            Jag antar att Hans Andersson avslutningsvis menade semesterdagarna
            och inte pensionsåldern -- eftersom den har en annan saklig innebörd.
            I den kritik som framförts är det rätt att det inte är någon större
            kostnadsminskning för den generella arbetsmarknaden. Däremot råder
            det inget tvivel om att ett ökat antal arbetstimmar i sig inte
            minskar köpkraften. Det måste väl Hans
          </note>
          <note>
            Andersson också kunna räkna ut.
          </note>
          <note>
            Talmannen anmälde att Hans Andersson anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 72 BO G. JENEVALL (nyd):
          </note>
          <note>
            Herr talman! Ärade radiolyssnare och riksdagsledamöter!
          </note>
          <note>
            Jag tänkte försöka involvera radiolyssnarna litet grand i denna
            debatt. Tyvärr går det inte med TV-
          </note>
          <note>
            tittarna, eftersom TV2 av oförklarliga skäl har ställt in sändningen
            av debatten. Det är väl ett tecken på massmedias syn på betydelsen
            av vårt arbete här i riksdagen.
          </note>
          <note>
            Jag tänkte att vi skulle försöka få till en positiv debatt och
            försöka finna möjligheter i stället för att rada upp problemen.
            Likadant tänkte jag försöka låta bli att tala så mycket om vem
            som sade vad och i så fall varför.
          </note>
          <note>
            Vi är väl helt överens om att sysselsättningsläget är allvarligt.
            Därför är denna debatt kopplad till ekonomidebatten. De två sakerna
            hänger ihop.
          </note>
          <note>
            Arbetslösheten är ju det allvarligaste problem vi har just nu,
            men det är inte bara ett problem utan faktiskt också en resurs.
            Det är en möjlighet, och den skall man försöka ta vara på.
          </note>
          <note>
            Vi hörde senast i Ekot i dag att enligt en utredning som gjorts
            på Industriförbundet har 3 500 företag gått i konkurs på grund
            av att bankerna hastigt och omotiverat har dragit in krediter.
            Där kan vi till att börja med göra en stor insats. Kanske kan
            den nya riskkapitalsatsning som just är sjösatt medverka till
            att rädda det som räddas skall.
          </note>
          <note>
            Jag menar nu inte att företag som inte är friska skall räddas,
            men det lär vara väldigt många välskötta företag som har råkat
            illa ut till följd av bankernas agerande.
          </note>
          <note>
            Samarbetet över blockgränserna tycker vi är väldigt bra, och
            det är något som jag själv ständigt har efterlyst i debatterna.
            Kanske det kan vara ett tecken på en ny demokrati att man nu kan
            börja arbeta över gränserna och försöka lösa problemen.
          </note>
          <note>
            Det är synd att det först skulle behövas en allvarlig kris.
          </note>
          <note>
            Jag tycker att det är en gammal sysselsättningspolitik som förs.
            I varje fall har jag inte upptäckt särskilt mycket nytt i den.
            Det skall då möjligen vara ungdomspraktikplatserna, som jag tycker
            är bra. Jag fick en siffra så sent som i går som säger att det
            nu har skapats 45 700 sådana platser. Det vill jag gratulera till.
          </note>
          <note>
            Men hur går det med de övriga, de som inte är ungdomar och inte
            kvalificerade för praktikplatserna? Vi har ju en ny kategori av
            arbetssökande nu, i förhållande till vad vi har haft förut, människor
            som aldrig tidigare varit arbetslösa och som aldrig trott att
            de skulle bli det heller. Men nu finns de där, och det problemet
            måste vi försöka lösa på något sätt. I en extrem situation måste
            det tillgripas annorlunda åtgärder.
          </note>
          <note>
            Vi har motionerat om hur man skulle kunna ta ett annorlunda grepp
            och faktiskt också fått visst medhåll.
          </note>
          <note>
            Vi föreslog att man skall ge företagen dispens från lagen om
            anställningsskydd, när de anställer en arbetslös. Den som anställs
            skall fortfarande få sin arbetslöshetsersättning, och företaget
            kompletterar upp till avtalsenlig eller marknadsmässig lön. Man
            skulle mycket snabbt kunna få en effekt i form av arbete för många
            många människor, om man lät arbetslösa aktiva människor knacka
            dörr hos företagen och erbjuda sina tjänster. Om företagen hade
            möjlighet att temporärt göra avstånd från lagen, är jag övertygad
            om att de skulle suga upp tusentals människor in i ett meningsfullt
            arbete,
          </note>
          <note>
            Det största hindret i det sammanhanget är LAS, lagen om anställningsskydd.
            Men jag tycker att fackföreningarna, som naturligtvis kommer att
            protestera mot förslaget, skall tänka på att även de arbetslösa
            är fackföreningsmedlemmar och kanske de medlemmar som behöver
            mest stöd.
          </note>
          <note>
            Ett steg i den här riktningen är den proposition som har annonserats
            från arbetsmarknadsministern om att tillåta de arbetslösa att
            behålla sin arbetslöshetsersättning samtidigt som de går på utbildning.
            Så man är uppenbarligen inte främmande för tankarna i vår motion.
            Jag har tidigare haft en debatt om detta med arbetsmarknadsministern,
            och jag hoppas att vi skall kunna komma ytterligare ett steg närmare
            varandra. Faktum är att den motion som jag nyss nämnde har fått
            effekt i två steg tidigare. Så det finns förhoppningar även för
            motioner i riksdagen.
          </note>
          <note>
            Ärade radiolyssnare! Jag tycker att ni skall göra er stämma hörd.
            Den betyder mer än vad ni någonsin tror. Tycker ni att det ligger
            något i det ni nyss hört, så hör av er till era politiker! Det
            är ni som är våra arbetsgivare. Det är trycket utifrån som kan
            påverka politikers arbete och inställning till hur man skall lösa
            problemen. Kom med era förslag och gör er delaktiga i debatten!
            Det har ni gott om tid till för närvarande, och så blir det åtminstone
            något meningsfullt med att vara ledig.
          </note>
          <note>
            Jag tror att det är väldigt viktigt att ställa upp någon form
            av garantimöjligheter, och det kan göras inom ramen för riskkapitalförsörjningen,
            för att så att säga se till att inte företag onödigtvis råkar
            illa ut.
          </note>
          <note>
            Alla som har sysslat med nyföretagande vet att det kostar väldigt
            mycket pengar att skapa nya arbetstillfällen. De första arbetstillfällena
            är mycket mycket dyra och tar mycket mycket lång tid att åstadkomma.
            Därför måste det vara förnuftigt att lägga en bråkdel av pengarna
            -- det kanske inte ens behövs pengar, utan det kan t.o.m. räcka
            med garantier -- på att rädda det som redan finns, det som är
            i gång.
          </note>
          <note>
            Jag vet inte hur många samtal som jag har haft med förtvivlade
            företagare, personer som har en rörelse i gång som har fungerat
            i decennier. De har haft samma bankkontakt hela tiden, och de
            har en positiv balansräkning. Lika fullt får de helt plötsligt
            brev om att de skall lösa sin kredit inom tre dagar eller att
            de får den kraftigt nedskuren.
          </note>
          <note>
            Många företag har intresse av att satsa, och dem skall man naturligtvis
            se till att hjälpa. Det finns också branscher som är illa utsatta.
            Vi kan ju ta den svenska varvsnäringen, som har varit en av våra
            stoltheter en gång i tiden. Av den finns bara en liten skärva
            kvar i dag, men den sysselsätter ändå 2 000
          </note>
          <note>
            anställda.
          </note>
          <note>
            Man har tidigare beslutat att dra in den enda lilla stödform
            som finns för svensk varvsnäring, nämligen kontantstödet. Det
            är i och för sig beslutat, men jag vill här och nu signalera för
            att man i den krissituation vi har nu ändå förlänger stödet.
          </note>
          <note>
            Vi talar varje dag och i varje debatt om att föra in olika element
            för att anpassa oss till EG. Då är det väl ganska naturligt och
            mycket vettigare att vi för varvsnäringens del anpassar oss till
            EG:s OECD-
          </note>
          <note>
            regler. Dem måste vi ju ändå följa när vi kommer in i EG. Jag
            anser och tror att frågan kan lösas mycket snabbt och hoppas att
            regeringen lägger fram en proposition med förslag i den riktningen.
          </note>
          <note>
            Vi har också stora möjligheter att få hit utländska företag.
            Vi har goda förutsättningar, men vi måste tydliggöra för de utländska
            investerarna vilket fint klimat vi har här i landet och vilka
            resurser som finns. Det kan man inte göra genom att tala om det
            här hemma i Sverige. Vi måste lägga litet pengar på att skicka
            kvalificerat folk ut i världen för att beskriva situationen. Det
            finns i dag väldigt många arbetslösa, duktiga, högutbildade människor
            som skulle kunna åta sig den uppgiften i stället för att sitta
            hemma med någon meningslös sysselsättning.
          </note>
          <note>
            Så någonting annat som är viktigt. Vi har ofta
          </note>
          <note>
            Tyskland som föregångsland. Där har man kvar lärlingssystemet
            som vi hade en gång i tiden och som fungerade väldigt väl. Det
            finns all anledning för arbetsmarknadsministern att titta ytterligare
            en gång på det. Vi är väl ungefär jämngamla och vet hur det fungerade
            på den tiden det tillämpades här, så jag tror att det går att
            finna de rätta formerna.
          </note>
          <note>
            Sedan till en kanske litet kontroversiell fråga. Jag tror inte
            att det viktigaste just nu är att spara. Spara skall man alltid
            göra. Rent principiellt håller jag givetvis med om det. Men de
            människor som trots allt har en sund ekonomi och som hade tänkt
            att köpa en ny bil skall faktiskt göra det nu. För det första
            är det köpvärt. För det andra hjälper det till att sätta litet
            fart på hjulen. Vi bromsar oss snart till döds. Vi måste få fart
            på hjulen även internt i
          </note>
          <note>
            Sverige.
          </note>
          <note>
            Herr talman! Jag vill slutligen ställa ett par frågor till arbetsmarknadsministern.
            Är ni beredda att pröva förslaget om en tillfällig dispens från
            LAS?
          </note>
          <note>
            Är ni beredda att utveckla en konjunkturanpassad arbetstid? Min
            taletid är nu ute. Jag kan därför inte utveckla frågan, men jag
            gör det gärna vid senare tillfälle tillsammans med arbetsmarknadsministern.
          </note>
          <note type="speaker">
            Anf. 73 HANS ANDERSSON (v):
          </note>
          <note>
            Herr talman! Eftersom detta är mitt första anförande i denna
            kammare är jag glad över att få tala om väsentligheter -- om arbete
            och sysselsättning. Jag är glad över att som folkvald över huvud
            taget få blanda mig i den politiska diskussionen. Annars tycks
            det ju främst vara marknadsaktörer och det politiska elitskiktets
            nattmanglare som gäller. Men jag känner också sorg och vrede över
            verkligheten bakom dagens egentliga debattämne -- arbetslösheten.
          </note>
          <note>
            Arbetslösheten kan presenteras som statistik och siffermaterial,
            och visst är det viktigt och nödvändigt att ha ett bra underlag.
            Problemet är bara att man så lätt vänjer sig vid nya siffror.
            Inom
          </note>
          <note>
            EG finner vi i dag mer än 14 miljoner registrerade arbetslösa
            -- procentsiffran är 9,5 -- och de svenska prognoserna pekar nu
            åt samma håll för år 1993.
          </note>
          <note>
            Vi får aldrig acceptera denna utveckling.
          </note>
          <note>
            Arbetslösheten är samhällets gissel nummer ett.
          </note>
          <note>
            Människor förvägras att göra rätt för sig. I stället för att
            skapa något nyttigt förvisas man till en kostnadspost, och socialt
            hamnar man utanför gemenskapen. Sjukdomar och sociala missförhållanden
            sprider sig som en samhällscancer i arbetslöshetens spår.
          </note>
          <note>
            Det finns människor av kött och blod bakom sifferuppgifterna.
            Ungdomar ställs utanför det ordinarie livet och den ordinarie
            arbetsmarknaden och tappar lätt tron på sin framtid och på samhället.
          </note>
          <note>
            Kvinnor motas successivt bort från yrkeslivet -- den obetalda
            hemtjänsten väntar.
          </note>
          <note>
            När borgerlighetens ideologiska yxa hugger i den gemensamma sektorn
            drabbas välfärden för barnen, för våra gamla och för de sjuka.
            Men också själva förutsättningen för kvinnors yrkesarbete går
            förlorad. Det är framför allt kvinnor som får lämna båten, och
            det är framför allt kvinnor som i dag är beroende av samhällsservicen.
          </note>
          <note>
            Det är inte konstigt att människor söker sig nya vägar när anonyma
            marknadskrafter och politiska eliter drar åt samma håll: bort
            från jämlikheten och välfärden. I motstånd mot vad som nu sker
            tar
          </note>
          <note>
            Barnlobbyn och kvinnliga nätverk över partigränserna på ett nytt
            sätt upp rättvise- och trygghetsfrågorna. Det är bra och nödvändigt.
          </note>
          <note>
            Vänsterpartiet betraktar rätten till arbete som en grundläggande
            mänsklig rättighet. Vi vill att medborgarna skall kunna välja
            inom ett brett utbud arbetstillfällen, allt efter intresse och
            utbildning. I
          </note>
          <note>
            den meningen är vi för en fri arbetsmarknad. Men när marknaden
            inte klarar sin uppgift är det samhällets främsta skyldighet att
            träda in.
          </note>
          <note>
            En marknadslösning som innebär att människor blir över eller
            blir rättslösa offer för kapitalintressen kommer vi aldrig att
            acceptera.
          </note>
          <note>
            Lika litet accepterar vi att marknadens prismekanism skall ge
            problemet en skenbar lösning, vilket SAF och vissa borgerliga
            ekonomer strävar efter. Det är inte med lönerealisation, social
            dumping och ökade klyftor som vi kommer till rätta med stagnation
            och arbetslöshet. Därför kommer vi att försvara de arbetsrättsliga
            lagar som nu attackeras. Därför stödjer vi de fackliga organisationernas
            kamp mot arbetslösheten.
          </note>
          <note>
            Herr talman! I stora delar av Europa tycks man ha givit upp för
            länge sedan. Inom EG ligger arbetslösheten permanent på hög nivå.
          </note>
          <note>
            Tvåtredjedelssamhällena breder ut sig med ojämlikhet och ofärd
            för stora grupper som följd.
          </note>
          <note>
            Sveriges pågående EG-anpassning när det gäller den ekonomiska
            politiken är i sysselsättningsavseende mardrömslik. Över hela
            landet ser man samma bild: Varsel och nedläggningar, industridöd
            och nedskärningar inom den offentliga sektorn. Arbetslösheten
            ökar, liksom beroendet av socialbidrag.
          </note>
          <note>
            Det är inte konstigt att Ingvar Carlsson i partiledardebatten
            efterlyste en ny ekonomiskpolitisk modell för att få bukt med
            stagnation och arbetslöshet. Det är bra. Men den modellen kommer
            nog att visa sig vara nygammal. Vi inom
          </note>
          <note>
            Vänsterpartiet har ingen teoretisk kristallkula, vi äger inte
            den vises sten. Men så mycket är dock klart att det aldrig kan
            komma att bli fråga om att lägga sig platt inför marknadens spekulativa
            agerande. Det är inte heller fråga om att genom skattesänkningar
            öka klyftorna i samhället, och inte att i en djup konjunkturnedgång
            rikta all uppmärksamhet på budgetunderskott och inflation. Det
            är inte fråga om att stryka bort solidariteten med världens fattiga,
            och inte att angripa de välfärdsreformer som arbetarrörelsen tillkämpat
            sig: pensioner, sjukförsäkring och semesterrättigheter.
          </note>
          <note>
            Det gäller tvärtom att föra en konjunkturpolitik som kan överbrygga
            den kraftiga svacka som vi lever i. Det gäller att skapa en finansieringspolitik
            som kan aktivera sunda investeringsprojekt och göra det nu. Det
            gäller att stärka svensk konkurrenskraft genom en aktiv industripolitik.
          </note>
          <note>
            Det gäller att i detta läge förnya och effektivisera den offentliga
            sektorn, men inte beröva den finansiering.
          </note>
          <note>
            ''Stölden'' av 7,5 miljarder kronor från kommunsektorn är orimlig.
            Stoppas inte nedskärningsbesluten kommer över 100 000
          </note>
          <note>
            offentliganställda kvinnor att stå utan jobb nästa år!
          </note>
          <note>
            Är det den Starta-eget-armé som regeringsförklaringen så cyniskt
            talar om? I sinom tid kommer politiskt ansvar att utkrävas, och
            då kommer ingen att kunna använda tricket att peka åt annat håll,
            mot marknaden, och ropa : Ta fast tjuven!
          </note>
          <note>
            Herr talman! En krispolitik måste stimulera ekonomisk aktivitet
            och inte frysa ned den.
          </note>
          <note>
            Krispaketens åtstramningseffekt hotar tillsammans med indragningarna
            från den kommunala ekonomin att dra ned Sverige i en djup depression.
          </note>
          <note>
            Då räcker inte alls de i och för sig utmärkta miljarderna till
            AMS.
          </note>
          <note>
            Perspektivet inför nästa år är att arbetslöshetsbomben briserar:
            En halv miljon öppet arbetslösa. Den enda vägen blev inte stort
            bättre av att den blev Den gemensamma vägen när
          </note>
          <note>
            Carlsson och Bildt slog följe med Ian Wachtmeister gnällande
            vid fötterna. Som enda kvarvarande egentliga oppositionsparti
            vill vi förespråka Den rätta vägen: Röd-grön, rättvis och rejält
            arbetsskapande!
          </note>
          <note>
            Sverige måste få en bredare produktiv bas --
          </note>
          <note>
            industridöden måste stoppas.
          </note>
          <note>
            Tillverkningsindustrin kommer att ha minskat med
          </note>
          <note>
            220 000 arbetstillfällen på 4 år enligt prognosen för nästa år.
          </note>
          <note>
            Sunda industriella investeringar skall inte falla bort på grund
            av rena ockerräntor.
          </note>
          <note>
            Riskkapitalförsörjning måste åter komma till stånd trots att
            banksystemet inte tycks vara kompetent att ägna sig åt sund kreditgivning.
            Stimulanser och stöd för teknikspridning, kompetensutveckling
            och åtgärder för att förnya underleverantörsstrukturen måste till.
            Både stora och små företag måste dras in i förnyelsearbetet. Samarbete
            med de fackliga organisationerna är en förutsättning för framgång.
          </note>
          <note>
            Vi måste skapa jobb inom vår befintliga produktionsapparat och
            inte endast kompensera bortfall med AMS-sysselsättning. Sveriges
            infrastruktur är i många fall för litet utbyggd, omodern och dåligt
            underhållen. Det inverkar direkt på vår konkurrenskraft. Det handlar
            om system för transporter, energi, tele- och datanät samt miljöskydd.
            Det handlar om byggnader, men också om utbildning.
          </note>
          <note>
            Tag som exempel järnvägarna. Det finns konkreta och välmotiverade
            planer på till- och ombyggnader för många bansträckor. Jag har
            läst långa listor i material från Banverket och AMS, och också
            i
          </note>
          <note>
            TCO:s och LO:s rapporter. Det är bra, men må det också förverkligas!
            Jag tycker mig ha sett mycket av detta i repris, i många paket,
            från flera regeringar.
          </note>
          <note>
            Det gäller att få i gång projekten också.
          </note>
          <note>
            Men om banorna förbättras skall vi väl också få effektivare transporter.
            SJ måste upphandla moderna tåg. SJ har dock inte utnyttjat optionen
            på
          </note>
          <note>
            X 2000. Ingen tågförbättring, ingen industrisysselsättning, innebär
            att vi snart inte har någon produktionskapacitet kvar i Sverige
            på området. Varför kan inte regeringen snabbt ordna finansieringen?
            SJ lär väl inte kunna betala till dagens räntenivåer om man skall
            uppfylla avkastningskraven. Tidigarelägg investeringar --
          </note>
          <note>
            det lönar sig!
          </note>
          <note>
            Ett annat sätt att generera sysselsättning i den ordinarie produktionsapparaten
            är att finansiera åtgärder som förbättrar infrastruktur, energihushållning
            och miljöskydd i den östra
          </note>
          <note>
            Östersjöregionen. Genom detta bidrar vi till ekonomisk utveckling
            där. Det förbättrar även vår miljö och räddar viktiga delar av
            svensk industrisysselsättning.
          </note>
          <note>
            När borgerligheten och socialdemokratin kastar sig över arbetstidsfrågan
            hamnar man upp och ner. De höjer pensionsåldern som det tog decennier
            för fackföreningsrörelsen att sänka. Med ett penndrag plockar
            man bort två semesterdagar för just arbetarklassen. Det är orättvist
            och dumt. På det här sättet blir det ju färre som jobbar mer.
            Vi menar att reformerna på detta område skall inledas åt andra
            hållet -- arbetstidsförkortning är den rätta vägen.
          </note>
          <note>
            ROT-program för offentliga byggnader och bostadsbeståndet inom
            det s.k. miljonprogrammet kunde ge arbete åt byggnadsarbetare
            samtidigt som det ger beställningar till byggmaterialindustrin.
            Sätt i gång! Det blir bara dyrare att vänta.
          </note>
          <note>
            Det finns siffror från AMS som handlar om kostnader på 45 miljarder
            för nästa år bara för att hantera den öppna arbetslösheten. Till
            detta kommer sedan kommunernas utgifter.
          </note>
          <note>
            Arbetslinjen är alltid lönsam. Kanske blir nettokostnaden i sämsta
            fall 10--20 % av anslaget belopp om vi tar hänsyn till A-kassa,
            socialbidrag, skatteintäkter m.m. I många fall blir det rejäla
            vinster när vi ser till vad som produceras och investeringarnas
            dynamiska effekter. Samma sak gäller på utbildningsområdet. Höjd
            kompetens är en investering i framtiden.
          </note>
          <note>
            Hur kan det då komma sig att beskeden från olika håll av landet
            i dag är att AMU stoppar redan planerade utbildningsinsatser på
            grund av pengabrist? Beror det på budgetmässig inkompetens hos
            myndigheterna eller oansvarighet på arbetsdepartementet? Drabbade
            människor undrar, Börje Hörnlund, och jag med.
          </note>
          <note>
            Herr talman! Varför har då så litet gjorts? Varför är regeringen
            så sent ute? Svaret är att regeringen driver fel politik. De ideologiska
            skygglapparna har skymt sikten. Privatiseringar är inte rätt medicin
            och inte heller nedrustningar inom kommunerna, slöseri med löntagarfondspengarna
            eller angrepp på de fackliga organisationerna.
          </note>
          <note>
            Krispaketen sänker omvandlingstrycket i näringslivet och stryper
            hemmamarknaden ytterligare. Regeringen ser fel. Krispaketen låter
            folkmajoriteten orättfärdigt betala för inkompetens och spekulation
            hos finanschefer och industriledare.
          </note>
          <note>
            Varför kastar sig Socialdemokraterna i detta famntag? ''Jag sover
            väldigt gott också fortsättningsvis efter krisen'', sade Ingvar
            Carlsson i partiledardebatten. ''-- -- -- sover gott också efter
            -- -- --'' Ja, jag tänkte väl det. Kanske sov
          </note>
          <note>
            Ingela Thalén också den natten. Men så vak upp och öppnen edra
            ögon och ni skall skåda oss i
          </note>
          <note>
            Vänsterpartiet fullt beredda att hjälpa er in på den rätta vägen
            för arbete och rättvisa!
          </note>
          <note>
            Låt oss arbeta tillsammans i riksdagen i demokratisk ordning
            för att skapa arbete i Sverige, för att sätta i gång Sverige och
            för att inte gå den orättvisa vägen.
          </note>
          <note>
            Herr talman! Jag visar åtminstone god disciplin och håller mig
            till min utmätta tid.
          </note>
          <note type="speaker">
            Anf. 74 BO G. JENEVALL (nyd) replik:
          </note>
          <note>
            Herr talman! Först vill jag hälsa Hans Andersson välkommen till
            kammaren.
          </note>
          <note>
            Sedan skulle jag vilja ställa några konkreta frågor.
          </note>
          <note>
            Vill Hans Andersson hjälpa till att föra en aggressiv arbetsmarknadspolitik?
            Vill han ta en fight med fackföreningarna för att kunna göra ett
            kortare avsteg från LAS för de arbetslösa? Vill Hans
          </note>
          <note>
            Andersson vara med och diskutera en konjunkturanpassad arbetstid?
          </note>
          <note type="speaker">
            Anf. 75 HANS ANDERSSON (v) replik:
          </note>
          <note>
            Herr talman! Jag vet inte om detta var definitionen på en aggressiv
            arbetsmarknadspolitik. Jag vill driva en aktiv arbetsmarknadspolitik
            som syftar till att få i gång Sverige och att skapa riktiga jobb
            inom ramen för vår normala produktionskapacitet. Jag vill skapa
            utbildningsinsatser, tidigarelägga investeringar i infrastruktur
            och skapa mycket utbildning för att höja kompetensen. Det vill
            jag göra tillsammans med de organisationer som företräder de anställda
            och som vi kallar för fackföreningar och förhoppningsvis också
            tillsammans med företag. Jag har lång erfarenhet från svensk industri,
            och det brukar gå bra att komma överens i konstruktiva sammanhang.
          </note>
          <note>
            Men att angripa trygghetslagstiftning, fackliga rättigheter och
            ytterligare försämra enskilda människors skydd genom att ta bort
            den lagstiftning som är en garanti för deras trygghet, kommer
            jag aldrig att gå med på.
          </note>
          <note type="speaker">
            Anf. 76 BO G. JENEVALL (nyd) replik:
          </note>
          <note>
            Herr talman! Det låter ungefär som det brukar låta.
          </note>
          <note>
            Inte ens de nya tycks vara medvetna om att vi har en annorlunda
            situation nu. Saker och ting skall givetvis ske i diskussion,
            men det är inte frågan om att ta bort en lag. Jag har föreslagit
            att man skulle ge en dispens enbart för dem som i dag är arbetslösa.
            Jag kommer också från företagsvärlden där jag har varit aktiv
            i hela mitt liv. Jag vet att det finns massor av företag som kan
            korttidsanställa människor för att utföra arbetsuppgifter som
            finns.
          </note>
          <note>
            Det kan leda till tusentals nya jobb. Jag tycker inte att vi
            har anledning att bortse från någon möjlighet att få ut de arbetslösa
            i arbetslivet.
          </note>
          <note type="speaker">
            Anf. 77 HANS ANDERSSON (v) replik:
          </note>
          <note>
            Herr talman! Anslaget var litet egendomligt när Ny demokrati
            frågar mig om jag vill driva en aggressiv arbetsmarknadspolitik
            som skulle innebära att jag raserar trygghet och regler. Men däremot
            tror jag att särskilt många små företag -- det är min erfarenhet
            -- i brist på kunskap om befintligt regelverk på arbetsmarknaden,
            kanske tror att det är farligt att anställa människor. Vi får
            väl träffas och diskutera detta i arbetsmarknadsutskottet eller
            på andra håll. Då får vi se vad ni har att komma med. Men det
            jag har sett hittills har bara varit aggression mot fackföreningsrörelsen,
            och den betackar jag mig för. Det är bra om ni har konstruktiva
            förslag.
          </note>
          <note>
            Talmannen anmälde att Bo G. Jenevall anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 78 INGELA THALÉN (s) replik:
          </note>
          <note>
            Herr talman! Det var en drapa, Hans Andersson.
          </note>
          <note>
            Mycket av det som Hans Andersson sade skulle jag kunna skriva
            under direkt. Jag har bara en stillsam undran. I dag är vi här,
            i morgon kommer snart.
          </note>
          <note>
            Hans Andersson redovisade stora frågor och stora ord. Vi har
            bekymmer med att vi måste tränga oss igenom nålsögat av ovilja
            på marknaden, räntefällor och budgetunderskott. Det är en realitet.
            Det handlar inte i första hand om att minska det. Det handlar
            om att stoppa dess skenande ökning. Den medför i förlängningen
            större påfrestningar för dem som jag tror att vi gemensamt vill
            försöka hålla undan, nämligen de arbetslösa och de som riskerar
            att bli arbetslösa.
          </note>
          <note>
            Hans Andersson har glömt att läsa den socialdemokratiska motionen.
            Jag rekommenderar den.
          </note>
          <note>
            Den här överenskommelsen innehöll inte bara illavarslande saker,
            åtminstone inte sett ur vårt gemensamma perspektiv. Det gäller
            delpensionen som är kvar, löntagarfondsfrågan, arbetslöshetsförsäkringen,
            kapital- och förmögenhetsbeskattningen, att inte sälja ut statliga
            företag osv. Det finns en socialdemokratisk anledning till varför
            vi har deltagit i överenskommelsen.
          </note>
          <note type="speaker">
            Anf. 79 HANS ANDERSSON (v) replik:
          </note>
          <note>
            Herr talman! Jag var inte med och vet inte hur turerna gick,
            men jag är ganska övertygad om vilka förslag ni möttes av. Sedan
            är det en avvägningsfråga om man går in i en överenskommelse eller
            inte.
          </note>
          <note>
            Jag har läst er motion. Jag vet att det finns en serie ambitiösa
            förslag om tidigareläggningar av investeringar och om beredskapsarbeten.
            I detta inlägg -- som måhända var fullt av stora ord, men också
            starka känslor och som lästes snabbt --
          </note>
          <note>
            försökte jag ta fram några förslag som inte bara skulle kompensera
            bortfall av sysselsättning. Det skulle vara positiva förslag för
            att stimulera den industrikapacitet som vi har i dag och inom
            vilken människor arbetar, eller i dag faktiskt ofta är övertaliga.
            Jag är rädd för att vi håller på att slå sönder vår industriella
            kapacitet i Sverige. Jag är rädd för att besparingsivern inom
            den offentliga sektorn håller på att slå sönder vår välfärd och
            grunden för inte minst kvinnornas sysselsättning.
          </note>
          <note>
            Därför betonade jag de aspekterna så starkt.
          </note>
          <note type="speaker">
            Anf. 80 INGELA THALÉN (s) replik:
          </note>
          <note>
            Herr talman! Man kan alltid göra olika bedömningar. Jag är inte
            helt övertygad om att
          </note>
          <note>
            Hans Andersson och vänstern i övrigt om man hade suttit inför
            möjligheten -- nu fanns den inte -- att träffa en överenskommelse
            och om man verkligen hade tänkt efter, skulle ha avstått från
            en sådan. Jag säger detta med hänsyn till de risker som hade uppkommit
            om en överenskommelse inte hade kommit till stånd.
          </note>
          <note>
            Vi socialdemokrater har i vintras, under sommaren och under hösten
            sagt att vi är beredda att bära det ansvar som krävs, också för
            de svåra frågorna och eftergifterna. Politik skall inte vara lätt,
            i varje fall inte för dem som skall bära ansvaret för politiken.
          </note>
          <note>
            Politik är svårt, och den innebär också att dela bördan av det
            besvärliga.
          </note>
          <note>
            Jag instämmer i Hans Anderssons uppfattning att besparingsivern
            här och var, inte minst ute i kommuner med borgerliga ledningar,
            kommer att få oerhört katastrofala följder. Vi får väl återkomma
            i en senare debatt om just detta, men jag hävdar mycket bestämt
            att bedömningen när det gällde att träffa överenskommelsen handlade
            om att vi var beredda att ta ansvar. Jag tycker att den bedömning
            som då gjordes var god.
          </note>
          <note>
            Jag sover vidare visserligen hyggligt om nätterna, om också kanske
            inte så gott, men under de aktuella nätterna sov jag över huvud
            taget inte. Det är inte heller alldeles säkert att det var så
            bra.
          </note>
          <note type="speaker">
            Anf. 81 HANS ANDERSSON (v):
          </note>
          <note>
            Herr talman! Den uppgiften snarast skärper min bedömning. Jag
            försökte gripa efter halmstrået att det kanske var sömnen som
            hade gett detta resultat.
          </note>
          <note>
            Det gäller här inte bara min uppfattning utan en uppfattning
            som är djupt förankrad i arbetarrörelsens led, inte minst i fackföreningsrörelsen.
            Jag tycker att det är korrekt att säga att vissa inslag i uppgörelsen
            har karaktären av ren klasslagstiftning. Jag säger det likaväl
            som
          </note>
          <note>
            Stig Malm.
          </note>
          <note>
            Jag tycker att det finns inslag i uppgörelsen som är direkt orättvisa.
            Det finns inslag som inte ger särskilt mycket men som det är mycket
            vågat att införa över en natt, som att initiera en ny form av
            socialförsäkringssystem att förhandlas fram av parterna. Det fanns
            ingen anledning att göra det över natten. Det är dålig konjunkturpolitik,
            och jag saknar ett stimulanspaket för industrin.
          </note>
          <note>
            Jag måste fortfarande säga att det åtminstone inte finns något
            inslag, även om ni skulle ha den uppfattningen, i detta som innebär
            att ni lyckats tvinga den borgerliga regeringen till en kompromiss
            när det gäller indragning av pengar från den kommunala sektorn.
            Jag hoppas att vi i fortsättningen skall kunna diskutera konkreta
            konstruktiva alternativ utan denna typ av orättvisor. Jag tror
            att vi då skulle kunna skapa mera jobb och ett rättvisare Sverige
            och få större förståelse från löntagarna i Sverige och från de
            fackliga organisationerna.
          </note>
          <note>
            Tredje vice talmannen anmälde att Ingela Thalén anhållit att
            till protokollet få antecknat att hon inte ägde rätt till ytterligare
            replik.
          </note>
          <note>
            Anf. 82 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Ärade åhörare! I vårt land görs kommande vinter
            den största satsningen någonsin för att lindra arbetslöshet --
            en arbetslöshet som beror på en lång och tung internationell lågkonjunktur,
            men som också har sina rötter i den spekulation som i hög grad
            kännetecknade delar av
          </note>
          <note>
            80-talet.
          </note>
          <note>
            Sammantaget kommer arbetsmarknadsverkets åtgärder och de satsningar
            som görs på vägar, järnvägar, högskoleutbyggnad m.m. att innebära
            att närmare 340 000 människor sysselsätts i tillfälliga arbeten,
            i utbildningar eller i ungdomspraktik. Det här innebär bl.a. att
            arbetsmarknadsverket, som så sent som för ett år sedan ansåg sig
            kunna ta hand om ca 3 % av arbetskraften, under kommande vinter
            hamnar på
          </note>
          <note>
            5-procentsnivån.
          </note>
          <note>
            Tyvärr kommer vi före sommaren i vårt land också att få uppleva
            att cirka var tionde person kommer att stå utanför den ordinarie
            arbetsmarknaden. Nu sjunker den öppna arbetslösheten. Under den
            senaste månaden sjönk den med närmare 30 000
          </note>
          <note>
            personer. Men det beror på att olika åtgärder ökade i en takt
            motsvarande 50 000 människor. Det är ju positivt att åtgärderna
            ökar, men ser man på dessa båda siffror finner man ändå att på
            en månad ytterligare 20 000 av våra invånare hamnat utanför den
            ordinarie arbetsmarknaden.
          </note>
          <note>
            Under september varslades ytterligare 13 000 om uppsägning, och
            hitintills i år är det hela 124 000
          </note>
          <note>
            arbetstagare som fått varsel om uppsägning.
          </note>
          <note>
            Under första halvåret gick varje dag 60 företag i konkurs, och
            det berörde ca 45 000 anställda.
          </note>
          <note>
            Lönegarantifonden, som skall hjälpa till när ett företag gått
            i konkurs, så att de anställda inte drabbas, har inkomster på
            104 miljoner kronor per månad, men utgifterna är nu uppe i 445
            miljoner kronor per månad, alltså mer än fyra gånger vad som går
            in i fonden. Det här är ett mått på att vårt land är i obalans.
          </note>
          <note>
            Arbetsmarknadsfonden eller, som vi normalt säger, arbetslöshetskassan
            är dimensionerad för drygt
          </note>
          <note>
            2 % öppen arbetslöshet. Det talet sjunker nu på grund av att
            reserverna är slut. I stället får vi börja låna medel och betala
            ränta på dessa lån. Varje procents arbetslöshet kostar fonden
            på årsbasis 5--
          </note>
          <note>
            5 1/2 miljard kronor. Också det här är ett mått på att någonting
            är i otakt.
          </note>
          <note>
            Vi kan även se på den svenska industriproduktionen, som många
            här i kammaren har uttryckt oro över, så ock jag. Den är nu nere
            på
          </note>
          <note>
            1974 års nivå. Detta kan jämföras med övriga
          </note>
          <note>
            OECD-länder, som sedan 1974 genomsnittligt har ökat sin industriproduktion
            med 40 %.
          </note>
          <note>
            Jag vill peka på att det stora raset i industriproduktionen skedde
            före regeringsskiftet.
          </note>
          <note>
            Det är mycket noga att tala om hur saker och ting har uppkommit.
          </note>
          <note>
            Det här var en dagsbild av arbetsmarknadsläget, som för mig framstår
            som mycket bekymmersamt.
          </note>
          <note>
            För var och en som drabbas är allt detta mycket bekymmersamt.
            I morgon kommer arbetsmarknadsverket att presentera en ny prognos.
            Den bygger på samtliga länsarbetsnämnders prognoser och även på
            en liten central genomgång. Jag kan försäkra kammaren att det
            inte är någon munter läsning.
          </note>
          <note>
            Jag beräknar att arbetslösheten innevarande budgetår, som slutar
            den 1 juli 1993, kommer att kosta ca 100 miljarder kronor genom
            kontanta ersättningar, genom satsningar på olika åtgärder och
            genom inkomstminskningar för staten och kommunerna.
          </note>
          <note>
            Det här är en så stor siffra att den är svår att begripa för
            var och en av oss, men den kan översättas till att varje arbetande
            i vårt land får lägga ut 2 000 kr i månaden på grund av den mycket
            höga arbetslösheten.
          </note>
          <note>
            Det här skall betalas. Det lånas i stor utsträckning till detta,
            men det skall med ränta betalas. Vem skall då betala? Jo, det
            är alltid produktionen, nämligen de som arbetar som får betala.
            Därför vill jag, herr talman, säga att det inte finns någonting
            mer angeläget för regeringen, inte heller för riksdagen i dess
            helhet, än att vi hjälps åt för att så snabbt som möjligt komma
            tillbaka till en fullgod arbetsmarknad.
          </note>
          <note>
            Jag vill också peka på ett antal positiva faktorer. Vi har nu
            mycket låg inflation. Under ett antal år på
          </note>
          <note>
            80-talet hade vi ingen produktionstillväxt, men för både 1992
            och 1993 beräknas produktiviteten öka med ca 5,5 % varje år. Vi
            har ett klart bättre kostnadsläge än när det var som sämst 1989.
            Lägre lönekostnader och ökad produktivitet har gjort att konkurrensläget
            högst avsevärt har förbättrats.
          </note>
          <note>
            Detta leder till att svenska företag, som under senare delen
            av 80-talet förde sin produktion ut ur landet, nu tar hem jobb
            till Sverige. Det här innebär också att utländska företag som
            under 80-
          </note>
          <note>
            talet inte visade något intresse för Sverige återigen visar intresse.
            Det är positivt.
          </note>
          <note>
            Det negativa är att den internationella draghjälp som många trodde
            skulle komma i höst, i dag är osäker. Ingen kan riktigt se när
            den kan beräknas komma.
          </note>
          <note>
            Det höga svenska budgetunderskottet, som hyfsats något i uppgörelserna
            med Socialdemokraterna, är också en besvärlig faktor i det här
            sammanhanget.
          </note>
          <note>
            Ränteläget har varit och är bekymmersamt. De finansiella marknadernas
            obalans har kommit att innebära att goda projekt nu inte ges pengar.
          </note>
          <note>
            Tidigare kastades pengar efter nästan vilket projekt som helst.
            Det här förhållandet slår ut i och för sig sunda företag. Även
            många enskilda personer far mycket illa av såväl ränteläget som
            svårigheten att få tag i pengar.
          </note>
          <note>
            Till detta kan också läggas att vi i dag måste konstatera att
            en mycket stor andel både stora och små svenska företag går med
            förlust. Man kan gå med förlust ett tag, men inte hur länge som
            helst, då är jobben borta. Det måste vi vara medvetna om.
          </note>
          <note>
            Problemen med resten av företagen är att de uppvisar låg lönsamhet.
            De har så låg lönsamhet att man inte orkar investera för framtiden
            -- i alla fall inte i den omfattning som regeringen och egentligen
            hela det svenska folket önskar.
          </note>
          <note>
            Sedan till de här femparti-uppgörelserna, som innebär ytterligare
            åtgärder i arbetsmarknadspolitiken. Uppgörelserna syftar ytterst
            till att upprätthålla kronans värde, hyfsa ränteläget, skapa långsiktigt
            bättre underlag för tillväxt. Naturligtvis värdesätter jag stort
            att vi nu kan göra ytterligare insatser för dem som har hamnat
            utanför ordinarie arbetsmarknad.
          </note>
          <note>
            Ingela Thalèns frågor kan jag kort besvara med: vi är beredda
            att diskutera alla åtgärder som vi tillsammans kan finansiera.
            Det är väldigt viktigt att också diskutera finansieringsdelen.
            Jag lade märke till att vännen Hans Andersson inte använde nämnvärt
            lång tid för den frågan. Det behöver man kanske inte heller göra
            i sitt jungfrutal. På sikt, emellertid, är det nödvändigt.
          </note>
          <note>
            Ingela Thalèn tog också upp frågan om vägarna och järnvägarna.
            Satsningen på vägar och järnvägar kommer att tredubblas gentemot
            tidigare år. Vi har bl.a. lyft ut objekt som av den förra regeringen
            var planlagda att komma i gång långt fram i tiden och använder
            pengarna till att tidigarelägga de projekt som kan komma i gång
            i höst, eller under våren.
          </note>
          <note>
            Några av projekten är överklagade, varför det tar lång tid. Det
            handlar om fyra miljarder kronor i investeringar. De mindre vägprojekten
            kommer att starta rätt omgående. Det kommer vi att se mycket av
            under kommande höst.
          </note>
          <note>
            Så till avtalsrörelsen! Under minst tre år kommer vi att få dela
            på en kaka som minskar. Det kan även handla om ett fjärde år.
            Varje människa vet att om fler än tidigare skall dela samma kaka
            -- vi ökar t.ex. i folkmängd -- är det svårt att skära större
            bitar. Om det skall räcka till alla måste bitarna bli litet mindre.
            Nu är ju inte kakan enbart oförändrad, utan den minskar år från
            år, och då går det inte att skära större bitar. Det är egentligen
            väldigt enkelt att inse.
          </note>
          <note>
            Någon nämnde här att industrisektorn kommer att minska med 220
            000 arbetstillfällen på fyra år. Jag har samma uppgift själv,
            som skall presenteras i morgon. Det betyder ytterligare minus
            40 000
          </note>
          <note>
            arbetstillfällen på den här sektorn, innan Volvos planer var
            kända för 1993.
          </note>
          <note>
            Detta betyder att arbetsmarknadsparterna har ett avgörande, stort
            ansvar för sina arbetslösa kamrater, för svensk ekonomi och för
            alla sina medlemmar.
          </note>
          <note>
            År 1982, när Socialdemokraterna började regera, devalverades
            den svenska kronon med 16
          </note>
          <note>
            procentenheter. Det var ingenting annat än en löneminskning på
            mellan 5 och 7 %. Vi är nu i det läget att ett mycket ansvarsfullt
            avtal måste till. Jag vidhåller fortfarande att om parterna vill
            åstadkomma någonting riktigt bra skall avtalet gälla för både
            1993 och 1994. Då får vi sjunkande räntor, ökat förtroende, framtidstro
            till investeringar och tiotusentals människor slipper bli arbetslösa
            -- en del människor får även jobb. Detta är det allra bästa som
            man kan göra för sina medlemmar. Den här höga kostnaden för arbetslöshet
            skall ju betalas, och att komma fort tillbaka till ordinarie arbetsmarknad
            är i dag A och
          </note>
          <note>
            O.
          </note>
          <note type="speaker">
            Anf. 83 BO G. JENNEVALL (nyd) replik:
          </note>
          <note>
            Herr talman! Jag ställde två frågor till arbetsmarknadsministern,
            och jag skulle gärna vilja ha svar på dem. Den ena frågan gällde
            om han vill undersöka dispensförfarandet när det gäller LAS, den
            andra frågan gällde om man kan diskutera en konjunkturanpassad
            arbetstid.
          </note>
          <note>
            Nu gäller det verkligen att dela på bördorna. I litet runda tal
            är 10 % arbetslösa, vilket betyder 90 %
          </note>
          <note>
            människor i arbete. Det vore kanske skäl att fundera i termer
            som att minska arbetstiden för dem som redan har arbete, för att
            bereda arbete för nu arbetslösa. Det borde vara bättre att bära
            bördorna på det viset. Jag skulle gärna vilja få några kommentarer
            därtill.
          </note>
          <note>
            Eftersom jag har en hel del kontakter kvar i näringslivet och
            för att nämna något positivt kan jag tala om att jag rätt ingående
            har diskuterat med en stor internationell koncern om att starta
            en fabrik här i Sverige. Man säger sig vara intresserad, och det
            rör sig om ca 100 miljoner kronor och ca 90
          </note>
          <note>
            årsarbeten. Det skulle jag också vilja diskutera senare, men
            det lämpar sig mera för privata samtal.
          </note>
          <note>
            Det betalas ut mycket i kontanta ersättningar. Skall man inte
            försöka få någonting gjort för dessa pengar? Det är slöseri med
            medel att inte använda dem på rätt sätt.
          </note>
          <note>
            Produktiviteten stiger, och det är bra för förutsättningarna
            längre fram. Jag fick i går uppgiften att siffran var 3 %, och
            skulle den ha stigit till 5,5 % i dag är det naturligtvis bra.
          </note>
          <note>
            Ett annat, litet delproblem är detta att egenföretagarna, som
            också drabbas av arbetslöshet genom att de inte får uppdrag, inte
            ens får KAS, med mindre än att de sätter företagen i konkurs.
            Det borde man ändra på.
          </note>
          <note>
            Anf. 84 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag får massor av brev om just arbetslöshetsförsäkringsfrågorna.
            De ses över just nu, och förslag kommer i mars. Många brev är
            från företagare som menar att de förlorar chansen att komma i
            gång därför att de måste bli av med företaget för att få arbetslöshetsersättningen.
            Jag har skickat över ett antal sådana brev till utredningen för
            beaktande.
          </note>
          <note>
            När det gäller lagen om anställningsskydd kommer det ett förslag
            i mars månad från kommittén, som skall bearbeta den frågan. För
            min del avvaktar jag det mycket komplicerade arbete som den kommittén
            utför. Det kommer först ett delbetänkande, och sedan kommer huvudförslaget.
          </note>
          <note>
            Vi vet att småföretagen har en annan situation än storföretagen,
            som har jurister, personalchefer och specialistfunktioner överallt.
            Småföretagaren har oftast lägre utbildning och skall ha alla funktioner
            i huvudet. Det är ingen lätt sak.
          </note>
          <note>
            Arbetstiden är också en fråga som parterna måste diskutera. Många
            lägre inkomsttagare med åtta timmars arbetsdag har i dag fullt
            sjå att klara sig.
          </note>
          <note>
            Det är alltså mycket känsliga avvägningar som skall göras, och
            de är inte lämpade för regering och riksdag att ge sig in på.
          </note>
          <note type="speaker">
            Anf. 85 BO G. JENEVALL (nyd) replik:
          </note>
          <note>
            Herr talman! Det var trösterikt att höra att en utredning arbetar
            med de här frågorna och skall komma med ett delbetänkande. Jag
            skulle vilja fråga om det finns möjlighet att ''speeda upp'' dess
            arbete.
          </note>
          <note>
            Jag fick inte något svar på frågan om kontanta ersättningar.
            De borde utnyttjas så att effektiviteten blir bättre.
          </note>
          <note>
            Det finns olika sätt att fördela bördorna på. De som är arbetslösa
            har den allra största bördan att bära, men även de som har arbete
            måste till att börja med, på ett eller annat sätt, betala de 2
            000 kr. som arbetsmarknadsministern talade om. Jag tror att vi
            här är tvungna att framöver allvarligt diskutera en konjunkturanpassning
            av arbetstiden. Om det inte kan diskuteras i Sveriges riksdag
            och med Sveriges regering, förstår jag inte vad den här kammaren
            skall vara till för.
          </note>
          <note>
            Anf. 86 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Det är nog litet svårt att ''speeda upp''
          </note>
          <note>
            arbetsrättskommitténs arbete. De förtroendevalda och experterna
            i kommittén sammanträder var fjortonde dag, och sekretariatet,
            där det finns mycket sakkunniga personer, jobbar i mycket hård
            takt.
          </note>
          <note>
            Jag vill i detta sammanhang beröra den nya metoden med arbetslivskontakt.
            Den innebär att de som har A-kassa skall gå över till olika slag
            av verksamheter. Då heter det inte längre A-kassa, utan det kallas
            utbildningsbidrag. Om de som berörs av detta väljer den metoden
            upphör borttickandet av A-kassedagar. Det innebär att den enskilde
            kan uträtta riktiga saker. Avsikten är att man skall komma upp
            till ungefär 20 000 kr. i månaden. Låt mig säga att jag väldigt
            gärna ser att det kan bli mycket högre tal. 20 000 kr. i månaden
            gäller fram till den 1 juli.
          </note>
          <note>
            Vi har inte diskuterat frågan färdigt med
          </note>
          <note>
            Socialdemokraterna, men jag förutsätter att det vi diskuterade
            under förhandlingsnatten är ett underlag, som gör att vi inom
            kort vet exakt hur åtgärden blir. Den kommer att presenteras för
            kammaren kommande vecka.
          </note>
          <note>
            Andre vice talmannen anmälde att Bo G. Jenevall anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 87 INGELA THALÉN (s) replik:
          </note>
          <note>
            Herr talman! Börje Hörnlund redovisade det som
          </note>
          <note>
            AMS kommer att presentera i morgon och gjorde en sammanfattning
            av den totala kostnaden för arbetsmarknadspolitiken, som är 100
            miljarder kronor. Det är naturligtvis en nationell fasa som ligger
            bakom det som Börje Hörnlund beskriver.
          </note>
          <note>
            Jag tror att alla som sitter i arbetsmarknadsutskottet och alla
            som är engagerade i de här frågorna känner en mycket djup oro.
          </note>
          <note>
            Jag skulle vilja komma tillbaka till bl.a.
          </note>
          <note>
            infrastrukturfrågorna. Vilka synpunkter har Börje
          </note>
          <note>
            Hörnlund när det gäller hur man skall komma åt de pengar som
            är budgeterade, som är anvisade, men som inte är upparbetade?
            Som exempel kan jag nämna att det i augusti förra året beslutades
            om 1,8
          </note>
          <note>
            miljarder kronor, och därav är bara 15 %
          </note>
          <note>
            upparbetat. I september förra året beslutades om
          </note>
          <note>
            1,2 miljarder kronor, och därav är bara 24 %
          </note>
          <note>
            upparbetat. Ytterligare ett beslut kom i november, och bara 26
            % av de pengarna är upparbetat.
          </note>
          <note>
            Det var det jag menade i mitt inledningsanförande:
          </note>
          <note>
            Är det inte skäl, Börje Hörnlund, att man tittar på detta på
            ett helt annat sätt från parlamentarisk utgångspunkt?
          </note>
          <note>
            Jag gjorde en reflexion: Om riksdagen i våras, utöver att bevilja
            de medel som jag har nämnt, också hade tagit tag i det som föreslogs
            i den socialdemokratiska motionen, tror jag att förutsättningarna
            hade varit bättre. Men det är historia. Jag är mycket glad att
            Börje Hörnlund säger att man kan gå vidare utöver den överenskommelse
            som redan har träffats.
          </note>
          <note>
            Jag vill ställa en konkret fråga. Börje Hörnlund sade i sitt
            anförande att projekten med länsvägarna för 1,5 miljarder skall
            sättas i gång under kommande höst. Menade han då hösten 1992 eller
            hösten 1993? Det är ju en avsevärd skillnad.
          </note>
          <note>
            Slutligen: Vilka synpunkter och idéer har Börje
          </note>
          <note>
            Hörnlund om vad man kan göra i de orter som blir drabbade av
            strukturförändringarna inom Volvo?
          </note>
          <note>
            Anf. 88 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag talade om de stora objekten, som riksdagen i
            våras beslutade att omfördela. Flertalet skulle sättas i gång
            denna höst. Några var inte färdigprojekterade -- det är över huvud
            taget ett bekymmer -- och de kommer alltså i gång efter nyår.
            Något av dessa större objekt har överklagats, och det tar cirka
            tio månader, via olika instanser.
          </note>
          <note>
            Ingen av oss vill sätta rättssäkerheten ur spel, men det är naturligtvis
            tråkigt att objekt, som kanske skall sättas i gång, fördröjs på
            det sättet.
          </note>
          <note>
            När det gäller det paket på 2,2 miljarder som blev klart före
            sommaruppehållet är flertalet objekt i gång eller på väg att komma
            i gång. Jag har talat med vägverkets generaldirektör om det. Eftersom
            det rör sig om små objekt är de ganska lätta att hantera. De en
            och en halv miljard som vi nu är ense om riktas till länsvägar,
            och då kan man välja objekt som går att sätta i gång mycket snabbt,
            i huvudsak denna höst, skulle jag tro.
          </note>
          <note>
            Sedan till Volvo. Jag har gjort upp med Sören Gyll att jag så
            fort vi båda har några dagar lediga skall åka ned till honom för
            att på ort och ställe ordentligt sätta mig in i situationen. Här
            förs ju en debatt om huruvida man skall kräva tillbaka stöd eller
            inte. Låt mig säga att det är en mycket liten fråga i sammanhanget.
            Den stora frågan är om det går att resonera, om det finns möjligheter,
            om man kan ha en framtidstro, om man kan träffa avtal som kör
            i gång Sverige, osv, och som gör att inte så stora steg behöver
            tas. Men beslutet är Volvos.
          </note>
          <note type="speaker">
            Anf. 89 INGELA THALÉN (s) replik:
          </note>
          <note>
            Herr talman! Jag hörde en av Volvoarbetarna i
          </note>
          <note>
            Uddevalla säga: Vi är naturligtvis på det klara med att vi inte
            kan fortsätta att bygga Volvobilar om inte någon vill köpa dem.
            Jag tror att det uttalandet visar den oerhörda medvetenheten hos
            dem som är anställda inom både stora och små företag.
          </note>
          <note>
            Men det skall inte förleda vare sig Volvoledningen eller oss
            som skall vara med och skapa förutsättningarna för industriutvecklingen
            att tro att man kan hantera strukturfrågor hur som helst.
          </note>
          <note>
            Även om beslutet är Volvos är det naturligtvis en skyldighet
            för oss att se till att vi kan medverka till att effekterna av
            sådana här strukturförändringar inte slår ihjäl hela regioner.
            Det handlar ju inte bara om själva Volvo -- det handlar också
            om försörjningsindustrierna som levererar till Volvo.
          </note>
          <note>
            Jag är glad att Börje Hörnlund tar sig an den här frågan på ett
            aktivt sätt.
          </note>
          <note>
            Jag vill komma tillbaka till infrastrukturfrågorna.
          </note>
          <note>
            Jag är absolut inte nöjd med det passiva sätt som
          </note>
          <note>
            Börje Hörnlund tar sig an de frågorna på. Jag är medveten om
            att mycket av detta ligger på kommunikationsdepartementet, men
            jag förutsätter att Börje Hörnlund tar med sig vårt resonemang
            här i kammaren. Det kan inte vara rimligt att den här typen av
            investeringar fastnar i byråkratiska kvarnar, och det är inte
            bara plan- och bygglagen det handlar om.
          </note>
          <note>
            De AMS-siffror som redovisades i dag och som offentliggörs i
            morgon var inte tillgängliga när överenskommelsen gjordes. Därför
            är jag också glad över att Börje Hörnlund nu är beredd att diskutera
            insatser som kanske är både snabbare och mer vittomfattande än
            de som överenskommelsen kan föra med sig. När jag säger snabbare
            menar jag att man skall kunna använda sig av de kommunala organisationerna
            för att komma ut och stimulera industri och näringsliv och ge
            möjlighet för kommunerna att fortsätta sin verksamhet.
          </note>
          <note>
            Anf. 90 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! När det gäller infrastrukturprojekten vågar jag
            garantera att vi har precis lika stort intresse av att de kommer
            i gång så fort det bara går.
          </note>
          <note>
            Där vill jag peka på att väljer man mycket stora och mycket komplicerade
            projekt bör man vara medveten om att det tar mycket lång tid.
            Väljer man dessutom projekt som det råder stor oenighet om bland
            människorna och politikerna i området finns det risk att det tar
            lång tid. Det var därför omfördelningen av fyra miljarder kronor
            gjordes.
          </note>
          <note>
            Men det finns hur många projekt som helst av överblickbar storlek
            och med minst lika hög lönsamhet som de stora projekten att genomföra
            här i landet. Kan vi för att komma i gång med så mycket som möjligt
            ena oss om att hålla oss där kan jag garantera att det inte är
            något problem med igångsättningar.
          </note>
          <note>
            Eftersom det här är mitt sista inlägg och Ingela
          </note>
          <note>
            Thalén redan har gjort sitt sista inlägg vill jag avsluta med
            att säga: Låt oss gärna diskutera bra, finansierade saker för
            landet! Om man har det som övergripande modell kommer man ned
            på den rätta praktiska vägen -- det pratas ju mycket vägar!
          </note>
          <note>
            Andre vice talmannen anmälde att Ingela Thalén anhållit att till
            protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 91 HANS ANDERSSON (v) replik:
          </note>
          <note>
            Herr talman! Jag ställde några frågor, och jag skulle var tacksam
            om jag kunde få svar på dem.
          </note>
          <note>
            För det första hade jag synpunkter på de repriser som jag tycker
            mig se när det gäller infrastrukturinvesteringar. Jag har också
            från många olika håll hört klagomål på både kommunikationsdepartementet
            och banverket och även på andra myndigheter. Det gäller ju verkligen
            att det går undan.
          </note>
          <note>
            För det andra ställde jag en direkt fråga: Om vi nu reparerar
            upp banorna och gör dem bättre -- skall vi då inte köra bättre
            tåg och få en effektivare trafik? Jag skulle gärna vilja höra
            om Börje
          </note>
          <note>
            Hörnlund har något positivt att säga om SJ:s upphandling av höghastighetståg.
            Det var ju så planerat tidigare, men jag inbillar mig att det
            i dag helt enkelt är en penning-, dvs. räntefråga. Det är inte
            lätt för SJ att finansiera ett sådant köp med hårda avkastningskrav.
          </note>
          <note>
            Jag skulle gärna också vilja höra synpunkter på miljö- och energiinvesteringar
            på östra sidan av
          </note>
          <note>
            Östersjön, som jag nämnde. Det kostar, sägs det.
          </note>
          <note>
            Ja, det kostar. Men arbetsmarknadsministern nämnde själv vad
            det direkta stödet på grund av den öppna arbetslösheten kostar.
          </note>
          <note>
            Jag skulle också gärna vilja ha någon kommentar om det faktum
            att AMU här i Stockholm skall göra sig av med flera hundra lärare
            och om alla rykten från olika håll om att AMU på grund av penningbrist
            måste stoppa utbildningsinsatser. Det låter konstigt -- är det
            någon bransch som borde ha högkonjunktur nu borde det vara de
            som jobbar med att ge de arbetslösa en ökad kompetens.
          </note>
          <note>
            När det gäller grundfrågan om arbetslösheten, som i dag faktiskt
            skenar, måste jag trots allt hålla med
          </note>
          <note>
            Ingela Thalén om att det var en väldig passivitet från regeringens
            sida. Var det verkligen nödvändigt att vänta på att fru Thalén
            sparkade i gång er under den underbara natten? Det här är frågor
            som är väldigt allvarliga i hela vårt land. Insatser måste komma
            snabbt om man vill visa att man inte accepterar arbetslösheten.
          </note>
          <note>
            Anf. 92 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag tar väl då inte heller infrastrukturomgången
            i repris.
          </note>
          <note>
            När det gäller snabba tåg kan jag berätta att jag kl.
          </note>
          <note>
            7.30 i går morse uppvaktades av facken från fem orter där man
            jobbar åt ABB och gör snabba och litet mindre snabba tåg. De ville
            naturligtvis ha mera beställningar.
          </note>
          <note>
            Jag satt i går kväll och resonerade om samma sak --
          </note>
          <note>
            och om ett antal andra saker -- med Stig Larsson och hans närmaste
            man. I uppgörelsen ligger ju att en miljard ställs till AMS förfogande
            för att AMS
          </note>
          <note>
            hos affärsverken skall köpa upp och betala en del för att få
            saker och ting tidigarelagda. Där har SJ
          </note>
          <note>
            samma chans som övriga affärsverk att diskutera bra projekt.
            AMS kommer naturligtvis att ha målsättningen att det av en satsad
            miljard skall komma ut jobb för ett antal miljarder i vårt land.
          </note>
          <note>
            AMU har en budget i förhållande till mig på en krona. Länsarbetsnämnderna
            och arbetsmarknadsverket får nämligen alla pengar. De får köpa
            utbildning från AMU, Komvux och andra utbildningsanordnare. Länsarbetsnämnden
            i
          </note>
          <note>
            Stockholm har gjort en omprioritering. En liten orsak kan vara
            att AMU har tagit ganska bra betalt för sina kurser och redovisat
            mycket stora vinster.
          </note>
          <note>
            Jag vet att det har irriterat upphandlarna.
          </note>
          <note>
            Arbetsmarknadsverket är nu inställt på att upphandla så billiga
            kurser som möjligt för att fler personer skall kunna genomgå utbildning.
            Det är upp till dem som svarar på utbildningsofferter att svara
            på ett sådant sätt att det får resultat.
          </note>
          <note type="speaker">
            Anf. 93 HANS ANDERSSON (v) replik:
          </note>
          <note>
            Herr talman! Jag tror i och för sig att det är bra med konkurrens
            vid upphandling. Det har ofta visat sig att AMU har tagit bra
            betalt, och det tycker jag är konstigt. Politikerna får dock inte
            vara så passiva att de bara överlämnar frågan till verksledningar
            och myndigheter. Många arbetslösa säger att de har fått besked
            från AMS, dvs. Arbetsförmedlingen, om att de inte får gå på en
            kurs därför att AMU inte längre kan genomföra kursen på grund
            av penningbrist. Därför undrade jag om det rörde sig om budgettekniska
            problem inom AMU eller dålig samordning.
          </note>
          <note>
            Det är nog bra med decentralisering, men arbetsmarknadsministern
            måste ingripa om olika arbetsmarknadspolitiska myndigheter råkar
            i luven på varandra och inte förmår vara operativa. Det viktiga
            är att den som i dag är arbetslös och vill förkovra sig och öka
            sin kompetens skall få göra det med hjälp av en bra arbetsmarknadspolitik.
          </note>
          <note>
            Jag vill ytterligare komma med en synpunkt på vad
          </note>
          <note>
            Börje Hörnlund tidigare sade om avtalsrörelsen.
          </note>
          <note>
            Jag kan tänka mig att det inte är lätt att vara avtalsförhandlare
            i dag. Det är dock inte heller rimligt att helt djupfrysa möjligheten
            att skapa en rättvisare lönestruktur, inte minst mot bakgrund
            av att man under ett flertal år har genomfört skattesänkningar
            för dem som har det bäst.
          </note>
          <note>
            Det finns ett mycket stort uppdämt behov av att göra rejäla låglönesatsningar.
            Det är orimligt att man efter en spekulationskarusell och kasinoekonomi
            skall lägga en död hand över varje form av solidarisk lönepolitik.
            Jag lider verkligen med dem som skall driva löneförhandlingar.
            Man skall dock vara litet försiktig med att komma med pekpinnar,
            när människorna i landet har sett hur man tidigare har använt
            ekonomiska tillgångar och t.ex. banktillgodohavanden.
          </note>
          <note>
            Anf. 94 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag är ganska mycket ute i landet.
          </note>
          <note>
            Vanligt folk bär ofta på en stor ilska över spekulationerna och
            bankförlusterna. Tre fjärdedelar av bankernas förluster härstammar
            från fastighets- och byggbranschen. En stor del av förlusterna
            har uppstått vid spekulation med fastigheter utomlands. Detta
            är emellertid historia nu, och man måste se framåt.
          </note>
          <note>
            Nationen befinner sig nu i ett läge där konkurrenskraften ytterligare
            måste förbättras för att vi snabbt skall kunna få tillbaka den
            ordinarie arbetsmarknaden. Jag garanterar Hans Andersson att det
            inte finns någon annan åtgärd som är lönsammare för de enskilda
            anställda, även om det kan bli litet tungt under ett par år. Om
            vi får tillbaka tillväxten blir det mera att dela på. Med de produktivitetsförbättringar
            som har skett och sker finns det en möjlighet att ett flertal
            av åren under
          </note>
          <note>
            90-talet blir riktigt bra år.
          </note>
          <note>
            Vi har i denna kammare faktiskt varit överens när det gäller
            AMU och länsarbetsnämnderna om att vi skall ge stora summor. Arbetsmarknadsverket
            skall sedan fördela pengarna till länen i förhållande till hur
            stora svårigheterna är i olika län. Inom länen fördelar länsarbetsnämnderna
            resurserna så att de på bästa möjliga sätt skall komma kvinnor,
            män, ungdomar, ja alla, till godo.
          </note>
          <note>
            Jag måste säga att jag ibland tycker att det skulle vara roligt
            att rycka in någonstans, där jag finner att man inte har gjort
            på riktigt rätt sätt. Samtidigt vet jag att om jag skulle göra
            på det sättet skulle jag få tiotusentals ärenden. Uppriktigt sagt
            tycker jag att jag har nog att göra på grund av den arbetsmarknad
            vi har.
          </note>
          <note>
            Förste vice talmannen anmälde att Hans
          </note>
          <note>
            Andersson anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 95 SONJA REMBO (m):
          </note>
          <note>
            Herr talman! Det finns sannerligen anledning till oro. Vi befinner
            oss i en situation som vi aldrig har mött tidigare. Det finns
            emellertid krafter som är i gång för att ta hand om den situation
            som har uppstått. Det finns sådana som är beredda att förändra
            och tänka nytt.
          </note>
          <note>
            I det senaste numret at LO-tidningen upprepar
          </note>
          <note>
            Mona Sahlin vad hon har sagt flera gånger under senare tid, nämligen
            att: ''Sverige har som nation levt över sina tillgångar i flera
            tiotals år.'' Hon friskriver varken socialdemokratiska eller borgerliga
            politiker, arbetsgivare eller fackliga organisationer från ansvaret.
          </note>
          <note>
            Det är välgörande att ansvariga politiker talar klartext på det
            sättet. Det vittnar också om personligt och politiskt mod.
          </note>
          <note>
            Denna insikt finns hos ansvariga socialdemokratiska politiker
            även om det inte alltid låter så i kammaren i dag. Den insikten
            var en nödvändig förutsättning för att de båda överenskommelserna
            mellan regeringen och
          </note>
          <note>
            Socialdemokraterna skulle komma till stånd.
          </note>
          <note>
            Därmed börjar också Sverige lösgöra sig från de bojor som en
            socialistisk samhällssyn har lagt på politiken. Vi kan börja se
            slutet på den mentala socialisering som så länge har präglat debatten
            och politiken. Det är en nödvändig förutsättning för att komma
            till skott med de beslut som krävs för att vända den onda cirkel
            som vi befinner oss i till en god cirekl. Det räcker inte att
            vilja väl. Man måste också kunna göra rätt.
          </note>
          <note>
            Vi har, som Lars Tobisson tidigare sade i debatten, aldrig haft
            en så svår situation som nu. I stället för full sysselsättning
            har vi den högsta arbetslösheten sedan 1930-talet. Sedan 1989
            har utvecklingen rasat brant utför.
          </note>
          <note>
            Basen för vårt välstånd, industriproduktionen, har på fem år
            minskat med närmare 5 %. Under samma tid ökade den inom våra konkurrentländer
            inom
          </note>
          <note>
            OECD med 10 %.
          </note>
          <note>
            Varje år sedan den kraftiga uppgången devalverignsåret 1992 har
            vi förlorat marknadsandelar på exportmarknaderna.
          </note>
          <note>
            Inflationen har ätit upp vår konkurrensförmåga och därmed även
            basen för vårt välstånd.
          </note>
          <note>
            Detta har också drabbat löntagarna. Av 1980-talets löneökningar
            på 88 % fick löntagarna efter inflation och skatt bara behålla
            1/4 %. Det var alltså bara luft i lönekuverten.
          </note>
          <note>
            När jag inför den här dagen gick tillbaka till de senaste årens
            arbetsmarknadspolitiska debatter i kammaren, kunde jag konstatera
            att varningar för den arbetslöshet som vi nu dignar under upprepats
            intill tjatighet. Vi vet också att det i tidigare socialdemokratiska
            regeringar fanns de som insåg vart utvecklingen var på väg och
            varnade för
          </note>
          <note>
            ''arbetslöshetens stålbad''.
          </note>
          <note>
            Men nu är det inte mycket mening i att se bakåt i annat syfte
            än att lära av begångna misstag. Efter de förlorade 1970- och
            1980-talen är det nu av nöden tvunget att vi för en riktig politik
            för tillväxt och välfärd. En sådan omläggning inleddes för ett
            år sedan, och överenskommelserna mellan regeringen och Socialdemokraterna
            utgör ett viktigt steg i huvudsakligen rätt riktning.
          </note>
          <note>
            Under debatten har de ökade satsningarna på arbetsmarknadspolitiken
            och den sysselsättning dessa skapar prisats. Dessa satsningar
            har fått motivera ökade skatter och uteblivna skattesänkningar.
            Jag menar att detta egentligen är en felaktig politik. Höjda skatter
            är ett utomordentligt dåligt medel för att skapa arbete.
          </note>
          <note>
            Höjda skatter har snarare motsatt effekt.
          </note>
          <note>
            Ett av de inslag i överenskommelserna som har förutsättningar
            att få den största positiva effekten på sysselsättningen är i
            stället sänkningen av skatten på arbete, dvs. en del av den skatt
            som inryms i arbetsgivaravgifterna. Momshöjningen kan däremot
            få motsatt effekt.
          </note>
          <note>
            Ändå måste överenskommelserna anses vara bra och accepteras även
            ur arbetsmarknadspolitiska aspekter, eftersom trycket mot kronan
            och de svindlande höga räntenivåerna var och är ett större hot
            mot sysselsättningen. Men det finns anledning att återigen erinra
            om att vi fortfarande har en lång väg att gå och att det kommer
            att bli värre.
          </note>
          <note>
            Herr talman! Vi må i denna kammare anslå stora medel till arbetsmarknadspolitiska
            åtgärder, men vi skapar inte därmed arbete. Däremot medverkar
            vi till att arbetslösa får någonting att göra medan de letar efter
            nytt arbete och ställer om sig. Detta har ett egenvärde, eftersom
            det förhindrar att människor fastnar i passivitet och ger dem
            möjlighet att bli bättre rustade för att i sinom tid återgå till
            riktigt arbete. Men detta får inte förväxlas med riktiga arbeten
            på konkurrensutsatta villkor.
          </note>
          <note>
            AMS har på ett berömvärt sätt klarat av att på kort tid öka sina
            insatser mycket kraftigt. Nu har AMS
          </note>
          <note>
            tänjt sig till det yttersta och kan inte ta på sig så mycket
            mer. När åtgärderna får en så här stor volym är det dessutom risk
            för dålig kvalitet och dålig kontroll.
          </note>
          <note>
            Vi har gång på gång påpekat hur arbetsmarknaden befinner sig
            i permanent obalans. Perioder med arbetslöshet har avlösts av
            perioder med en inflationsdrivande brist på arbetskraft. Bristen
            på utbildad personal har varit besvärande också i tider av hög
            arbetslöshet, även om just detta inte tycks vara fallet nu.
          </note>
          <note>
            Behovet av arbetsmarknadspolitiska åtgärder och stöd har växt
            praktiskt taget oberoende av konjunkturerna. Även under de överhettade
            åren kostade arbetsmarknadspolitiken 20--25 miljarder kronor.
            Ändå slogs människor ut, och 50 000
          </note>
          <note>
            förtidspensionerades varje år. Nu är det fråga om
          </note>
          <note>
            100 miljarder kronor, fick vi höra av arbetsmarknadsministern
            tidigare i debatten.
          </note>
          <note>
            Det är nödvändigt att effektivisera och sänka kostnaderna för
            de arbetsmarknadspolitiska medlen liksom att effektivisera arbetsmarknadspolitiken
            i bred mening. Vi måste för lång tid framåt räkna med mycket höga
            arbetslöshetstal. Det är beklagligt, men det finns inga snabba
            lösningar på problemet. För lång tid framåt måste vi räkna med
            mycket stora insatser av arbetsmarknadspolitiska åtgärder. Vi
            måste göra vad vi kan för att mildra stötarna för dem som drabbas,
            men vi måste också se till att pengarna används på rätt sätt,
            och vi måste se om vi kan använda dem på ett bättre sätt. Att
            hjälpa dem som är arbetslösa innebär att vi måste balansera på
            slak lina och se till att inte samtidigt konkurrera ut de riktiga
            jobb som kommer att finnas så småningom.
          </note>
          <note>
            Ungdomspraktiken är ett nytt och bättre sätt, och det är bra
            att den har mötts av så stort intresse från både ungdomarna och
            arbetsgivarna. Av detta lär vi oss att det finns en stor öppenhet
            för praktiska lösningar som kanske inte på alla punkter motsvarar
            vedertagna regler. Vi måste alltså ha öppenhet för nya tankar.
          </note>
          <note>
            Vi måste också fråga oss vilken effekt politiken på andra områden
            har för utvecklingen på arbetsmarknaden.
          </note>
          <note>
            Det är de små företagen som kan erbjuda de många jobben. Drygt
            160 000 företag med mindre än 20
          </note>
          <note>
            anställda sysselsatte 1991 sammanlagt mer än
          </note>
          <note>
            600 000 personer. Lägg härtill mer än 300 000
          </note>
          <note>
            enmansföretag. Om hälften av dessa anställde en person var, skulle
            vi inte ha någon arbetslöshet.
          </note>
          <note>
            Därför är det alarmerande att i en studie av 1 400
          </note>
          <note>
            småföretag läsa att 60 % angav ovilja att anställa ytterligare
            personal som huvudorsak till att de inte ville expandera. Vi kan
            finna orsakerna på många områden. Dit hör otvivelaktigt skatterna.
            Dit hör det som vi brukar innefatta i begreppet krångel. Dit hör
            klimatet för och attityderna till arbete och företagande. Dit
            hör regelsystemet på arbetsmarknaden.
          </note>
          <note>
            Jag har tidigare lovordat Socialdemokraternas, eller i varje
            fall en del socialdemokraters, förmåga att tänka om. Men då det
            gäller förhållandena på arbetsmarknaden sitter de fast i gamla
            mönster och gamla dogmer.
          </note>
          <note>
            De har, tills vidare i alla fall, lyckats hindra tillkomsten
            av en allmän obligatorisk arbetslöshetsförsäkring, som omfattar
            alla arbetande på lika villkor. För Socialdemokraterna är det
            viktigare att slå vakt om det fackliga A-
          </note>
          <note>
            kassemonopolet än de arbetslösas behov av ett fungerande ekonomiskt
            skydd. Då får t.o.m.
          </note>
          <note>
            principen om den generella välfärdspolitiken maka på sig.
          </note>
          <note>
            Samma sak då det gäller arbetsrätten.
          </note>
          <note>
            Socialdemokraterna motsätter sig den modernisering av lagstiftningen
            som är absolut nödvändig för att den i framtiden skall utgöra
            ett instrument för att öka det lokala inflytandet och de enskilda
            anställdas möjligheter till inflytande på sitt eget arbete, för
            att medverka till ökad produktivitet och flexibilitet, för att
            främja anställning i stället för att utgöra en broms. Detta går
            igen i vaktslåendet om arbetslivsfonden med dess 25 fondkanslier.
          </note>
          <note>
            Det är illavarslande att Socialdemokraterna utnyttjar läget till
            att mera slå vakt om och stärka de egna intresseorganisationerna
            än om arbetsmarknadens behov av fungerande spelregler.
          </note>
          <note>
            Sverige behöver inte mer utan mindre av korporativism, inte mer
            utan mindre av politisk och facklig detaljreglering.
          </note>
          <note>
            Till dem som har medverkat till två decenniers felaktig ekonomisk
            politik hör i hög grad parterna på arbetsmarknaden. Lönekostnaderna
            har drivits upp till nivåer långt utöver vad produktionen har
            kunnat bära. Det är nu nödvändigt att vi får en annan tingens
            ordning. Avtalsförhandlingarna blir avgörande för utvecklingen.
            Varje krona i ökade kostnader kommer att slå ut fler människor
            från arbetsmarknaden, och det finns ingen större orättvisa än
            den som arbetslöshet åstadkommer.
          </note>
          <note>
            Det sista vi behöver är facklig fundamentalism.
          </note>
          <note>
            Däremot behöver vi kunniga och ansvariga fackliga företrädare,
            sådana som i allmänhet finns ute på arbetsplatserna.
          </note>
          <note>
            Om vi skall undvika en långvarig massarbetslöshet och om vi i
            framtiden skall kunna räkna oss till de länder som präglas av
            välstånd och välfärd, är det nödvändigt att vi fortsätter den
            omställning av politiken som nu har påbörjats, att vi fortsätter
            att bygga upp utbildning, fortsätter att bygga ut den försummade
            infrastrukturen och får till stånd ett bättre regelverk på arbetsmarknaden.
            Arbete, utbildning, sparande och företagande måste främjas. Ansträngningarna
            måste koncentreras på att förbättra konkurrenskraften och investeringsklimatet.
          </note>
          <note>
            De enskilda människorna måste få möjligheter att ta till vara
            och utveckla sin egen kraft och förmåga och att ta ansvar för
            sitt eget liv. Den mentala socialiseringen måste brytas. Målet,
            herr talman, måste vara mindre av sysselsättningspolitik och mer
            av politik för arbete. Det är det som skall vara arbetslinjen.
          </note>
          <note type="speaker">
            Anf. 96 FÖRSTE VICE TALMANNEN:
          </note>
          <note>
            Jag hemställer att de ärade talarna håller sig till den anmälda
            taletiden med hänsyn till det mycket stora antalet talare som
            är anmälda till debatten.
          </note>
          <note type="speaker">
            Anf. 97 INGELA THALÉN (s) replik:
          </note>
          <note>
            Herr talman! Sonja Rembo säger att vi kan börja se slutet på
            den mentala socialismen som präglat
          </note>
          <note>
            Sverige. Jag tror, Sonja Rembo, att det faktiskt är precis tvärtom.
            Jag tror att människor, oftast kvinnor, kommer att kräva mer av
            jämlikhet och mer av minskade klyftor. Jag är övertygad om att
            man kommer att kräva mer av fördelningspolitik, och man kommer
            att kräva större utrymme för mjuka frågor, som kultur, omsorg
            och vård, det som oftast läggs inom ramen för ''den mentala socialismen''.
            Min uppfattning är att socialdemokrati är mycket bra.
          </note>
          <note>
            Det är därför, mot den bakgrunden, som jag tycker att det är
            så viktigt att den bas som vi hämtar våra resurser ur, dvs. industrin,
            inte får försvagas. På den punkten kan vi vara överens. Jag blir
            lika ledsen varje gång jag hör Sonja Rembos utomordentligt ensidiga
            angrepp på den fackliga rörelsen: Det är bara de fackliga organisationerna
            som är dogmatiska och fasthållande. Detta är ju så fullständigt
            fel. De fackliga organisationerna är beredda till förändringar
            inom arbetsrätten, men de är inte beredda att urholka arbetsrätten
            så att deras egna medlemmar ställs utan skydd. Det tycker jag
            att man skall ha respekt för. Det är utomordentligt viktigt för
            det kommande arbetet när det gäller både att skapa nya resurser
            och att förstärka industrins konkurrenskraft, att vi har djup
            respekt för parternas ansvar och parternas rätt att ta ansvar
            för sina egna medlemmar.
          </note>
          <note type="speaker">
            Anf. 98 SONJA REMBO (m) replik:
          </note>
          <note>
            Herr talman! Mental socialisering, Ingela Thalén, innebär att
            människor tror att politiker, organisationer, beslut i denna kammare,
            stora satsningar av allmänna medel och ständigt höjda skatter
            är det som ger välfärd. Det är det inte.
          </note>
          <note>
            Välfärden får vi av ett väl fungerande näringsliv, av människor
            som är välutbildade, av en väl fungerande offentlig sektor som
            inte är en gökunge i vårt ekonomiska liv utan fungerar väl och
            kan motivera sin roll i ekonomin och samhället. Dess bättre är
            vi nu på väg att på bred front få insikt om att vi inte är en
            stor gigantisk offentlig sektor där politiker styr och delar ut
            pengar och talar om hur saker och ting skall vara. Det är inte
            det välfärden kommer av utan den kommer av enskilda människors
            arbetande, företagande och sparande, av att man satsar på sig
            själv genom utbildning och att man får chansen att ta ansvar för
            sin egen tillvaro. Det är då vi får välfärd och välstånd.
          </note>
          <note>
            Ingela Thalén tyckte att min kritik mot de fackliga organisationerna
            var ensidig. Ja, de fackliga och centrala organisationerna för
            en kolossalt ensidig, likriktad politik. Jag tycker att Ingela
            Thalén, i likhet med de fackliga företrädare jag har mött ute
            på arbetsplatserna, som många gånger är vettiga människor, skall
            läsa intervjun med Mona Sahlin i
          </note>
          <note>
            LO-tidningen. Hon säger att facken är egoistiska ibland och mer
            bryr sig om dem som har jobb än dem som är utan. Hon är väldigt
            irriterad på deras reaktion när de i den här situationen ställer
            till ett fasligt oväsen kring de två semesterdagarna. Mona
          </note>
          <note>
            Sahlin säger så är: Jag retar mig till förbannelse på att man
            mitt i en akut kris kör fram semesterdagarna så hårt. Sedan talar
            hon om vad hon tycker att ni har åstadkommit: Vi gjorde uppgörelsen
            för att förhindra att Sverige förlorar ännu fler industrijobb
            än de 200 000 som har försvunnit på några år, och så bråkar man
            så om två semesterdagar.
          </note>
          <note>
            Jag håller med Mona Sahlin. Hon har förstått detta.
          </note>
          <note>
            Hon ser också hur dogmatiska de fackliga organisationerna är.
            Det är inte det vi behöver. Vi behöver fackliga organisationer
            som slår vakt om sina medlemmar och samtidigt tar ett ansvar.
          </note>
          <note type="speaker">
            Anf. 99 INGELA THALÉN (s) replik:
          </note>
          <note>
            Herr talman! Sonja Rembo säger att hon inte tycker att vi skall
            ha ett samhälle där politiker sitter och delar ut pengar. Jag
            tycker inte heller att vi skall ha ett samhälle där politiker
            sitter och delar ut pengar. Jag har varit förtroendevald sedan
            1979.
          </note>
          <note>
            Jag har aldrig delat ut några pengar. Däremot har jag varit med
            och skapat förutsättningar och regler för hur samspelet mellan
            anställda, företag, kommuninvånare, kommunanställda och verksamheten
            i kommunerna -- och på senare tid i samhället -- skall kunna fungera
            på ett bra sätt.
          </note>
          <note>
            Jag tycker att Sonja Rembo skall sluta att beskylla de centrala
            organisationerna för att vara dogmatiska. Jag vet vad Mona Sahlin
            reagerade mot. Jag tycker att de fackliga organisationerna har
            all rätt i världen att reagera på något som de tycker är orättvist.
            Det betyder ju inte att jag delar deras uppfattning. Det betyder
            inte att jag tycker att det var fel att göra upp om semesterdagarna.
            Jag står för den uppgörelsen och tycker att vi gjorde rätt.
          </note>
          <note>
            Men vi skall ju inte hindra företrädare för löntagarna att reagera
            för det som de anser vara löntagarnas intresse. Någon ordning
            får det väl ändå vara på våra uttalanden. De fackliga organisationerna
            är en part; de skall uppträda som parter. Jag tycker att de i
            huvudsak uppträder som korrekta parter.
          </note>
          <note type="speaker">
            Anf. 100 SONJA REMBO (m) replik:
          </note>
          <note>
            Herr talman! Tänk, Ingela Thalén, vi är överens.
          </note>
          <note>
            Jag tycker också att löntagarorganisationerna skall uppträda
            som parter. Men det är på den punkten vi i grunden skiljer oss.
            Socialdemokraterna vill ge dem så mycket längre gående befogenheter,
            och har också gjort det. Vi får här i kammaren senare under hösten
            en debatt om de arbetsrättsliga frågorna. Då får vi tillfälle
            att utveckla detta mer.
          </note>
          <note>
            Jag tror att de flesta som hör detta inser precis var skillnaden
            ligger i de här frågorna.
          </note>
          <note>
            Ingela Thalén säger att hon under sina många år i politiken inte
            har delat ut några pengar; hon sätter upp regler och talar om
            vad som skall gälla. Det har ju Ingela Thalén gjort med skattebetalarnas
            pengar.
          </note>
          <note>
            Vi har världens högsta skattetryck. Det är med hjälp av de skattemedlen
            som politiker landet runt sitter och fördelar pengar på det sätt
            som de tycker är riktigt. Det måste vara slut med det. Vi måste
            begränsa vårt bestämmande över människors tillvaro. Vi måste låta
            människor bestämma mer över sig själva. Vi har ju en gemensam
            syn -- det är den som ligger bakom överenskommelserna mellan regeringen
            och Socialdemokraterna -- bl.a. att de s.k. transfereringssystemen
            nu har fått en volym som vi inte kan bära. Vi har inte råd med
            vårt i och för sig fina system. Vi måste börja lita mer på de
            enskilda människorna. Vi måste ge dem en chans.
          </note>
          <note>
            Vi måste skapa möjligheter för näringslivet att utvecklas; det
            gör det inte i dag. Man investerar hellre utomlands än i Sverige,
            och har gjort så under lång tid. Klippekonomin växte upp under
            socialdemokratisk tid. Jag tycker att det borde stämma till någon
            liten ödmjukhet. Den finns i och för sig världen runt, men den
            har utvecklats mycket starkare i Sverige än kanske i något annat
            land.
          </note>
          <note>
            Det är många människor som lider av detta. Vi är alla förlorare
            i den här situationen. Ingen kan kompensera sig i detta läge.
          </note>
          <note>
            Först vice talmannen anmälde att Ingela Thalén anhållit att till
            protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 101 HANS ANDERSSON (v) replik:
          </note>
          <note>
            Herr talman! Moderaterna har ju drivit en politik som inte alls
            har varit framgångsrik. Man har drivit sin privatiseringspolitik
            och fått ställa in den. Den är inte produktiv. Man skulle dela
            ut löntagarfondspengarna, som var avsedda att gynna svensk sysselsättning,
            till sparstimulanser i ett läge då realräntan var högre än den
            någonsin varit.
          </note>
          <note>
            Jag kanske kan fungera som en trovärdig representant, Sonja Rembo.
            Jag har varit lokal facklig representant i 20 år.
          </note>
          <note>
            Låt människorna bestämma över sig själva. -- Det är inte så det
            fungerar i arbetslivet. Jag har sett hur man tvingar folk att
            under mycket hårda villkor arbeta på ackord och slita sönder sina
            kroppar. Om vi kunde ha kommit fram på något enkelt sätt genom
            självbestämmande, hade det inte varit några problem. Men det är
            den lokala fackföreningen som med stöd av den centrala fackföreningsrörelsen
            är vår trygghet, och i de allra flesta fall löntagarnas trygghet.
            Det kan säkerligen förekomma misstag.
          </note>
          <note>
            Vi lever över våra tillgångar. -- Ja visst. Men många lever mycket
            mer över tillgångarna, tycker jag, än andra.
          </note>
          <note>
            Vi har ett högt skattetryck. -- Ja, för att kunna ge någon välfärd
            åt de många. Jag tror att de som sitter i den här salen har tillräckligt
            mycket över för att kunna avstå rejält och hjälpa dem som i dag
            har det svårt ekonomiskt och som saknar arbete.
          </note>
          <note>
            Jag kände häromdagen en viss avsmak när jag fick ett pressmeddelande
            från Sonja Rembos partisekreterare, Gunnar Hökmark, som inleds:
          </note>
          <note>
            Kravmaskiner som LO och TCO bär ett stort ansvar för den ekonomiska
            krisen. Kravmaskiner --
          </note>
          <note>
            ja, möjligtvis genom att kräva arbete åt alla. Jag tycker att
            det är bra. Men det är en djup och grov förolämpning att kalla
            svenska löntagares centralorganisationer för kravmaskiner.
          </note>
          <note>
            Det visar den inställning som Sonja Rembo har. Jag gläder mig
            åt att under hösten kunna ta upp frågor om arbetsrätt och arbetsmarknad
            med Sonja
          </note>
          <note>
            Rembo och försöka visa henne en annan verklighet än den hon tydligen
            har i huvudet.
          </note>
          <note type="speaker">
            Anf. 102 SONJA REMBO (m) replik:
          </note>
          <note>
            Herr talman! Vi bör inte jämföra meriter här i kammaren, men
            jag undrar om inte jag har längre arbetslivserfarenhet än vad
            Hans Andersson har.
          </note>
          <note>
            Mina 27 år i näringslivet innan jag blev politiker på heltid
            här i riksdagen lärde mig mycket om hur verkligheten ser ute i
            företagen.
          </note>
          <note>
            Hans Andersson säger att den moderata politiken inte har visat
            sig trovärdig. Nej, vi fick i den här överenskommelsen med Socialdemokraterna
            naturligtvis göra avkall på en hel del punkter, på samma sätt
            som Socialdemokraterna fick göra det.
          </note>
          <note>
            Det är ju så med kompromisser -- varje deltagande part i en överenskommelse
            får släppa till någonting.
          </note>
          <note>
            Det är så det fungerar. Men det är ju ingenting som säger att
            vi därmed har givit upp vår politik.
          </note>
          <note>
            Tvärtom -- vi kommer naturligtvis, precis som alla andra partier,
            att driva våra frågor och tala om vad det är vi vill åstadkomma.
            Verkligenheten förändras ju hela tiden. Vi har en valrörelse framför
            oss och ett val då väljarna skall ta ställning en gång till. Väljarna
            har då rätt att få veta vad de olika partierna står för. Det är
            inte särskilt bra om vi blir utslätade bara därför att vi råkat
            träffa en kompromiss. Jag tycker att det viktigt att redovisa
            vari skillnaderna består.
          </note>
          <note>
            Ja, jag anser att man är en kravmaskin när man i dag kräver kompensation
            för t.ex. momshöjningen.
          </note>
          <note>
            Detta är ett felaktigt tänkesätt. Vi kan inte kompensera oss
            för den kris som vi nu befinner oss i. Vi kan inte skipa millimeterrättvisa
            mellan den ena och den andra gruppen. Vad framför allt vi i arbetsmarknadsutskottet
            måste rikta in oss på är att skapa en politik som undanröjer den
            arbetslöshet som är den största orättvisan av alla orättvisor
            i detta samhälle. Det viktigaste vi kan göra nu är att försöka
            få i gång hjulen i industrin, få i gång investeringarna och få
            upp sysselsättningen. Vi har en lång väg att gå innan vi kommer
            dit. Vi skall komma ihåg vad Mona Sahlins sade om att det är flera
            decenniers misslyckad politik som har lett oss in i denna situation.
            Den uppgiften kan vi inte fixa på ett par månader.
          </note>
          <note type="speaker">
            Anf. 103 HANS ANDERSSON (v) replik:
          </note>
          <note>
            Herr talman! Nej, jag tror inte heller att man fixar det här
            på några månader, eftersom det har gått ner så djupt. Det är djupt
            tragiskt att man så illa förvaltade det pund som devalveringen
            i början av l980-talet gav oss och svindlade bort så oerhört mycket
            pengar under 80-talets andra hälft.
          </note>
          <note>
            Vi skall öka investeringarna och sysselsättningen, sade Sonja
            Rembo. I det jobbet kommer Sonja
          </note>
          <note>
            Rembo att ha mig som en allierad partner, om hon menar allvar
            med vad hon säger.
          </note>
          <note>
            Vi skall akta oss för millimeterrättvisa, sade Sonja
          </note>
          <note>
            Rembo vidare. Jag har knappast så långa meterstavar att jag kan
            mäta upp de orättvisor som man, tyvärr med socialdemokratisk politik
            men i borgerlig anda, har skapat under 80-talet.
          </note>
          <note>
            Det har tidigare i debatten talats om semesterfrågan. Låt mig
            till det säga att jag verkligen tycker att det är ett mycket dåligt
            förslag, som även Mona Sahlin har gått med på. Det ger praktiskt
            taget ingen sparstimulans. Det ger inget ekonomiskt bidrag och
            det bidrar inte till sysselsättningen, utan det är en ren klasslag,
            som drabbar framför allt industriarbetare. Jag kan inte förstå
            på vilket sätt detta skulle vara positivt annat än att man vill
            ta hämnd på dem som har det kärvast i samhället -- jag vet att
            det finns politiska partier som vill göra det.
          </note>
          <note type="speaker">
            Anf. 104 SONJA REMBO (m) replik:
          </note>
          <note>
            Herr talman! Det skulle glädja mig om vi kunde komma överens
            om åtgärder som ökar investeringarna och ökar sysselsättningen.
            Jag tvivlar dock på att det är möjligt sedan jag läst
          </note>
          <note>
            Vänsterpartiets motioner här i riksdagen. Det är bara att konstatera
            att den politik Vänsterpartiet företräder skulle driva Sverige
            ännu mycket längre ut i det träsk som vi har hamnat i.
          </note>
          <note>
            Jag tycker att det finns anledning att erinra om att vad den
            borgerliga regeringen tog över förra hösten långt ifrån var något
            dukat bord, även om
          </note>
          <note>
            Socialdemokraterna så sent som i maj försökte göra gällande att
            så var fallet. Vi tog bl.a. över en skuldbörda på närmare 700
            miljarder kronor med en räntebelastning på över 60 miljarder.
            Man har tidigare i debatten försökt göra gällande att det var
            vad som var kvar från den tidigare borgerliga regeringen. Därmed
            erkänner man faktiskt att man under den längsta och högsta högkonjunktur
            som vi haft någonsin under efterkrigstiden inte lyckades betala
            av på den skuld som i och för sig uppstod när vi hade en borgerlig
            regering men som vi ådrog oss under en lågkonjuktur med oljeprischocker.
            Dessa pengar användes i stor utsträckning till arbetsmarknadspolitiska
            åtgärder. Vad
          </note>
          <note>
            Socialdemokraterna gjorde var att man fördubblade den skulden.
            Det tycker jag att man skall komma ihåg. Socialdemokraterna använde
            inte devalveringen till vad den egentligen skulle ha använts till,
            nämligen att öka konkurrenskraften.
          </note>
          <note>
            Vi har under 80-talet levt över våra tillgångar -- det har vi
            gjort allesammans på olika sätt. Jag tycker att det är väldigt
            viktigt att vi slår fast detta.
          </note>
          <note>
            Förste vice talmannen anmälde att Hans
          </note>
          <note>
            Andersson anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 105 ELVER JONSSON (fp):
          </note>
          <note>
            Herr talman! Alla som har kommenterat det rådande arbetsmarknadsläget
            har ju sagt att detta är bekymmersamt. Det är faktiskt så att
            vi upplever den värsta sysselsättningskrisen i modern tid. Den
            radikala försämring som inleddes under hösten
          </note>
          <note>
            1990, då arbetslösheten och varslen steg till rekordtal och antalet
            lediga platser sjönk till ett minimum, har sedan fortsatt under
            de senaste två åren.
          </note>
          <note>
            Flera nya fenomen har uppkommit på arbetsmarknaden. Arbetslösheten
            har stigit mer bland män än bland kvinnor, och de långtidsarbetslösas
            antal har ökat kraftigt.
          </note>
          <note>
            Ökningen av arbetslösheten är störst i s.k. bra län.
          </note>
          <note>
            I kommuner med många underleverantörer har arbetslösheten slagit
            hårdare än på andra håll och är ett stort problem på grund av
            den kraftiga nedgången i byggverksamheten.
          </note>
          <note>
            Från den här talarstolen och i andra sammanhang har man diskuterat
            och analyserat orsaken till den nu rådande situationen. Det finns
            därför inte någon anledning för mig att alltför djupt gå in på
            tidigare misslyckanden och försummelser. Låt mig dock notera att
            huvudproblemet är en kombination av en djup internationell lågkonjunktur
            och strukturella brister i den svenska ekonomin. De negativa effekterna
            på ekonomins funktionssätt blev ju tydliga när överhettningen
            förbyttes i en lågkonjunktur. Det är det priset vi nu får betala
            för många års försummelser, då utvecklingskraften tilläts att
            försvagas.
          </note>
          <note>
            Det trendbrott till det sämre i sysselsättningsläget som inleddes
            hösten 1990 har alltså fortsatt.
          </note>
          <note>
            Allvaret i dagens situation framgår av arbetslöshets- och varselsiffror
            men också av det förhållandet att antalet sysselsättningstillfällen
            fortsätter att minska. Värst är det inom industrin.
          </note>
          <note>
            170 000 industrijobb har försvunnit under den senaste treårsperiopden.
          </note>
          <note>
            Arbetslösheten kommer under hösten 1992 att ligga runt 5%. Den
            öppna arbetslösheten har minskat något under september, men prognosen
            för
          </note>
          <note>
            1993 är en arbetslöshetssiffra på i genomsnitt runt
          </note>
          <note>
            7%. Även varslen ligger kvar på en hög nivå, och det är en fortsatt
            låg efterfrågan på arbetskraft.
          </note>
          <note>
            Jag tror ändå, herr talman, att vi bör ha ett litet större perspektiv
            när vi ser på den här mycket allvarliga situationen. Det finns
            anledning att begrunda att välfärdsstaten Sveriges situation i
            förhållande till andra länders ändå kan bedömas som gynnsam. I
            stora delar av vår värld saknar människor arbete, vettiga bostäder
            och i många fall dessutom bröd för dagen. Det finns anledning
            att ha detta i minnet när dagens problem i Sverige diskuteras.
            Vi har en kris, men det är en kris på en hög nivå.
          </note>
          <note>
            Med liberala utgångspunkter är kampen mot arbetslöshet något
            som har den högsta prioriteten från samhällets sida. Inte minst
            sociala skäl talar för att kampen mot arbetslösheten måste föras
            på alla fronter. En påtvingad sysslolöshet och upplevelsen av
            att inte vara efterfrågad inger mindrevärdeskänslor. Det kan gå
            förfärande snabbt att hamna i apati, kraftlöshet och bristande
            livslust. Alkohol- och drogmissbruk ligger inte långt borta. Samhället
            har därför ett stort ansvar för att förhindra sociala skador.
          </note>
          <note>
            Jag tycker att det är viktigt att vi erinrar oss följande ord
            i regeringsförklaringen: ''Kampen mot arbetslösheten följer tre
            huvudlinjer. Den första är att angripa de strukturella orsakerna,
            klara kostnadsläget och stärka Sveriges ställning som ett attraktivt
            investeringsland. Bara därigenom kan nya riktiga jobb skapas.
            Den andra är att tidigarelägga offentliga investeringar. Den tredje
            är att förnya och effektivisera arbetsmarknadspolitiken.''
          </note>
          <note>
            Genom den uppgörelse som nu har skett har man vidtagit nödvändiga
            åtgärder. I allt väsentligt är uppgörelsen bra. Jag tycker också
            att det är bra --
          </note>
          <note>
            och även detta säger jag från liberala utgångspunkter -- att
            det på plussidan sker en satsning just på arbetsmarknadspolitiken
            och på handikappområdet. Det är framför allt på dessa två områden
            som insatserna görs. På minussidan är det en begränsning rakt
            över. Jag känner också att det är riktigt att åtgärderna har den
            bredden när vi nu ändå måste dra in.
          </note>
          <note>
            Arbetsmarknadspolitiken i sig skapar inga nya och varaktiga jobb.
            För den uppgiften krävs det en politik som utvecklar framgångsrika
            företag och hållbar tillväxt och som motverkar misshushållning
            med människor och miljö.
          </note>
          <note>
            Utvecklingen på arbetsmarknadsområdet är ändå alarmerande. Vi
            är på väg mot en kostnad av ca 45
          </note>
          <note>
            miljarder kronor om året för kontant arbetsmarknadsstöd, dvs.
            nästan 1 miljard i veckan. En sådan situation måste undvikas.
            Även om det finns anledning att ifrågasätta den överbryggningspolitik
            som fördes av den tidigare regeringen och man fjärmar sig från
            den, kan det i dagens läge ändå finnas skäl att vid sidan av andra
            åtgärder fundera på någon form, kanske rent av en bättre form,
            av överbryggningspolitik.
          </note>
          <note>
            Jag sade inledningsvis att det inte fanns anledning att ägna
            så stort utrymme åt det förgångna. Men man kan ändå erinra om
            den budgetproposition som den dåvarande socialdemokratiska regeringen
            lade fram våren 1991.
          </note>
          <note>
            I den propositionen talade dåvarande arbetsmarknadsministern
            varmt för att regeringens förslag till medel för arbetsmarknadspolitiska
            åtgärder i första hand skulle användas till utbudsstimulerande
            åtgärder, dvs. för utbildningsinsatser, men också för jobbsökaraktiviteter
            m.m. Oavsett omfattningen av de arbetsmarknadspolitiska åtgärderna
            skulle de utbudsstimulerande åtgärderna stärkas.
          </note>
          <note>
            ''Sysselsättningsskapande åtgärder såsom beredskapsarbeten bör
            användas restriktivt'', hette det i den propositionen. Detta sagt
            i början av 1991, trots att stormvarning hade utfärdats under
            hösten
          </note>
          <note>
            1990, när varselsiffrorna pekade rakt uppåt. Därför känns den
            varning som vår socialdemokratiske ordförande i arbetsmarknadsutskottet
            har gett på något sätt litet sent påkommen, litet nattstånden.
          </note>
          <note>
            En fortsatt blick i backspegeln på den socialdemokratiska regeringens
            sista månader visar att den beredskap man har efterlyst på annat
            håll inte fanns i den egna regeringskretsen. Man avfärdade de
            medel som man nu säger sig förorda.
          </note>
          <note>
            Ingela Thalén sade att hon hoppas att riksdagen skall ha handlingsfrihet
            att agera. Jag vill instämma i att det är en riktig principiell
            hållning. Det jag har citerat visade att arbetsmarknadsutskottet
            på den punkten korrigerade den förra regeringen beträffande den
            arsenal man skulle använda. Vi hade alltså inte den snäva syn
            på arbetsmarknadspolitiken som den socialdemokratiska regeringen
            hade meddelat i sitt förslag till riksdagen.
          </note>
          <note>
            Jag vill alltså mer som ett svar än en replik till
          </note>
          <note>
            Ingela Thalén säga: Låt oss fullfölja den goda tradition som
            vi har haft i arbetsmarknadsutskottet, att göra sakpolitiska uppgörelser
            när vi har funnit samstämmigheten.
          </note>
          <note>
            Jag tror också att det finns anledning att stryka under det någon
            har varit inne på, nämligen att byråkratin måste snabbas upp när
            vi nu gör insatser på olika områden. Det finns en senfärdighet
            som gör att arbeten inte kommer i gång. Därför bör man se upp
            med det. Denna tröghet kan få ödesdigra följder, nämligen att
            man förlänger och förstorar en redan svår arbetslöshet.
          </note>
          <note>
            Herr talman! Finns det då inga ljusglimtar i det besvärande mörkret?
            Jovisst. Jag tror att vi skall notera den nedväxling av inflationstakten
            som har skett. Genom den arsenal som arbetsmarknadspolitiken nu
            förfogar över har vi bättre förutsättningar än många andra länder
            att stå rustade inför en konjunkturuppgång. Jag tror alltså att
            den läxa vi har lärt oss, och som vi måste lära oss, är att det
            inte finns några genvägar till en förändring och förbättring om
            vi inte är beredda att underkasta oss vissa elementära saker.
            Vägen till fortsatt välfärd, som kan hävdas och värnas, är att
            vi stimulerar arbete, sparande och nyföretagande.
          </note>
          <note>
            Här behöver vi också vara öppna för okonventionella lösningar.
          </note>
          <note>
            Herr talman! Jag tycker att den uppgörelse som har träffats mellan
            Socialdemokraterna och regeringen har öppnat vägen. Vi ser fram
            emot ytterligare förslag från regeringens sida.
          </note>
          <note type="speaker">
            Anf. 106 BO G JENEVALL (nyd) replik:
          </note>
          <note>
            Herr talman! Jag lyssnade och lyssnade för jag tänkte att jag
            skulle få höra ett förslag i någon riktning. Anförandet var en
            genomgång av hur det historiskt har sett ut. Grundelementen för
            hur man långsiktigt skall få mer arbete och fart på våra företag
            beskrevs. Men hur skall vi lösa problemen i det korta perspektivet?
            Finns det inte några bidrag i det avseendet?
          </note>
          <note>
            Elver Jonsson nämnde att det snart kostar en miljard i veckan
            i kontant arbetsmarknadsstöd.
          </note>
          <note>
            Delar Elver Jonsson vår uppfattning att man skall försöka att
            få något konkret utfört för de pengarna?
          </note>
          <note type="speaker">
            Anf. 107 ELVER JONSSON (fp) replik:
          </note>
          <note>
            Herr talman! Kort kan jag väl säga att Bo Jenevall väl inte var
            inne då arbetsmarknadsministern talade. Han anmälde en hel rad
            insatser och det sätt man skulle hantera dem på. I den delen står
            jag helt bakom det arbetsmarknadsministern och regeringen tänker
            sig.
          </note>
          <note>
            Jag tyckte att jag kom in så pass sent i debatten att det då
            var viktigare att ge ett och annat historiskt perspektiv samt
            en beskrivning av hur vi långsiktigt skall hantera problemen.
          </note>
          <note>
            Kortsiktigt dras det nu på med så mycket gas som jag tror att
            samhällsmaskineriet orkar med. Men det finns en hel del som kan
            snabbas upp. Jag nämnde just den byråkratiska gången. Däremot
            har jag kanske inte hittat så många nya uppslag från herr Jenevalls
            parti.
          </note>
          <note type="speaker">
            Anf. 108 BO G JENEVALL (nyd) replik:
          </note>
          <note>
            Herr talman! Jag var i allra högsta grad inne i kammaren, eftersom
            jag förde debatt med arbetsmarknadsministern. Jag ställde en hel
            del frågor och fick också en hel del svar.
          </note>
          <note>
            Jag har stor respekt för det som görs, för svårigheterna och
            bekymren. Men jag tycker att vi allihop skall hjälpas åt att försöka
            finna annorlunda, även kortsiktiga lösningar. Varje människa man
            kan få ut i arbetslivet eller ge någon meningsfull sysselsättning
            är mycket viktig. Vi måste verkligen anstränga oss att vara okonventionella.
          </note>
          <note>
            Min fråga till Elver Jonsson kvarstår: Tycker Elver
          </note>
          <note>
            Jonsson och Folkpartiet att man skall försöka att effektivisera
            användningen av pengarna i stället för att betala ut kontant arbetsmarknadsstöd?
          </note>
          <note type="speaker">
            Anf. 109 ELVER JONSSON (fp) replik:
          </note>
          <note>
            Herr talman! Det var det jag sade i mitt anförande.
          </note>
          <note>
            Eftersom Bo Jenevall inte har hört det ber jag honom att läsa
            det. Där har jag svarat på det som han efterlyser nu i efterhand.
          </note>
          <note type="speaker">
            Anf. 110 HARALD BERGSTRÖM (kds):
          </note>
          <note>
            Herr talman! Arbetslinjen ligger fast. Återigen har detta slagits
            fast i debatten här i kammaren, liksom det gjordes i regeringsförklaringen
            vid riksmötets början i förra veckan.
          </note>
          <note>
            Enligt kristdemokraternas synsätt har ett arbete ett värde i
            sig. När man tar del av de erfarenheter arbetslösa har av att
            förlora en anställning, förstår man bättre sanningen i detta.
            Ett arbete har ett värde i sig. Många gånger hör vi hur en arbetslös
            liksom förlorar grundstenen i sin tillvaro. Synen på sig själv
            och sitt värde som människa förändras.
          </note>
          <note>
            Från att ha varit nyttig och behövd går man till att bli på något
            sätt överflödig och onyttig. Den sociala trygghet som gemenskapen
            i ett arbetslag ger bryts upp och ersätts av osäkerhet, ja kanske
            rent av av apati.
          </note>
          <note>
            Ännu svårare torde det vara för ungdomar som drabbas av arbetslöshet.
            Alltför många av dessa får aldrig chansen att etablera sig på
            arbetsmarknaden och får därmed inte möjlighet att skapa en socialt
            stabil situation. Att gå från skola/utbildning direkt ut i arbetslöshet
            är förmodligen något av det svåraste en ung människa kan råka
            ut för.
          </note>
          <note>
            Herr talman! I Katekesen säger Luther på något ställe att ''arbete
            befordrar hälsa och välstånd och förhindrar många tillfällen till
            synd''.
          </note>
          <note>
            Det är ett ovedersägligt faktum att vårt välstånd har byggts
            upp genom arbete, för många av oss genom hårt arbete. Såvitt jag
            kan förstå är det heller ingen av oss här i kammaren som ifrågasätter
            detta, lika lite som att vi för att behålla och vidareutveckla
            välståndet även i framtiden måste arbeta och därtill måste vara
            effektivare.
          </note>
          <note>
            Vi kristdemokrater hävdar att det är i den lilla, nära gemenskapen,
            i familjen, som synen på och inställningen till arbete grundläggs.
            Arbete är något positivt. Det inte bara ger gemenskapen ekonomiska
            förutsättningar för existens och välstånd. Det är dessutom en
            mycket viktig del i det sociala mönster som den lilla gemenskapen
            utvecklar inom sig respektive involveras i. Det är i familjekretsen
            den solidaritet bäst utvecklas som behövs för att en människa
            skall fungera i en arbetsgemenskap. Det måste till en solidaritet,
            eller om man så vill förståelse för att en icke oväsentlig del
            av vårt arbete går åt till att befrämja vårt gemensamma bästa.
            Mycket av det är vad vi i dagligt tal kallar välstånd.
          </note>
          <note>
            Herr talman! Det har under förmiddagen här i kammaren debatterats
            riktlinjer och syn på den ekonomiska politiken. Jag vill för min
            del deklarera att för oss kristdemokrater har den del av den ekonomiska
            politiken som kallas arbetsmarknadspolitik sin viktigaste uppgift
            i att åstadkomma en väl fungerande arbetsmarknad för alla.
          </note>
          <note>
            Statens/politikernas primära uppgift är ju inte att driva verksamheter
            och att på det sättet skapa jobb.
          </note>
          <note>
            Nej, vår uppgift är att skapa och att övervaka spelreglerna för
            aktörerna på marknaden, men vi bör mest möjligt undvika att delta
            i spelet.
          </note>
          <note>
            Just nu är en av de allra viktigaste uppgifterna att småföretagens
            möjligheter att verka och producera underlättas. Här har regeringen
            vad gäller skattefrågor redan vidtagit en hel del åtgärder som
            på sikt kommer att ge resultat. Det är bra. Det som behövs är
            att kostnadsnivån ytterligare sänks, så att konkurrensförmågan
            ökas. Eftersom många av dessa småföretag är direktexportörer och
            andra är underleverantörer till exporterande företag, har kostnadsnivån
            en avgörande betydelse för företagens utveckling.
          </note>
          <note>
            Jag skulle vilja säga till Hans Andersson att problemet för företagen
            inte är att producera varor och tjänster. Det kan man alltid ordna.
            Problemet är att sälja. Om det sker med fel pris är man snart
            ute. Kostnadsnivån måste komma rätt för att det hela skall fungera.
          </note>
          <note>
            Jag vill också markera den stora vikt vi kristdemokrater lägger
            vid att arbetsmarknadens parter besinnar situationens allvar och
            sluter löneavtal på en för alla, för landet ansvarsfull nivå.
          </note>
          <note>
            Felaktiga avtal kan helt ödelägga det ekonomiska förtroende som
            de båda krispaketen har byggt upp.
          </note>
          <note>
            I den utredning som just nu arbetar med frågor om arbetsrätten
            heter det i direktiven att de små företagens intressen särskilt
            skall beaktas. Det är bra, för att inte säga nödvändigt. En hel
            del av arbetsrättens lagar är utformade för att fungera på stora
            företag, på arbetsplatser där facket är välorganiserat och oftast
            mycket starkt. Lagarna nästan förutsätter att det på varje arbetsplats
            finns fackligt anslutna arbetstagare och att kollektivavtal har
            tecknats. Detta speglar inte särskilt väl förhållandet på arbetsmarknaden,
            där t.ex. en tredjedel av alla verksamma jobbar i företag med
            högst 19 anställda -- ett annat mått är att 99 % av alla företag,
            jordbrukare undantagna, är små eller medelstora. Ändå sysselsätter
            dessa företag 60 %
          </note>
          <note>
            av alla som arbetar inom det privata näringslivet. I
          </note>
          <note>
            många av dessa företag har arbetstagarna valt att inte tillhöra
            något fack.
          </note>
          <note>
            I det första krispaketet berörs just denna utrednings arbete
            i en av protokollets paragrafer.
          </note>
          <note>
            Det sägs där att eventuella förändringar i arbetsrätten skall
            föregås av samråd i förtroendefull anda. Det är min och kristdemokraternas
            förhoppning att utredningen kan arbeta just på detta sätt. Men
            det innebär inte att den skall avstå från att föreslå de förändringar
            som utredningsarbetet leder fram till. Direktiven är inte ändrade
            och kommer, såvitt jag vet, inte heller att ändras. Och i dessa
            anvisas flera områden där, om jag får använda uttrycket, balanspunkten
            mellan facket och företagaren bör flyttas. Jag kan försäkra Hans
            Andersson att det inte behövs något långt samtal med en liten
            företagare förrän man förstår att nuvarande lagstiftning behöver
            ses över.
          </note>
          <note>
            Vi kristdemokrater anser vidare att det är av avgörande betydelse
            för svensk industri hur det går för de små och medelstora företagen.
            Ett enkelt tankeexperiment visar det. Om vart och ett av alla
            dessa företag ginge så bra att de kunde anställa ytterligre en
            arbetstagare, skulle hela vår arbetslöshetskris vara ett obehagligt
            minne blott.
          </note>
          <note>
            Herr talman! Det har sagts förut, och det kan sägas igen att
            dagens arbetsmarknad är mycket bekymmersam. Med dagens rekordhöga
            arbetslöshet på bortåt 300 000 människor, trots att nästan 100
            000 är i arbetsmarknadsutbildning och inemot 46 000 ungdomar i
            ungdomspraktik, ser det inte särskilt ljust ut.
          </note>
          <note>
            En av orsakerna härtill är det faktum att näringslivet de senaste
            fyra åren förlorat ca 220 000
          </note>
          <note>
            arbetsplatser på grund av bl.a. en alltför hög kostnadsnivå.
            Och än tycks inte botten vara nådd när det gäller arbetslösheten.
          </note>
          <note>
            Arbetsförmedlingarna gör nu storartade insatser och jobbar på
            spräng för att få ut så många som möjligt i bl.a. utbildning.
            Den nedgång som under september/oktober noterats kan nästan helt
            och hållet tillskrivas den nya ungdomspraktiken.
          </note>
          <note>
            Åtgärden tycks i allt väsenligt fungera som den är tänkt, och
            vi kan förvänta oss att antalet ungdomar i praktik kommer att
            öka kraftigt under kommande vinter. Problemet är att ungdomspraktiken
            är tidsbegränsad. Och den bör så vara. Om den får verka för länge,
            kan oönskade effekter åtadkommas på arbetsmarknaden. Därför ingick
            i riksdagsbeslutet att en utvärdering skall ske av hur denna nya
            åtgärd fungerat. Den utvärderingen väntar jag på.
          </note>
          <note>
            I det första krispaketet ingick en kraftig satsning på arbetsmarknadspolitiska
            åtgärder. Det är bra.
          </note>
          <note>
            Satsningar på utvidgade utbildningsmöjligheter för ungdomar är
            mycket bra. Andra angelägna satsningar är beredskapsarbeten och
            tidigarelagda investeringar i infrastruktur.
          </note>
          <note>
            Tyvärr kommer det att behövas ytterligare pengar för att klara
            att stå emot arbetslösheten den närmaste framtiden. Det kommer
            tyvärr att kosta att hävda arbetslinjen.
          </note>
          <note>
            Det finns också en del positiva drag också i den här krissituationen.
            Bo Jenevall efterlyste nya, otraditionella åtgärder. Sådana finns.
            Jag har t.ex.
          </note>
          <note>
            lärt känna ett projekt i ett län där högutbildade, välavlönade
            mellanchefer och med dem jämställda gått samman och hjälpt varandra
            både till nystartande av en rad småföretag och till nya anställningar
            på i stort sett samma kunskapsnivå, om än med en något lägre lönenivå.
            Så många som genomsnittligt åtta av tio av dem som hitintills
            varit involverade i projektet har lyckats få en ny start.
          </note>
          <note>
            Jag har hört mig för med andra län, och det visar sig att liknande
            projekt finns på flera håll i landet.
          </note>
          <note>
            Jag välkomnar därför de pengar som i krispaketen avsatts till
            s.k. otraditionella insatser.
          </note>
          <note>
            Jag vill avsluta med en förhoppning om, herr talman, att vi när
            oron på valutamarknaderna dämpats en del, när räntenivåerna börjat
            komma ned på överlevbara nivåer och när vi fått ett något lugnare
            parlamentariskt läge mycket snart kan börja skönja ljuset i tunneln
            genom att den internationella konjunkturen vänder uppåt igen.
          </note>
          <note>
            Utöver inhemska ansträngningar behöver vi också den hjälpen för
            att ett bra land skall bli ännu bättre att leva och bo i.
          </note>
          <note type="speaker">
            Anf. 111 HANS ANDERSSON (v) replik:
          </note>
          <note>
            Herr talman! Till Harald Bergström vill jag säga några saker.
            Jag är själv väldigt luthersk i min syn på arbete och kanske ännu
            mer när det gäller min syn på synd. Det är därför jag reagerade
            så hårt mot det syndfulla ekonomiska beteende som man kunnat skönja
            under senare år.
          </note>
          <note>
            När det gäller marknader, konkurrens och kostnader är jag mycket
            väl medveten om vad de betyder. Kan man inte sälja och är man
            inte konkurrenskraftig, spelar det ingen roll vad man producerar.
            Jag betonar den fara som ligger i att devalvera, därför att omvandlingstrycket
            i näringslivet då tenderar att bli mindre. Det har inte utan fog
            kallats för en inre devalvering. Man ger pengar generellt, gratis
            genom att dra ner arbetsgivaravgiften och plocka bort semesterkostnader
            med ungefär 5 %. Då gäller det att utnyttja utrymmet.
          </note>
          <note>
            Vi såg vad som hände på 80-talet. Det var inte precis så att
            man alltid omvandlade sig, förnyade sig och stärkte sin konkurrenskraft.
            Man plockade ut större vinster och var i många fall slapp och
            nöjd.
          </note>
          <note>
            Man kunde ju sälja ändå. Det är därför jag har varnat för det
            som nu sker, specifikt eftersom vi i dag inte har en arbetskraftskostnadskris
            utan en kapitalkostnadskris i termer av höga räntor och en mycket
            dålig efterfrågan inte minst på hemmamarknaden.
          </note>
          <note>
            Beträffande arbetsrätten vet jag att småföretagare ibland känner
            sig hotade. Jag tror att det beror på att de delvis är skrämda,
            inte minst av sina branschföreningar och SAF. Jag har också sett
            att
          </note>
          <note>
            SAF har lagt fram förslag i arbetsrättskommittén som innebär
            ett försök att stänga ute varje inflytande och närvaro från regionala
            skyddsombud och fackliga ombudsmän. Det är att ta bort ytterligare
            kompetens från de anställdas sida i småföretagen. Titta på Europa,
            så skall ni få se hur det är på arbetsrättens område. Titta på
            Europa, så skall ni få se hur det är med arbetslöshet och småföretagskrascher.
          </note>
          <note>
            När det gäller småföretag tog jag upp i mitt anförande mera positiva
            och konstruktiva insatser.
          </note>
          <note>
            Många småföretag fungerar som underleverantörer till större företag.
            De har det mycket svårt i dag, inte minst om de levererar till
            bilhandeln. Att utveckla kompetensen, att sprida ny teknik och
            att bli hjälpt på exportsidan är av avgörande betydelse för de
            små företagen. Låt oss satsa på det i stället, för det genererar
            sysselsättning.
          </note>
          <note>
            Anf. 112 HARALD BERGSTRÖM (kds)
          </note>
          <note>
            replik:
          </note>
          <note>
            Herr talman! Det Hans Andersson säger om Luther och det syndfulla
            beteendet får stå för hans räkning.
          </note>
          <note>
            Det är svårt många gånger för ungdomar som inte får ett arbete,
            inte får en chans att skolas in i den miljö som en arbetsgemenskap
            är. Därför kan det gå snett för dem.
          </note>
          <note>
            Det hade varit intressant, Hans Andersson, att få höra något
            om marknaden och det faktum att företag ligger för högt i kostnadsnivå
            för att kunna sälja. Det var inte vad jag hörde. Jag hörde bara
            att det skall produceras och att det skall tillverkas.
          </note>
          <note>
            Vem som skall köpa allt och hur det skall gå till nämndes inte.
          </note>
          <note>
            Hans Andersson talar om skrämda småföretagare.
          </note>
          <note>
            Jag har mött dem, Hans Andersson. De har känt sig i underläge
            när en facklig centralorganisation trycker på, när en facklig
            centralorganisation utvecklar all sin maktapparat för att få igenom
            t.ex.
          </note>
          <note>
            en turordning. Det är inte att undra på om man då är skrämd.
            För min del menar jag inte att vi skall fläcka facket. Det är
            fråga om, som jag sade nyss, att förskjuta balanspunkten så att
            vi får en riktig balans. Jag nöjer mig med detta.
          </note>
          <note type="speaker">
            Anf. 113 HANS ANDERSSON (v) replik:
          </note>
          <note>
            Herr talman! Jag skall inte bli långrandig.
          </note>
          <note>
            När det gäller ungdomars situation är vi helt överens. Det värsta
            man kan tänka sig är att aldrig släppas in i samhällslivet, i
            arbetslivet.
          </note>
          <note>
            När man producerar är det också viktigt att hitta en köpare.
            Någon måste ha pengar. Ni inom kds måste vara medvetna om att
            krispaketet drar in köpkraft.
          </note>
          <note>
            Vi kan diskutera exakt hur många procent, men det drar in köpkraft
            och försämrar en redan praktiskt taget utslagen hemmamarknad.
            Det är inte stort mycket bättre i Europa. En del av förklaringen
            till att man inte säljer i Europa och på andra håll i världen
            är en nästan global recession i dag. Trots detta har faktiskt
            svensk export utvecklats positivt.
          </note>
          <note>
            Handelsöverskottet är fortfarande positivt, och det skall vi
            vara tacksamma för, men det beror delvis på att vi har så litet
            pengar att vi inte kan importera.
          </note>
          <note>
            Därmed blir det automatik i dessa relationer.
          </note>
          <note>
            Anf. 114 HARALD BERGSTRÖM (kds)
          </note>
          <note>
            replik:
          </note>
          <note>
            Herr talman! Om jag och mina fyra barn handlar och vandlar inom
            familjen, och barnen byter cyklar -- barnen är numera vuxna och
            utflugna --
          </note>
          <note>
            ökar inte detta familjens totala resurser. Den familjemedlem
            som säljer sin arbetskraft på arbetsmarknaden utanför familjen
            kan då få litet mer att förfoga över och på det sättet ett större
            utrymme.
          </note>
          <note>
            På samma sätt måste vi i Sverige öka våra möjligheter genom export,
            och det är där som kostnadsnivån kommer in. Regeringen och
          </note>
          <note>
            Socialdemokraterna har genom krisöverenskommelsen visserligen
            dragit in på möjligheten till intern konsumtion i Sverige. Men
            det viktiga är att vi stärker vår konkurrensförmåga gentemot utlandet.
          </note>
          <note>
            Förste vice talmannen anmälde att Hans
          </note>
          <note>
            Andersson anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 115 BO G. JENEVALL (nyd) replik:
          </note>
          <note>
            Herr talman! Det var välgörande att höra Harald
          </note>
          <note>
            Bergström. Jag instämmer i mycket av det som han sade. Jag vill
            egentligen anknyta till det som Harald
          </note>
          <note>
            Bergström sade om att det görs en hel del ute i landet. Det finns
            olika grupper som tar egna initiativ, och det är väldigt bra.
            Naturligtvis skall detta uppmuntras.
          </note>
          <note>
            Jag omnämnde en motion i mitt tidigare anförande.
          </note>
          <note>
            Denna motion ledde till att man gjorde en experimentsatsning
            på 15 miljoner nere i Malmö just i syfte att åstadkomma det som
            vi motionärer föreslog, nämligen att man skulle använda lediga
            experter för att hjälpa människor i Baltikum. Detta borde sättas
            litet mer i system. Det finns i dag stora skaror av kvalificerad
            arbetskraft som är arbetslediga. Arbetsmarknadsministern är tyvärr
            inte kvar här i kammaren, men vi har fört den här diskussionen
            tidigare.
          </note>
          <note>
            Jag instämmer helt i det som sades om fackföreningsproblemen.
            De centrala fackföreningarna har alltmer fjärmat sig från sina
            medlemmar, vilket man får höra när man är ute och träffar folk.
            Jag tror att fackföreningarna glömmer bort att också de arbetslösa
            är medlemmar.
          </note>
          <note>
            Anf. 116 HARALD BERGSTRÖM (nyd)
          </note>
          <note>
            replik:
          </note>
          <note>
            Herr talman! Jag vill bara komplettera det som Bo
          </note>
          <note>
            G. Jenevall sade om att det jobbas och tänks mycket bland de
            arbetslösa och dem som arbetar på arbetsförmedlingar. Det projekt
            som jag tidigare nämnde har jag tidigare diskuterat med ministern.
          </note>
          <note>
            Jag välkomnar mycket just otraditionella insatser för att stödja
            olika initiativ. Även arbetsmarknadsminister Börje Hörnlund ser
            mycket positivt på sådana insatser.
          </note>
          <note>
            Jag blev väldigt glad när jag hörde mig för runt om i landet
            och fann att det förekom sådana här initiativ.
          </note>
          <note>
            Det fanns möjligheter. Man sitter inte bara och väntar. Ofta
            är det som det heter i ordspråket:
          </note>
          <note>
            Nöden är uppfinningarnas moder. Jag litar på att det händer mer
            än vad vi får reda på.
          </note>
          <note>
            Flyktingfrågor m.m.
          </note>
          <note type="speaker">
            Anf. 117 FÖRSTE VICE TALMANNEN:
          </note>
          <note>
            Jag vill erinra om de debattregler som nu gäller. Ett statsråd
            har rätt att tala i högst tio minuter, en ledamot i högst sex
            minuter. Replik kommer av den fungerande talmannen att medges
            endst till dem som blir angripna i debatten. Med hänsyn till det
            mycket stora antalet anmälda talare kommer tjänstgörande talman
            därutöver att omedelbart avbryta en talare, om taletiden överskrides.
          </note>
          <note type="speaker">
            Anf. 118 MAUD BJÖRNEMALM (s):
          </note>
          <note>
            Herr talman! Det är knappast någon överdrift att påstå att den
            svenska flyktingpolitiken befinner sig i en kris, en krissituation
            framkallad av regeringens oförmåga att hantera uppkomna situationer.
          </note>
          <note>
            En granskning av regeringens flyktingpolitik visar brist på både
            helhetssyn och insikt.
          </note>
          <note>
            Flyktingpolitiken präglas av ovilja eller oförmåga att fatta
            beslut. Att flyktingpolitiken handhas av det parti som har denna
            som hjärtefråga märks inte.
          </note>
          <note>
            Besluten fattas inte förrän regeringen står vid vägs ände, och
            man är då varken generös eller human.
          </note>
          <note>
            Det här är inte bara ett politiskt misslyckande, utan också ett
            ekonomiskt. Regeringens valhänta hantering kostar samhället miljarder.
          </note>
          <note>
            Inte sedan andra världskriget har Sverige tagit emot så många
            asylsökande som nu. Över 75 000
          </note>
          <note>
            personer finns inskrivna på slussar och förläggningar, och av
            dem är drygt 55 000 personer från f.d. Jugoslavien.
          </note>
          <note>
            Nu först fattar regeringen beslut om att införa viseringsplikt
            för flyktingar från Serbien,
          </note>
          <note>
            Montenegro och Makedonien, samtidigt som det införs viseringsfrihet
            för flyktingar från Bosnien-
          </note>
          <note>
            Herzegovina. Det är bra, men detta skulle ha gjorts tidigare.
            Regeringen fattar beslutet med en elegant hänvisning till FN:s
            beslut om att inte låta regeringen i Belgrad företräda Jugoslavien.
            Skall man tolka beslutet så, att om FN inte vidtagit några åtgärder,
            hade inte heller regeringen gjort det?
          </note>
          <note>
            Många av dem som sökt asyl kommer inte att ha tillräckliga skäl
            för att få stanna här. Vi vet av erfarenhet att de som får nej
            i första instans, dvs. av
          </note>
          <note>
            Invandrarverket, överklagar till
          </note>
          <note>
            Utlänningsnämnden. Hos Utlänningsnämnden väntar redan i dag över
            7 000 ärenden på att behandlas, dvs. det rör sig lågt räknat om
            14 000
          </note>
          <note>
            personer. Många har väntat länge och kön kommer att växa.
          </note>
          <note>
            I går informerade generaldirektören för
          </note>
          <note>
            Utlänningsnämnden utskottet om det aktuella läget och om situationen
            inför de närmaste åren. Även om nämnden har höga ambitioner, ingav
            generaldirektörens föredragning inte något större hopp om förkortade
            handläggningenstider inom den närmaste framtiden.
          </note>
          <note>
            Detta är regeringen medveten om, och det är därför som man tar
            bort treterminsregeln. Nu skall det inte längre tas någon hänsyn
            till barnens situation.
          </note>
          <note>
            Det blir barnen som får betala för regeringens oförmåga att fatta
            beslut i tid.
          </note>
          <note>
            Herr talman! Det fanns tidigare här i kammaren en någorlunda
            samsyn på invandrar- och flyktingpolitiken. Folkpartiet mälde
            sig emellertid ur gemenskapen och man ville framställa sig som
            mer human och mer generös än man var inom andra partier. Om inte
            verkligheten och kartan stämde överens, var det Folkpartiets karta
            som gällde. Att införa visum var att hindra människor från att
            fly.
          </note>
          <note>
            Dokumentlösheten var heller inget problem. Det fanns för Folkpartiet
            över huvud taget inga problem i flyktingpolitiken, annat än möjligtvis
            den socialdemokratiska regeringen. Man gjorde som strutsen. Man
            körde helt enkelt huvudet i sanden, såg inget, hörde inget och
            på det viset behövde man inte diskutera verkligheten.
          </note>
          <note>
            När ni nu tvingas att se verkligheten sådan den är och när ni
            inte längre kan köra eget race, kanske det går att få till stånd
            den nyanserade och konstruktiva diskussion om den framtida invandrar-
            och flyktingpolitiken som är nödvändig.
          </note>
          <note>
            Det räcker inte med att enbart diskutera utlänningslagen och
            själva mottagandet av flyktingar. Det räcker inte heller med att
            lappa litet här och litet där. Det behövs en helhetssyn och ett
            helhetsgrepp på invandrar- och flyktingpolitiken, både nationellt
            och internationellt. Det behövs också ett samarbete för att bekämpa
            den alltmer växande främlingsfientligheten.
          </note>
          <note type="speaker">
            Anf. 119 LARS MOQUIST (nyd):
          </note>
          <note>
            Herr talman! Att tala om flyktingpolitik i Sverige är i dag känsligt.
            Människor har olika åsikter, och det är naturligt. Att diskutera
            flyktingpolitik i ekonomiska termer är svårare. Att prioritera
            mellan flyktingar och svensk välfärdspolitik anses populistiskt.
            Men varför skall det vara tabu att tala om kostnaderna för vår
            flyktingpolitik eller vår biståndspolitik? Svenska folket är generöst,
            vilket syns inte minst när det inträffar stora katastrofer ute
            i världen, men vi måste se upp, så att inte generositeten byts
            mot aggression och fientlighet.
          </note>
          <note>
            Vad är det då som har gått snett? Varför har vi i
          </note>
          <note>
            Sverige fått en flyktingström med 60 000
          </note>
          <note>
            asylsökande hittills under 1992, medan Danmark bara har fått
            en tiondel? Under tredje kvartalet
          </note>
          <note>
            1992 kom det 35 000 asylsökande, dvs. lika många som under hela
            1991. Inser inte regeringen att läget är ohållbart? Orsaken är
            att vi har sänt ut fel signaler.
          </note>
          <note>
            Den svenska regeringen har inte talat klarspråk.
          </note>
          <note>
            Man borde ha sagt att den som söker asyl i Sverige och kommer
            från det forna Jugoslavien med stor sannolikhet kommer att få
            sin ansökan om asyl avslagen. Men eftersom det kan finnas en och
            annan med flyktingstatus, säger man inte detta, utan man låter
            alla leva i tron att deras asylansökningar kommer att bli positivt
            behandlade. Detta är ett bedrägeri mot alla asylsökande, och man
            lurar dem att överge allt. Det är inhumant att inte tala omsanningen
            redan från start, nämligen att de flesta inte kommer att få asyl.
          </note>
          <note>
            Vem tror att kosovoalbanerna och bosnierna skulle överge allt
            och åka 200 mil genom Europa till ett land, där de bara får stanna
            en kort tid? De har naturligtvis trott att de skulle få stanna
            för gott.
          </note>
          <note>
            Nu har regeringen sent omsider börjat att inse vilka kostnader
            man har dragit på de svenska skattebetalarna. Man inför visumtvång
            för mäniskor från Serbien och Montenegro. Beslutet är bra, och
            det ger en signal att Sverige inte är vidöppet för flyktingar.
            Svenska skattebetalare kan dock med fog beklaga att regeringen
            inte har fattat det här beslutet långt tidigare.
          </note>
          <note>
            Antalet asylsökande håller på att korka igen hela asylmottagandet.
            Innan året är slut lär vi ha 100 000
          </note>
          <note>
            asylsökande. Vad detta kostar varken vill eller kan någon berätta,
            men vi kan ju jämföra
          </note>
          <note>
            Invandrarverkets anslagsframställningar som tredubblats från
            början av 90-talet till beräknade
          </note>
          <note>
            10,8 miljarder för 1993/94. Till detta kommer en mängd andra
            kostnader för sjukvård, domstolar, polis, utbildning och mycket
            annat. Vi måste få veta sanningen om de totala flyktingkostnaderna,
            inte bara Invandrarverkets kostnader. Först då kan vi diskutera
            om våra prioriteringar är de rätta.
          </note>
          <note>
            Svenska politiker synes vara mer besjälade av internationell
            solidaritet än av omsorg om svenska medborgare. Jag motsätter
            mig inte internationell solidaritet, men när vi börjar att nedrusta
            vårt välfärdssamhälle är det på sin plats att granska kostnaderna
            för vår generositet -- kostnaderna för flyktingpolitik och välstånd.
          </note>
          <note>
            Vad skall vi då göra? Jag anser att bara de som är
          </note>
          <note>
            Genèvekonventionsflyktingar skall kunna få permanent uppehållstillstånd.
            Tyskland är nu ett av de länder som överväger detta. Många andra
            länder lär följa efter. De som flyr från krig och förstörelse,
            t.ex. bosnierna, ges tidsbegränsade uppehållstillstånd och skall
            återvända så snart det inte föreligger ett skyddsbehov. Regeringen
            har redan slopat den s.k. treterminsregeln. Man var så illa tvungen.
            Med nuvarande handläggningstid skulle annars väldigt många ha
            kunnat åberopa treterminsregeln och fått stanna i Sverige trots
            att de saknar skyddsbehov.
          </note>
          <note>
            Även mycket annat behöver ändras i den svenska flyktingpolitiken.
            Förslag om att inte kunna ta barnfamiljer i förvar är ju orimligt.
            Om barnfamiljen håller sig undan kan ju avvisning inte verkställas.
            Upphävandet av Luciabeslutet från
          </note>
          <note>
            1989 har också gett fel signal. Anhöriginvandringen borde begränsas
            till att endast gälla make/maka och deras barn. Så är det inte
            i dag. Rätten att få arbeta på öppna arbetsmarknaden om man inte
            har fått beslut inom fyra månader ger också fel signal. 3 000
          </note>
          <note>
            makedoner kom hit i juli, mera för att söka arbete än för att
            söka asyl. Många av dessa har frivilligt åkt tillbaka. De får
            då sin hemtransport betald, men detta är ju självfallet billigare
            än att de ramlar in i den svenska asylbyråkratin.
          </note>
          <note>
            Att Sverige för en mycket generösare flyktingpolitik än de flesta
            andra länder framgår av att vi år 1991 biföll 50 % av alla asylansökningar.
          </note>
          <note>
            Motsvarande siffror för 1991 var för Holland 20 %, för Frankrike
            15 % och för Schweiz 5 %. Jag kan tänka mig att siffran för Norge
            är ungefär densamma som för Sverige.
          </note>
          <note>
            Alla vet att internationell hjälp på plats hjälper fler än om
            vi lämnar hjälpen här i landet. För att klara flyktingsituationen
            i Jugoslavienområdet över vintern erfordras bidrag på omkring
            1 miljard kronor. Betänk att den svenska flyktingmottagningen
            kostar mer än en halv miljard kronor i månaden. Det skulle vara
            mångdubbelt billigare för Sverige att betala hela den internationella
            hjälpinsatsen om vi på det sättet kunde reducera flyktingströmmarna
            till Sverige.
          </note>
          <note>
            Ett bra sätt att hjälpa alla dem som nu väntar på ett asylbeslut
            och kan förvänta sig ett negativt sådant, t.ex. kosovoalbanerna,
            vore att ge dem en starthjälp i sitt hemland. Det är bra för dem
            -- de får biljett och ett startbidrag i stället för bara en hemresetransport.
            Det är bra för oss -- det innebär lägre förläggningskostnader
            och frigörande av handläggarresurser.
          </note>
          <note>
            För att få bukt med kriminaliteten kring flyktingförläggningarna
            borde vi omedelbart utvisa de asylsökande som begår brott här
            i landet. Om de asylsökande vet detta reduceras brottsligheten
            drastiskt. Man borde självfallet direktavvisa alla identitetslösa.
            De flesta hade ju ID-handlingar under resan till Sverige, men
            för att försvåra den svenska utredningen slänger de handlingarna
            innan de når svensk mark. ID-kontrollen skulle förbättras väsentligt
            om man tog fingeravtryck av de asylsökande vid deras ankomst till
            Sverige.
          </note>
          <note>
            Disciplinstraff i form av minskade dagbidrag bör införas för
            dem som inte följer de regler som gäller på slussar och förläggningar.
            Det som förstörs skall återbetalas.
          </note>
          <note>
            För att spara pengar vill vi också reducera socialbidragen under
            de två första åren för dem som fått uppehållstillstånd. Vi vill
            vidare halvera dagbidragen för dem som har helpension på flyktingslussar
            och göra motsvarande reduceringar för dem som står för sina matkostnader
            själva. Vi vill få bort kostnaderna för hemspråksundervisningen.
            Låt invandrarorganisationerna själva sköta den med egna medel.
          </note>
          <note>
            Acceptera slutligen inte att flyktingar som fått permanent eller
            temporärt uppehållstillstånd får flytta runt i landet med bibehållna
            bidrag. För att möjliggöra en effektiv kommunal planering bör
            man inte acceptera att den som erhållit en kommunplacering kort
            därefter beger sig till någon annan kommun, främst någon storstadskommun.
          </note>
          <note>
            Den som ändå gör det -- det är ju svårt att hindra någon från
            att lämna sin ort -- bör fråntas alla bidrag och få klara sin
            försörjning på egen hand.
          </note>
          <note>
            Slutligen: Ge en parlamentarisk utredning i uppdrag att lämna
            förslag på en vettig flyktingpolitik för framtiden. En av många
            frågor man i så fall borde belysa är överklaganderätten.
          </note>
          <note type="speaker">
            Anf. 120 BERITH ERIKSSON (v):
          </note>
          <note>
            Herr talman! ''Exterminate all the brutes'', eller som författaren
            Sven Lindqvist har valt att översätta det i sin nyligen utkomna
            bok, ''Utrota varenda jävel''. Det som Sven Lindqvist gör är att
            ge en mycket informativ tillbakablick på det historiska arvet
            i Europa när det gäller utrotning av, som man ansåg, lägre stående
            raser och folk när de europeiska staterna byggde upp sina imperier.
          </note>
          <note>
            Tankegångar om européernas överlägsenhet gentemot andra folk
            har från tid till annan fått legitimitet, och författaren säger
            i sin bok: Ännu har inte de hungriga och desperata miljardernas
            tryck blivit så starkt att världens mäktiga ser utrotning och
            undergång som den enda möjliga lösningen, och självklara lösningen.
            Men den dagen är inte långt borta, därför studerar jag historien.
          </note>
          <note>
            Det som alltför sällan förekommer i den flyktingpolitiska debatten
            är flyktens orsaker, trots att det perspektivet alltid borde vara
            med.
          </note>
          <note>
            Diskussioner om följande förekommer sällan: Hur skall vi kunna
            påverka och förändra det faktum att det på så många håll i världen
            finns ett överskott av vapen och ett underskott av demokrati?
            Hur skall vi kunna påverka den orättvisa världshandeln?
          </note>
          <note>
            Vilka initiativ skall vi ta för att öka möjligheterna för exempelvis
            kosovoalbanerna att stanna i sitt hemland? Att förenkla och krympa
            flyktingdebatten till snävt avgränsade områden som brottslighet,
            visumtvång och dagbidragens storlek löser inte något av de grundläggande
            problemen.
          </note>
          <note>
            De fora där vi i ett större sammanhang kan samarbeta och försöka
            ändra på missförhållanden i vår omvärld är de internatnionella
            sammanslutningar som vi har. FN, ESK, dvs.
          </note>
          <note>
            processen för säkerhet och samarbete i Europa, och
          </note>
          <note>
            Europarådet. Jag vill här beröra ESK.
          </note>
          <note>
            Vid ESK:s möte i Helsingfors, som hölls under våren 1992, kunde
            man bl.a. enas om att tillsätta en högkommissarie, vars arbetsuppgifter
            bl.a. skulle vara att bygga upp ett slags ''early warning system''
          </note>
          <note>
            med ett konfliktcentrum. Men Högkommissarien har inte kunnat
            börja sitt arbete ännu. Det har stannat vid att man för diskussioner
            om vilka resurser han skall få till sitt förfogande. Jag har en
            bestämd känsla av att Europarådet, som anser sig ha ensamrätt
            på frågor om mänskliga rättigheter, finns i bakgrunden som en
            bromskloss.
          </note>
          <note>
            ESK är även det forum som vi i Vänsterpartiet anser vara det
            bästa när det gäller att utarbete mekanismer för att hantera situationer
            liknande den som vi nu upplever med stora flyktingströmmar från
            det forna Jugoslavien. Högkommissarien skulle kunna vara den som
            på ett naturligt sätt tar ansvaret för det arbetet.
          </note>
          <note>
            Sverige tar över ordförandeskapet inom ESK i december. De här
            frågorna måste föras med kraft.
          </note>
          <note>
            Det är mycket frustrerande när man konstaterar att antalet oroshärdar,
            konflikter och krig ökar så snabbt, medan försöken att möta den
            utvecklingen går så långsamt.
          </note>
          <note>
            Inför Sveriges övertagande av ordförandeskapet inom ESK i december
            bör arbetet i och kraven på
          </note>
          <note>
            ESK kraftfullt backas upp av alla politiska partier, och i detta
            sammanhang behövs det en nationell samling.
          </note>
          <note>
            Herr talman! Vänsterpartiet är av princip emot visumtvång. Den
            uppfattningen har vi tidigare delat med Folkpartiet.
          </note>
          <note>
            Jag vill ställa några konkreta frågor till ministern med anledning
            av beslutet om visumtvång för människor från Restjugoslavien.
            På olika nivåer i
          </note>
          <note>
            FN, ESK, EG, Europarådet och här i Sveriges riksdag har man fördömt
            det utrensnings- och erövringskrig som pågår i det forna Jugoslavien.
          </note>
          <note>
            När vi nu skickar tillbaka krigsvägrare, bryter vi då inte mot
            de resolutioner som är antagna? Och vilka signaler sänder vi till
            serberna med vårt ställningstagande?
          </note>
          <note>
            Ministern sade även förra torsdagen i sin information här i kammaren
            att i den mån vi från
          </note>
          <note>
            Sveriges sida kan hjälpa människor med skyddsbehov genom att
            tillämpa generösa visumregler skall vi göra det.
          </note>
          <note>
            Om en flykting från Kosovo kommer till en svensk ambassad i något
            av grannländerna, kommer den svenska bedömningen då inte att bli
            att det landet är första asylland och att det är där som flyktingen
            skall stanna?
          </note>
          <note>
            Om situationen i Kosovo förvärras till en väpnad konflikt, kommer
            ministern då att snabbt ta initiativ för att avskaffa visumtvånget?
          </note>
          <note>
            Anf. 121 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag deltog i UNHCR:s årsmöte i
          </note>
          <note>
            Genève förra måndagen. I sitt inledningsanförande rapporterade
            FN:s flyktingkommissarie om den aktuella flyktingsituationen i
            världen. Hennes besked var att antalet flyktingar i världen har
            ökat under det gångna året. Situationen är värst i Afrika.
          </note>
          <note>
            I Somalia, som hemsöks av grymma inbördes konflikter och svält,
            har en femtedel av befolkningen sökt asyl i näraliggande länder.
          </note>
          <note>
            Torkan har tvingat människor att lämna Malawi och
          </note>
          <note>
            Zimbabwe. Västafrikas flyktingsituation är oförändrad. I Asien
            är den största flyktinggruppen fortfarande den som kommer från
            Afghanistan. Till
          </note>
          <note>
            Bangladesh, ett av världens fattigaste länder och som drabbas
            av naturkatastrofer gång på gång, har
          </note>
          <note>
            265 000 människor flytt från Burma. I Sydostasien är situationen
            något ljusare. Flyktingar återvänder nu till Vietnam, Laos och
            Kambodja. Likaledes är antalet återvändande större än antalet
            människor som ger sig av på flykt i Centralamerika.
          </note>
          <note>
            Sverige bidrar efter förmåga substantiellt till att lindra nöden
            och ge skydd åt de människor som tvingats lämna sina hembygder.
            Europa har under det senaste året på ett mycket tragiskt sätt
            fått bekräftat att flyktingproblemen inte är ett avlägset u-landsfenomen.
            Över 2,5 miljoner människor har tvingats lämna sina hem till följd
            av den ofattbart tragiska konflikten i det forna Jugoslavien.
            Flera väntas under kommande vinter.
          </note>
          <note>
            Omkring 70 000 personer har sökt sig till Sverige under det gångna
            året. Merparten kommer från det forna Jugoslavien. Antalet asylsökande
            från andra länder har fortsatt att minska.
          </note>
          <note>
            Även om påfrestningarna är stora i Sverige, bär vi en liten del
            av de påfrestningar som de stora flyktingströmmarna för med sig.
            De problem vi brottas med i Sverige, som naturligtvis inte skall
            negligeras, kan inte jämföras med det lidande de flyende människorna
            utsätts för. Svält, våld, förtryck och död hör till vardagen.
          </note>
          <note>
            Behovet av internationella insatser för att hävda mänskliga rättigheter
            och bidra till ekonomisk utveckling kan inte nog understrykas.
            Det är en förutsättning för att förhindra att människor tvingas
            fly.
          </note>
          <note>
            Även den europeiska situationen måste mötas internationellt.
            Det är viktigt med en internationell närvaro i Jugoslavien, dels
            för att ge uppmärksamhet åt brott mot de mänskliga rättigheterna,
            dels för att ge skydd och humanitär hjälp. Sverige deltar aktivt
            i detta arbete. Vi har hittills i år bidragit med och utlovat
            kontanta bidrag med sammanlagt 230 miljoner kronor till UNHCR.
          </note>
          <note>
            Som jag meddelade i kammaren i torsdags arbetar regeringen också
            aktivt med att få fram en mekanism för ett gemensamt europeiskt
            ansvarstagande vid massflyktssituationer. Det sker bl.a. inom
            den s.k. Wienprocessen, hos FN:s flyktingkommissarie, när vi möter
            EG och i ESK, där vi i december övertar ordförandeskapet.
          </note>
          <note>
            Möjligen har erfarenheterna från den jugoslaviska krisen understrukit
            behovet av ett sådant gemensamt ansvarstagande från de europeiska
            staterna och därmed också ökat möjligheterna att nå fram till
            ett resultat.
          </note>
          <note>
            Herr talman! Den svenska flyktingpolitiken är under omvandling.
            Regeringen vill fokusera på skyddsbehovet vid bedömningen av vem
            som skall få stanna i vårt land. Det var bl.a. bakgrunden till
            upphävandet av det s.k. 13 december-beslutet. Det var också bakgrunden
            till avskaffandet av den praxis som gällt vid olika vistelsetider.
            De sista resterna försvann i torsdags.
          </note>
          <note>
            Det kräver naturligtvis att ärendehanteringen snabbas upp. Det
            har också skett. Det är få barnfamiljer i dag som har varit här
            så lång tid att de skulle omfattas av den s.k. treterminsregeln.
          </note>
          <note>
            Vi har gett Invandrarverket och
          </note>
          <note>
            Utlänningsnämnden de resurser de har begärt för att kunna snabba
            upp sin ärendehantering. Den enda spärr som finns är förmågan
            att administrera den nya personal man vill anställa.
          </note>
          <note>
            Vi har tillsatt en utredning som arbetar snabbt under hösten
            för att effektivisera flyktingmottagandet. Det skall bli flexiblare,
            och långa vistelsetider på flyktinganläggningar skall motverkas.
            Vi vill möjliggöra för frivilligorganisationer, privata entreprenörer,
            kommuner och andra att delta i flyktingmottagandet. Vi vill också
            minska kostnaderna.
          </note>
          <note>
            Vi har tillsatt en utredning om hur vi skall kunna administrera
            en eventuell stor massflyktssituation som riktar sig mot Sverige
            och Norden. I dagarna kommer en första rapport. Den utredningen
            ser också över andra delar av utlänningslagstiftningen, bl.a.
            missförhållandena när det gäller s.k. nya ansökningar gång på
            gång. Man skall också titta på möjligheten att ge uppehållstillstånd
            efter inresan, utan att den sökande först behöver resa hem igen
            och söka uppehållstillstånd utifrån. Utredningen skall också studera
            flexiblare viseringsregler.
          </note>
          <note>
            Den förra regeringen tillsatte en utredning om s.k.
          </note>
          <note>
            meningsfull sysselsättning. Vi har nu fått förslag från den.
            Regeringen har också vid sidan av detta arbete fattat beslut som
            möjliggör för de asylsökande som vill och kan att försörja sig
            själva.
          </note>
          <note>
            Vi har även humaniserat behandlingen av barn och lagt fram ett
            förslag om ett principiellt förbud mot att ta barn i förvar i
            Sverige.
          </note>
          <note>
            Jag har aviserat en översyn av asylreglerna genom en parlamentarisk
            utredning. Detta arbete bör ske parallellt med det internationella
            arbete som regeringen bedriver för att vi skall kunna få ett gemensamt
            europeiskt ansvarstagande vid massflyktssituationer.
          </note>
          <note>
            Herr talman! Jag skall försöka besvara en del av de frågor som
            har ställts till mig.
          </note>
          <note>
            Maud Björnemalm var mycket kritisk till regeringens handläggning
            av flyktingpolitiken och påstår att det skulle vara regeringen
            som har framkallat den situation som vi har i Sverige i dag.
          </note>
          <note>
            Jag vet inte om Maud Björnemalm inte har uppfattat omständigheterna
            i det forna Jugoslavien och det liv många människor tvingas leva
            där, som gör att de söker sig hit.
          </note>
          <note>
            Maud Björnemalm säger att det har funnits en oförmåga hos regeringen
            att fatta beslut. Jag vet inte om hon därmed avser att beslut
            om visumtvång inte har kommit tidigare. Jag har inte tidigare
            hört någon socialdemokrat, i varje fall inte Maud
          </note>
          <note>
            Björnemalm, kräva att vi skulle införa visumregler här i Sverige.
            Bakgrunden till regeringens beslut är
          </note>
          <note>
            FN-beslutet att inte betrakta regeringen i Belgrad som successor
            till det forna Jugoslavien.
          </note>
          <note>
            Regeringen har i samband med detta beslut försökt förhindra eventuella
            negativa konsekvenser av visumtvång genom att ensidigt införa
            viseringsfrihet från Bosnien och möjliggöra för dem som har ett
            skyddsbehov att ta kontakt med svenska ambassader.
          </note>
          <note>
            Att fatta beslut i enskilda ärenden är numera en uppgift för
            Invandrarverket och
          </note>
          <note>
            Utlänningsnämnden. Jag vet inte om Maud
          </note>
          <note>
            Björnemalm inte har uppfattat det.
          </note>
          <note>
            Invandrarverket införde s.k. verkställighetshinder i november
            1991. Sverige var det sista land i Europa som införde det. I somras
            hävdes verkställighetsstoppet, efter det att flyktingkommissarien
            avgivit en rapport som indikerade att personer från Kosovo som
            inte alla hade skyddsbehov sökte sig till andra länder.
          </note>
          <note>
            Därmed började myndigheterna fatta beslut.
          </note>
          <note>
            När det gäller krigsvägrarna har det funnits en risk för att
            de skulle inkallas till tjänstgöring, men framför allt för att
            de skulle drabbas av hårda straff om de återvände till Kosovo.
            Under senare tid har det varit en diskussion i Serbien-Montenegro
            om att införa amnesti. Den är nu på väg. Vid besök på platsen
            har myndigheterna, Invandrarverket och
          </note>
          <note>
            Utlänningsnämnden, kunnat konstatera att det i praktiken redan
            tillämpas en amnesti för krigsvägrarna. Det är bakgrunden till
            att myndigheterna först nu har börjat fatta beslut om kosovoalbaner.
            Jag respekterar att man inte har tagit överdrivna risker när det
            gäller hanteringen av dessa människors liv.
          </note>
          <note type="speaker">
            Anf. 122 MAUD BJÖRNEMALM (s)
          </note>
          <note>
            replik:
          </note>
          <note>
            Herr talman! Birgit Friggebo undrar om jag inte har uppfattat
            omständigheterna. Jo, det har jag visst.
          </note>
          <note>
            Jag vidhåller ändå att ett beslut om införande av visumtvång
            för en folkpartist måste vara ett beslut under galgen. Regeringen
            hänvisar till FN:s beslut.
          </note>
          <note>
            Man skulle lika gärna ha kunnat fatta detta beslut i början av
            juni, när Invandrarverkets generaldirektör krävde det. Hon ansåg
            att det behövdes ett beslut om visumtvång för att man skulle klara
            situationen.
          </note>
          <note>
            Birgit Friggebo talar också om att det har skett en humanisering
            för barnen. Är det att humanisera för barnen när 3-terminersregeln
            avskaffades? Vidare har vi förvarstagande av barn. Det sägs att
            den som inte rättar sig efter myndigheternas beslut inte skall
            omfattas av den välfärd som gäller i Sverige.
          </note>
          <note>
            Barnen skall alltså bo här utan rätt till sjukvård och skolgång?
            Är det en human behandling, Birgit
          </note>
          <note>
            Friggebo?
          </note>
          <note>
            Anf. 123 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det finns inte något förslag från regeringens sida
            som undanhåller möjligheter för sjukvård och liknande för flyktingbarn.
            Men om det finns regler för förvarstagande av barn, ökar det risken
            för att barnfamiljer gömmer sig. Därmed undanhåller de sig själva
            från det samhällets stöd som de bör ha.
          </note>
          <note>
            Det verkar som om Maud Björnemalm inte riktigt förstår att visumtvånget
            infördes just på grund av
          </note>
          <note>
            FN-beslutet. Hon frågar varför det inte infördes i juni eller,
            som har krävts av andra, redan i mars.
          </note>
          <note>
            Bakgrunden är att FN-beslutet inte fanns då. I
          </note>
          <note>
            samband med viseringsbeslutet har vi försökt att undanröja de
            negativa konsekvenser som det kan komma att föra med sig.
          </note>
          <note>
            Varför har inte Maud Björnemalm eller någon annan socialdemokrat
            i mars månad eller under sommaren krävt att viseringstvånget skall
            införas?
          </note>
          <note>
            Varför kommer ni nu och säger att det hade varit bättre att införa
            det tidigare? Varför stämde ni inte in i nydemokraternas krav
            på att införa visumtvång tidigare -- om det var så angeläget?
            Det är en märklig politik.
          </note>
          <note>
            Vi har varit mycket noga från regeringens sida att ta hänsyn
            till de olika rapporter om situationen i det forna Jugoslavien.
            Vi har varit mycket noga med att se till skillnaderna i de olika
            situationer som råder i olika delar av Jugoslavien. Jag återkommer
            ännu en gång till att det är myndigheterna,
          </note>
          <note>
            Invandrarverket och Utlänningsnämnden, som fattar beslut i de
            enskilda ärendena. Det har varit ett s.k. verkställighetsstopp,
            dvs. man har inte fattat beslut när det t.ex. har gällt Kosovoalbaner.
          </note>
          <note>
            Det är för att man inte har velat riskera att människor skall
            råka illa ut. Det är bakgrunden.
          </note>
          <note>
            Jag har respekterat de besluten.
          </note>
          <note>
            Anf. 124 MAUD BJÖRNEMALM
          </note>
          <note>
            (s)replik:
          </note>
          <note>
            Herr talman! Jag tycker väldigt illa om Folkpartiets och Birgit
            Friggebos försök att i alla debatter klumpa ihop oss med Ny demokrati.
            Jag betackar mig för det, Birgit Friggebo.
          </note>
          <note>
            Om FN inte hade fattat beslutet att inte erkänna regeringen i
            Belgrad, hade alltså Birgit Friggebo inte fattat beslut om viseringstvång?
          </note>
          <note>
            Om vi som socialdemokrater hade krävt visumtvång i början av
            juni, hade då regeringen gått socialdemokraterna till mötes och
            infört visering?
          </note>
          <note>
            Anf. 125 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag har aldrig någonsin tidigare jämfört Socialdemokraterna
            med Ny demokrati.
          </note>
          <note>
            Det är alltså inte något mönster. Men i denna fråga är det alldeles
            uppenbart att Socialdemokraterna hellre hade sett att vi hade
            tillmötesgått Ny demokrati och infört visumtvång tidigare.
          </note>
          <note>
            Bakgrunden är FN:s beslut. Om
          </note>
          <note>
            Socialdemokraterna hade krävt ett införande av visumtvång i juni,
            hade regeringen inte verkställt det kravet.
          </note>
          <note>
            Förste vice talmannen anmälde att Maud
          </note>
          <note>
            Björnemalm anhållit att till protokollet få antecknat att hon
            inte ägde rätt till ytterligare replik.
          </note>
          <note type="speaker">
            Anf. 126 GULLAN LINDBLAD (m):
          </note>
          <note>
            Herr talman! Flyktingpolitiken är bland de mest omdebatterade
            frågorna i vårt land i dag ---
          </note>
          <note>
            krispaketen till trots, eller kanske delvis på grund av den ekonomiska
            krisen. Jag vill slå fast att det är viktigt att vi har en fri
            och öppen debatt i dessa frågor. Alltför länge lades locket på
            i debatten. Det var fel. Det har också sagts av företrädare för
            pressen vid en hearing som socialförsäkringsutskottet har haft.
            Med den mångåriga erfarenhet jag faktiskt har av flyktingoch invandrarpolitik,
            anser jag att den alltför välvilliga, litet moraliserande och
            ganska naiva inställning som har kommit till uttryck inte minst
            i denna kammare har varit minst lika skadlig och bäddat lika mycket
            för ökande flyktingfientlighet som den onyanserade, negativa debatt
            som delvis har förts under de senaste månaderna.
          </note>
          <note>
            Är svenska folket rasistiskt? Nej! Forskare anser samstämmigt
            att det är mycket små grupper som kan kallas rasistiska. Däremot
            har en ökande flyktingfientlighet kommit till uttryck de senaste
            åren -- framför allt hos yngre män. Det är kanske inte så konstigt
            att människor börjar fråga sig hur många flyktingar som egentligen
            skall släppas in --
          </note>
          <note>
            även om det egentligen, herr talman, inte handlar om antal --
            när de ekonomiska problemen blir svåra och arbetslösheten ökar.
            Man får se dessa saker som en förklaring. Det är därför det är
            så viktigt att alla frågor skall kunna ställas och att alla förslag
            skall kunna framföras.
          </note>
          <note>
            Det diskuteras ibland om vi skall införa ett förbud mot rasistiska
            organisationer. Nej, det skall vi inte!
          </note>
          <note>
            Det vore att verkligen ge skumma element luft under vingarna.
            En fri och öppen debatt är viktig.
          </note>
          <note>
            Svensk flyktingpolitik har varit och är fortfarande mycket generös.
            Det är alldeles självklart att människor som flyr hit på grund
            av förföljelse av olika slag skall kunna få en fristad i vårt
            land. Men utvecklingen det senaste året har verkligen satt våra
            möjligheter att ta emot asylsökande på mycket hårda prov. Invandrarverket
            och dess personal har gjort en berömvärd insats. Men det är inte
            underligt att både personal och organisation dignar under en omänsklig
            arbetsbörda.
          </note>
          <note>
            Vi har faktiskt skäl att ifrågasätta om vi i fortsättningen kan
            ha en utlänningslagstiftning, som torde vara bland de mest generösa
            i världen.
          </note>
          <note>
            Från moderat håll har vi i många år föreslagit en lagstiftning
            som bättre stämmer överens med FN-
          </note>
          <note>
            konventionens egentliga flyktingbegrepp, men med en generös tillämpning.
            Lagen är egentligen inte
          </note>
          <note>
            ''up to date''. Men det är svårare att få till stånd en lag som
            är bättre. Då får vi hålla oss till flyktingbegreppet. Om vi gjorde
            det på ett striktare sätt, skulle vi verkligen fokusera skyddsbehovet,
            precis som kulturministern sade.
          </note>
          <note>
            Nu har regeringen ''stramat åt'' flyktingpolitiken genom de nyligen
            införda visumreglerna. Det har redan visat sig, enligt dagens
            tidningar, att antalet asylsökande från Kosovo har minskat. Däremot
            underlättar de nya reglerna för dem som flyr från t.ex. Bosnien-Hercegovina.
            Detta var en nödvändig och riktig åtgärd, och den visar hur viktigt
            det är med signalerna utåt mot vår omvärld.
          </note>
          <note>
            Jag måste dock tillstå att jag inte anser att regeringen har
            utmärkts av någon större handlingskraft i flyktingpolitiken. Det
            är faktiskt flera månader sedan invandrarverket begärde de nyligen
            införda visumreglerna. Den 13 augusti diskuterade socialförsäkringsutskottet
            flyktingsituationen, och ett enigt utskott uttalade att vi ville
            ha ett förslag om s.k. tillfälliga uppehållstillstånd vid höstriksdagens
            början.
          </note>
          <note>
            Tidigare har representanter från flera partier uttryckt samma
            åsikt i Flyktingpolitiska rådet.
          </note>
          <note>
            Nu har invandrarministern anfört att
          </note>
          <note>
            Flyktingpolitiska rådet uttryckt tvivel inför ett sådant förslag.
            Jag måste som utskottets ordförande fråga, och jag tycker att
            den frågan är viktig: Vilken är den tyngsta instansen? Är det
            det
          </note>
          <note>
            Flyktingpolitiska rådet, som är ett samrådsorgan, eller riksdagens
            fackutskott?
          </note>
          <note>
            Det är bra att regeringen nu har insett det vi moderater tidigare
            krävt i motioner, nämligen att en större del av flyktingbiståndet
            bör ges i eller i närheten av flyktingarnas hemländer, i stället
            för till asylmottagande i Sverige. Ett ökat europeiskt samarbete
            -- inte minst internordiskt -- är också ett länge framfört krav
            från oss. Detta är en framåtsyftande politik.
          </note>
          <note>
            I regeringsförklaringen aviseras förslag för att begränsa kostnaderna
            för och effektivisering av flyktingmottagningen. Frågan om att
            begränsa möjligheterna till överklagande av avvisningsbeslut utreds,
            och det är bra.
          </note>
          <note>
            Jag har tidigare framfört kravet att hela utlänningslagstiftningen
            och flyktingpolitiken bör bli föremål för en parlamentarisk utredning,
            och jag har nu fått ett ganska positivt svar av kulturministern
            i den frågan. Jag tycker att om kloka människor har kunnat över
            partigränserna komma överens om ett svårt krispaket, borde vi
            kunna bli ense om en flyktingpolitik som bättre stämmer överens
            med dagens förhållanden.
          </note>
          <note>
            Det finns också andra viktiga frågor som bör tas upp. Vi måste
            ställa ökade krav på att asylsökande skall förete åtminstone en
            biljett hit. Vi skall inte tolerera att alla dokument kastas,
            vilket ofta har skett och sker.
          </note>
          <note>
            Svensk lag skall gälla i Sverige. Ingen skall t.ex.
          </note>
          <note>
            dömas mildare på grund av annan kultursyn, vilket tyvärr har
            skett vid ett tillfälle.
          </note>
          <note>
            Brottslighet -- även av mindre omfattning -- skall kunna utgöra
            skäl för omedelbar avvisning.
          </note>
          <note>
            Det är, som jag har sagt, viktigt att vi kan ge klara signaler
            om vad som gäller och inte gäller, både här hemma till vårt eget
            folk och till vår omvärld.
          </note>
          <note>
            Anf. 127 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag vill påpeka att Gullan Lindblads kritik gentemot
            regeringen när det gäller visumfrågorna i så fall drabbar hela
            regeringen.
          </note>
          <note>
            Gullan Lindblad delar min uppfattning att vi skall fokusera på
            skyddsbehovet, att det är människor som behöver skydd undan våld,
            förföljelse och terror som skall få stanna i Sverige. Bakgrunden
            är ju en helt annan, nämligen att av de 18 000 personer som fick
            uppehållstillstånd i Sverige under förra året fick 11 000 stanna
            av humanitära skäl.
          </note>
          <note>
            Merparten av de 11 000 fick stanna här på grund av s.k. vistelsetidspraxis,
            dvs. hade man lyckats stanna kvar i Sverige under ett år, om det
            var en barnfamilj, eller 18 månader, om man var ensam, fick man
            ett uppehållstillstånd.
          </note>
          <note>
            Det är den effekt som vistelsetidspraxis ger, och den infördes
            av den socialdemokratiska regeringen.
          </note>
          <note>
            Denna praxis har den nuvarande regeringen upphävt, för att just
            fokusera på skyddsbegreppet.
          </note>
          <note>
            Den diskussion som förs om att bara tillämpa
          </note>
          <note>
            Genèvekonventionen eller också de factoflyktingbegreppet är ytterst
            marginell när det gäller antalet människor som får stanna här
            i Sverige. Det är vistelsetidspraxisen som så att säga ger merparten
            av de personer som får stanna i Sverige nu.
          </note>
          <note>
            Frågan om tillfälliga uppehållstillstånd hade Gullan
          </note>
          <note>
            Lindblad och jag en diskussion om i går här i kammaren. Jag vill
            bara informera än en gång om att vad socialförsäkringsutskottet
            har meddelat oss via ett pressmeddelande är att man vill utreda
            frågan. Det brukar ju vara så i Sverige att vi först utreder,
            och sedan tar vi ställning till om en sak är lämplig eller inte.
          </note>
          <note>
            Jag lägger bl.a. stor vikt vid vad Invandrarverket säger, eftersom
            bakgrunden till frågan om tillfälliga uppehållstillstånd handlar
            om att avlasta asylprövningssystemet. Invandrarverket är ganska
            negativt till att införa ett nytt institut, eftersom verket inte
            upplever att avlastningen kommer att bli tillräckligt stor på
            själva systemet för asylprövning. Detta tycker jag att vi politiker
            bör lyssna på, när vi skall ta ställning till om vi över huvud
            taget skall införa detta nya institut.
          </note>
          <note type="speaker">
            Anf. 128 GULLAN LINDBLAD (m)
          </note>
          <note>
            replik:
          </note>
          <note>
            Herr talman! Min kritik mot regeringen var just en kritik av
            regeringen. Jag tycker att man inte har varit tillräckligt aktiv
            i de flyktingpolitiska frågorna det senaste året.
          </note>
          <note>
            Att vi verkligen skall fokusera skyddsbegreppet på ett annat
            sätt än hittills är vi helt överens om. Där kan vi naturligtvis
            diskutera vilken väg vi skall gå.
          </note>
          <note>
            Vi skulle kunna önska att vi kunde ta upp frågan med UNHCR i
            FN-sammanhang, men där har man faktiskt varnat för att göra det.
            Man är rädd för att det skulle försämra begreppet, och det är
            ingen som vill detta.
          </note>
          <note>
            Däremot skulle kloka människor i denna kammare kunna utgå ifrån
            flyktingkonventionens begrepp med en något annan bedömning. Jag
            tycker inte att dagens de facto-flyktingbegrepp är det rätta.
            Enligt all information som vi i utskottet har fått från invandrarverket
            har under en lång följd av år merparten av de asylsökande icke
            varit konventionsflyktingar. Fördelningen har varit 60--
          </note>
          <note>
            40, ibland kanske 70--30, och merparten har då inte varit konventionsflyktingar.
          </note>
          <note>
            Utskottets uttalande var faktiskt ett uttalande om att vi ville
            ha ett förslag. Vi väntar nu på att det kommer ett sådant. Det
            som är sagt är en sak. Nu väntar vi med spänning på att det kommer
            ytterligare förslag, för här behöver snabbt vidtas åtgärder, både
            när det gäller direktiv till den utredning som invandrarministern
            är positiv till och i fråga om en rad andra saker.
          </note>
          <note>
            Det är bra att invandrarministern fäster stor vikt vid
          </note>
          <note>
            Invandrarverkets uppfattning i den här frågan. I
          </note>
          <note>
            frågan om temporära uppehållstillstånd var det inte lika viktigt
            att fästa uppmärksamhet vid verkets krav på visum för dem som
            kommer från
          </note>
          <note>
            Jugoslavien.
          </note>
          <note type="speaker">
            Anf. 129 RUNE BACKLUND (c):
          </note>
          <note>
            Herr talman! Inte sedan andra världskrigets dagar har Sverige
            tagit emot så många asylsökande som det här året. Den svenska
            mottagningsapparaten för asylsökande och flyktingar har ställts
            på mycket hårda prov. Invandrarverket, som är byggt för att ta
            emot upp till 30 000 asylsökande, har visat prov på stor flexibilitet
            och högt resursutnyttjande när man har klarat det dubbla.
          </note>
          <note>
            Man har mitt under den svenska sommarstiltjen klarat av att ge
            tak över huvudet, mat och andra livsnödvändiga servicefunktioner
            till alla som kommit. Det är en prestation som utförts av verkets
            personal, från mottagningspersonal till verkets ledning. Jag tycker
            att det finns anledning att från riksdagens talarstol ge en eloge
            för den arbetsinsats och det engagemang som denna personal visat.
          </note>
          <note>
            Har man med egna ögon sett hur arbetet har bedrivits, har man
            svårt att förstå de debattörer, så ock ledamöter av denna kammare,
            som anklagar
          </note>
          <note>
            Invandrarverket för bristande effektivitet och resursslöseri.
            Jag rekommenderar ett besök på fältet.
          </note>
          <note>
            Herr talman! Huvuddelen av de asylsökande som anlänt hitintills
            i år kommer från det forna
          </note>
          <note>
            Jugoslavien. En mindre del av dessa människor kommer från de
            områden där krigshandlingar pågår. Merparten kommer från det etniska
            konfliktområdet Kosovo.
          </note>
          <note>
            Enligt vår utlänningslagstiftning skall de enskilda skälen i
            varje asylfall utredas och prövas. Om man följer lagen, med de
            överklagningsmöjligheter som står till buds, kan redan nu konstateras
            att flertalet av de asylsökande som kommit detta år kan komma
            att få vänta på ett besked i sitt ärende i två eller kanske upp
            till tre år.
          </note>
          <note>
            Även om det finns mycket stora ambitioner hos
          </note>
          <note>
            Invandrarverket, hos Utlänningsnämnden och hos regeringen att
            försöka hitta lösningar som gör att man kan snabba på behandlingsprocessen,
            finns det trots allt ett antal praktiska hinder som gör att utredningarna
            tar ganska lång tid, exempelvis att ta fram allmänna ombud.
          </note>
          <note>
            I takt med det ökande antalet asylsökande har
          </note>
          <note>
            Invandrarverket fått hyra in fler och fler förläggningsobjekt
            som inte är speciellt lämpliga för långa förläggningsvistelser,
            inte minst olämpliga för barnfamiljer. Trångboddheten och sysslolösheten
            på dessa förläggningar kommer att skapa en ohållbar situation
            i flyktingmottagandet.
          </note>
          <note>
            Det finns redan exempel på detta.
          </note>
          <note>
            Jag tror inte att någon ansvarig person som tittar på dessa tillfälliga
            lösningar kan tänka sig att människor skall bo där mer än några
            månader och framför allt inte under ett par års oviss väntan på
            beslut.
          </note>
          <note>
            Herr talman! Detta förhållande kräver någon form av politiska
            åtgärder. Regeringen måste nu tillsammans med Invandrarverket
            och
          </note>
          <note>
            Utlänningsnämnden komma fram till ett beslut om hur man skall
            se på situationen i de etniska konfliktområden som ligger utanför
            krigszonerna i det forna Jugoslavien.
          </note>
          <note>
            Kommer man till den slutsatsen att det under överskådlig tid
            inte kommer att gå att återsända människor till dessa områden,
            anser jag att regeringen måste omgående förbereda och ta ansvaret
            för att en stor grupp människor skall kunna flytta ut i det svenska
            samhället från förläggningarna det närmaste året och att det då
            handlar om en permanent bosättning i det svenska samhället.
          </note>
          <note>
            Kommer man däremot till slutsatsen att förhållandena i dessa
            områden är sådana att det går att återsända människor dit, anser
            jag att regeringen måste pröva om det i den situationen är rimligt
            att vi fullföljer hela asylprövningsproceduren med den väntan
            och de kostnader det innebär. Då är det rimligare att vi i
          </note>
          <note>
            Sverige via vår biståndspolitik hjälper dessa människor att bygga
            upp en ny tillvaro i hembygden och använder en del av de pengar
            som annars skulle ha gått till asylprövning och förläggningsvistelse.
          </note>
          <note>
            Det finns däremot anledning att bestämt varna för
          </note>
          <note>
            Ny demokratis förslag att ge människor pengar i handen för att
            de skall åka hem frivilligt. En sådan modell skulle locka fler
            att söka sig till Sverige inför utsikten att få en rejäl summa
            pengar med sig hem om man reser tillbaka efter en tid. Det skulle
            ge en helt fel signal.
          </note>
          <note>
            Herr talman! Det har i regeringens agerande funnits en tendens
            till att vänta och se. Jag vill för min del säga, att jag anser
            att det är få områden som lämpar sig så dåligt för långbänkar
            som flyktingpolitikens område. Genom våra beslut sänder vi hela
            tiden ut signaler till vår omvärld.
          </note>
          <note>
            Kommer inga signaler eller är signalerna oklara lurar vi bara
            människor att söka sig till vårt land, något som dessa människor
            sedan dyrt får betala.
          </note>
          <note>
            Jag tycker att det var bra att regeringen förra veckan fattade
            beslut i viseringsfrågan. Men det räcker inte med det. Nu måste
            också regeringen samla sig till en bedömning av hur den ser på
            situationen i de etniska konfliktområden som ligger utanför den
            egentliga krigszonen i det forna
          </note>
          <note>
            Jugoslavien, och vad detta skall få för konsekvenser för de många
            asylsökande från detta område som redan finns i vårt land.
          </note>
          <note type="speaker">
            Anf. 130 LARS SVENSK (kds):
          </note>
          <note>
            Herr talman! Vi lever i en värld som verkar ha brutit upp från
            en tillfällig vila. Det är inte bara människor utan också nationer
            som nu söker nya gemenskaper, och rörligheten är mycket stor.
          </note>
          <note>
            Sverige söker kontakt med övriga Europa genom ett närmande till
            EG, och människor ute i Europa, och på andra håll i världen, söker
            kontakt med
          </note>
          <note>
            Sverige. Det sker genom att de söker sig hit som flyktingar,
            eller på annat sätt, via den folkvandring som nu sker över stora
            delar av världen.
          </note>
          <note>
            När det gäller Sveriges närmande till EG har vi förstått att
            processen inte får gå för fort. Vi har lärt av Danmarks nej till
            Maastrichtavtalet, och av den allmänna tvekan som råder ute i
            Europa, att förändringen måste ske i en takt som kan accepteras
            och absorberas av folken i Europa.
          </note>
          <note>
            Likaså måste en betydande kunskapsförmedling ske om vad EG är
            och vad ett medlemskap innebär.
          </note>
          <note>
            Blir takten för hög, förändringen för stor, eller saknas den
            rätta kunskapen, upplevs förändringen som ett hot -- ett hot som
            kommer att resultera i ett nej från svenska folket. Det vet vi.
          </note>
          <note>
            Flyktinginvandringen är en annan process som i dag på ett mycket
            påtagligt sätt påverkar oss. Vi har på grund av oroshärdar på
            nära håll fått en snabb ökning. Det finns i dag i världen uppskattningsvis
          </note>
          <note>
            34 miljoner flyktingar, varav hälften är på flykt utanför det
            egna landets gränser. Det är fyra gånger
          </note>
          <note>
            Sveriges befolkning. Alla kommer inte hit, även om det ibland
            framstår så av debatten.
          </note>
          <note>
            Om vi antar att 30 000 per år får stanna i Sverige, dvs. 300
            000 på tio år eller 3 00000 på 100 år, ser vi att ''dom där''
            knappast kan ta över vårt land. Vi vet också att vi nu har en
            topp på grund av det som händer i Jugoslavien. Vi vet dessutom
            att den stora majoriteten av alla asylsökande är skötsamma.
          </note>
          <note>
            Men det räcker inte att vi kan konstatera att det är så. Det
            mångkulturella inslag som tidigare förknippades med förorter som
            Tensta börjar nu bli vanligt på många håll i landet. Det lär finnas
            orter där flyktinginvandrare och asylsökande i dag står för mer
            än hälften av befolkningsunderlaget. Det finns med andra ord en
            risk för att vi får ett
          </note>
          <note>
            Maastricht-nej även på detta område.
          </note>
          <note>
            Herr talman! Vi har löst hanteringen av EG-
          </note>
          <note>
            integrationen genom tillsättande av en EG-
          </note>
          <note>
            minister. Vi har ett speciellt utskott som bereder
          </note>
          <note>
            EES-propositionen, och staten anslår 100 miljoner under två år
            i folkbildningssyfte. Vi förstår och har lärt, inte minst från
            de signaler som kommer, att människors oro måste tas på allvar.
          </note>
          <note>
            Också flyktingpolitiken skulle behöva ett ''EG-
          </note>
          <note>
            paket'' med lösningar. Min uppfattning, herr talman, är nämligen
            den att den mängd asylsökande och den flyktinginvandring vi nu
            har kommer att under en period påverka gemene man mer än vad ett
            EES-avtal och ett EG-medlemskap kommer att göra. Oron och tvekan
            från svenska folket måste därför även i detta fall tas på stort
            allvar.
          </note>
          <note>
            Att ta flyktingfrågan på allvar är inte detsamma som att vara
            mot en flyktinginvandring till Sverige, lika litet som att den
            som försöker att informera om
          </note>
          <note>
            EG skulle vara mot EG.
          </note>
          <note>
            I den här debatten har det förts fram detaljerade och tekniska
            lösningar på hur vi skall hantera flyktingfrågan, detaljer som
            ni som dagligen arbetar med frågorna kan bättre än jag. Själv
            begränsar jag mig till att tala litet grand om
          </note>
          <note>
            Andersson, Pettersson och Lundström, vilka jag tycker att vi
            nu bör ägna litet mer tid och uppmärksamhet. Vad säger vi egentligen
            till
          </note>
          <note>
            Andersson som har tröttnat och skaffat egen tvättmaskin eller
            till Anita med syaffären som tycker att det försvinner litet för
            många varor? Det måste finnas något mer att säga än ''släng ut
            dom''
          </note>
          <note>
            eller ''ring till polisen så löser det sig''.
          </note>
          <note>
            Vi som värdesätter ett mångkulturellt samhälle och förfäktar
            människors lika värde vill också värna om att de som kommer hit
            kan känna sig välkomna och att vi har en effektiv och kompetent
            handläggning.
          </note>
          <note>
            Svenska folket skall ges möjlighet att få perspektiv på den folkvandring
            som nu sker runt om i världen.
          </note>
          <note>
            Vi skall ha möjlighet att sätta in detta i ett sammanhang där
            vi inte har förringat vårt svenska kulturarv och vår, om än i
            dag efter bank- och fastighetsaffärer kantstötta, rättsuppfattning.
            Det kräver ett stort mått av fortbildning och dialog med svenska
            folket av samma slag som i den EG-
          </note>
          <note>
            utbildning som nu sätts i sjön. När det gäller EG-
          </note>
          <note>
            informationen har det delats ut 9 miljoner kronor, men det finns
            över 500 ansökningar på totalt 300
          </note>
          <note>
            miljoner kronor. Det visar att det finns en potential som kan
            tas till vara även i dessa sammanhang.
          </note>
          <note>
            Herr talman! Som 40-talist, från de stora efterkrigskullarna,
            är jag personligen mycket medveten om, att när jag blir gammal
            är det troligen Abdullans son och Kaminskys dotter som kommer
            att ta hand om mig. Jag vill att dessa människor skall välkomnas
            hit på ett värdigt sätt.
          </note>
          <note>
            Det gör vi bäst genom att vi som politiker lyssnar till svenska
            folkets oro och är beredda att sätta in extraordinära åtgärder
            för att hantera en komplicerad situation. Om inte, ja då återstår
            bara förenklade och fördomsfulla lösningar -- lösningar som blir
            allt annat än människovärdiga.
          </note>
          <note type="speaker">
            Anf. 131 HANS GÖRAN FRANCK (s):
          </note>
          <note>
            Herr talman! Vid Europarådets nyligen hållna möte i Strasbourg
            behandlades ingående den akuta flyktingsituationen i det forna
            Jugoslavien. Det konstaterades att antalet flyktingar vida överstiger
            två miljoner, varav en fjärdedel befinner sig utanför landets
            gränser. 600 000 av dem är barn. Det beräknas att 400 000 människor
            riskerar att gå under i den förestående vintern.
          </note>
          <note>
            Som talesman i debatten inför Europarådets flyktingutskott framförde
            jag förslaget att den sociala utvecklingsfondens medel skulle
            tas i anspråk för att rädda liv bland flyktingarna. Fonden kan
            enligt sina statuter även användas för flyktinghjälp, bl.a. till
            iordningsställande av bostäder. Fonden bildades 1956 för att hjälpa
            till att lösa hemlösas och flyktingars problem. Kapitalet har
            nyligen ökats sexfaldigt till över en kvarts miljard ecu.
          </note>
          <note>
            Frågan är brådskande och kommer att behandlas på det förestående
            mötet den 5 november med
          </note>
          <note>
            Europarådets ministerkommitté. Jag föreslår att regeringen noga
            studerar de möjligheter som finns via fonden, att regeringen verkar
            för ett positivt ställningstagande i ministerkommittén samt att
          </note>
          <note>
            Sverige för egen del och tillsammans med andra intresserade länder
            snarast genomför möjliga flyktingprojekt via fonden. Det fordras
            vissa egna insatser för att medel ur fonden skall kunna tas i
            anspråk. Det skulle vara intressant att höra Birgit
          </note>
          <note>
            Friggebos kommentar till detta förslag, som vann en bred anslutning
            på Europarådets möte.
          </note>
          <note>
            Herr talman! I slutet av förra året anordnades stora opinionsmöten
            och demonstrationer mot främlingsfientlighet och rasism över hela
            landet.
          </note>
          <note>
            Nu har vinden mojnat, inte därför att främlingsfientligheten
            och rasfördomarna är mindre farliga eller mindre omfattande. Attentat
            mot flyktingförläggningar och andra våldsdåd mot flyktingar och
            invandrare förekommer av allt att döma i samma utsträckning som
            tidigare.
          </note>
          <note>
            Missaktning mot hela folkgrupper, främst kosovoalbaner, uttrycks
            inte bara av främlingsfientliga och rasistiska grupper, utan också
            av politiker och myndighetspersoner. Det vore värdefullt om invandrarministern
            i dag gjorde ett uttalande i den frågan. Invandrar- och flyktingproblemen
            är så allvarliga och svårbemästrade i Sverige och på det internationella
            planet att det är nödvändigt att söka uppnå breda lösningar och
            uppgörelser.
          </note>
          <note>
            Den tidigare breda uppslutningen mot främlingsfientlighet och
            rasism borde kunna fullföljas genom praktiska och konkreta åtgärder
            för en solidarisk, human och realistisk flykting- och invandrarpolitik.
          </note>
          <note>
            Det behövs en helhetsbedömning, konstruktiva och realistiska
            åtgärder som inte bara på kort sikt, utan också i ett längre perspektiv,
            slår vakt om oförytterliga demokratiska och humanitära intressen.
            Våra internationella konventionsåtaganden och -- jag vill understryka
            det -- FN:s flyktingkommissaries rekommendationer måste vara grunden
            för vår flyktingpolitik. Flyktingkommissarien har sagt sin mening
            om viseringar. De får bara användas i unika undantagsfall. Det
            måste vara helt uteslutet att gå in på vägen och köpa ut flyktingar
            som Lars
          </note>
          <note>
            Moquists parti har föreslagit. Det strider mot alla rättfärdiga
            principer.
          </note>
          <note>
            För att beivra främlingshat och rasism behövs det mycket bättre
            undervisning än den vi har i dag.
          </note>
          <note>
            Massmedias ansvar måste starkt inskärpas. Det krävs också att
            vi mer effektivt kan bekämpa de missförhållanden i samhället som
            ytterst är grogrunden till rasism och främlingsfientlighet, nämligen
            arbetslöshet, fattigdom, utslagning och isolering.
          </note>
          <note>
            FN:s konvention mot rasism sätter målet högt. Den förpliktigar
            oss inte bara att fördöma, utan också att avskaffa alla former
            av rasdiskriminering. Det gäller både den som bedrivs enskilt
            och i organiserade former. Därför behövs det en skärpning av lagstiftningen.
            Den 28 september lade förre JK Hans Stark fram ett välkommet lagförslag
            mot etnisk diskriminering i arbetslivet. Det är något som jag
            länge förespråkat. Jag hoppas att detta förslag får en snar och
            välvillig behandling.
          </note>
          <note>
            Det gäller också att påskynda det lagstiftningsarbete mot organiserad
            rasism som pågått alltför länge. Det är hög tid att regeringen
            lägger fram ett förslag på grundval av Starks utredningsförslag
            ''Organiserad rasism, åtgärder mot rasistiska organisationer''
            från september förra året. Det kan finnas en del tekniska förändringar
            som behöver göras i förslaget, men det är mycket angeläget att
            vi snarast får en behandling av detta i riksdagen. Jag undrar
            hur invandrarministern ställer sig till det här förslaget.
          </note>
          <note type="speaker">
            Anf. 132 LARS MOQUIST (nyd) replik:
          </note>
          <note>
            Herr talman! Hans Göran Franck säger att jag i mitt anförande
            framförde att vi skulle vilja köpa loss flyktingar genom att ge
            dem vissa bidrag för att återvända till sitt ursprungliga hemland,
            t.ex.
          </note>
          <note>
            Kosovo. Så är det inte. Jag talade om den grupp, t.ex. kosovoalbaner,
            som kan förvänta sig ett negativt beslut. Jag anser att det vore
            bättre för dem att få ett startbidrag och att kunna komma i gång
            med en verksamhet eller ordna bostad i sitt gamla hemland än att
            sitta kvar ytterligare ett halvår eller ett år i Sverige och sedan
            blir utvisade till sitt hemland. Det var den gruppen människor
            som jag tyckte skulle vara bättre betjänt av att få ett sådant
            bidrag.
          </note>
          <note type="speaker">
            Anf. 133 HANS GÖRAN FRANCK (s)
          </note>
          <note>
            replik:
          </note>
          <note>
            Herr talman! Förslaget har uppfattats på det sätt som jag angav.
            Om Lars Moquist nu vill förändra eller modifiera förslaget får
            vi se vad hans partikamrater säger om detta. Det här förslaget
            har uttryckts på ett mycket burdust sätt. Det har också fått berättigad
            kritik.
          </note>
          <note>
            Anf. 134 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag har inte tidigare varit informerad om den diskussion
            i Strasbourg som Hans Göran
          </note>
          <note>
            Franck har deltagit i.
          </note>
          <note>
            Vi i Sverige har ju varit mycket aktiva i olika internationella
            sammanhang för att bidra där vi kan. Vi var ett av de pådrivande
            länder som såg till att det blev en konferens i Genève i UNHCR:s
            regi i slutet av juli. Dessa aktiviteter ledde fram till att
          </note>
          <note>
            UNHCR fick sin första appell uppfylld med nya bidrag från olika
            stater. Nu är den andra appellen ute inför vintern. Den lyder
            på 450 miljoner US-
          </note>
          <note>
            dollar. Egentligen hade Jan Eliassons organisation räknat fram
            att behovet var en miljard US-dollar.
          </note>
          <note>
            Den svenska regeringen har varit inriktad på att hjälpen bör
            samordnas via UNHCR. Jan Eliassons organisation bör också delta
            i detta arbete för att det skall få största effekt. I den mån
            Sverige kan bidra när det gäller Europarådet bör vi naturligtvis
            göra det.
          </note>
          <note>
            Hans Göran Franck säger också att vi bör följa
          </note>
          <note>
            UNHCR:s olika rekommendationer. Det är ju bl.a.
          </note>
          <note>
            bakgrunden till hur vi har hanterat kosovoalbanerna här i Sverige.
          </note>
          <note>
            Flyktingkommissarien har vädjat till oss att inte stänga våra
            gränser och att vi åtminstone skall ge ett temporärt skydd. Detta
            har Sverige följt till dess att flyktingkommissarien i somras
            sade att vi kunde börja fatta beslut om kosovoalbanerna igen.
          </note>
          <note>
            När det gäller viseringsfrågan har jag träffat
          </note>
          <note>
            UNHCR:s representant här i Sverige och mött förståelse för det
            beslut som den svenska regeringen fattat.
          </note>
          <note>
            När det gäller utredningen om etnisk diskriminering i arbetslivet
            är det förslaget ute på remiss. Vi utlovade redan i förra regeringsförklaringen
            att vi skulle komma med förslag för att motverka etnisk diskriminering
            i arbetslivet.
          </note>
          <note type="speaker">
            Anf. 135 HANS GÖRAN FRANCK (s)
          </note>
          <note>
            replik:
          </note>
          <note>
            Herr talman! Jag räknar med att inte bara jag utan även andra
            europarådsdelegater skall få tillfälle att för regeringen lägga
            fram mer ingående och konkret material om den sociala utvecklingsfonden.
            Jag hoppas verkligen på ett positivt ställningstagande till detta.
            Här ges det verkligen goda möjligheter att göra praktiska insatser
            och att få de ekonomiska resurserna för det. Utöver det jag nyss
            nämnde vill jag säga att den totala lånepotentialen i den här
            fonden för en femårsperiod är 6 miljarder ecu.
          </note>
          <note>
            Det är riktigt att flyktingkommissarien har ansett att länderna
            skall ta emot flyktingar och inte använda sig av visumtvång. Vi
            har tidigare, bl.a. i
          </note>
          <note>
            Invandrarpolitiska kommittén, ansett att det inte är en riktig
            och framkomlig väg att använda sig av viseringsvapnet i flyktingpolitiken.
          </note>
          <note>
            Jag medger att det nu kan finnas en undantagssituation, där man
            skulle kunna göra avsteg från denna princip. Då fordras dock att
            man gör kraftfulla insatser för att ge skydd åt inte minst de
            många kosovoalbaner som verkligen är utsatta för trakasserier,
            förföljelse och förtryck. Det är en svår och viktig uppgift att
            se till att det inte uppstår negativa verkningar.
          </note>
          <note>
            De övriga frågorna, om den organiserade rasismen och om hets
            mot folkgrupp, kommenterades inte av statsrådet Friggebo. Jag
            skulle önska att hon också på den punkten gav kommentarer.
          </note>
          <note>
            Anf. 136 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det har många gånger tidigare givits besked i denna
            kammare om att regeringen inte kommer att föra fram förslag till,
            förenklat uttryckt, förbud mot rasistiska organisationer.
          </note>
          <note>
            Vad sedan gäller viseringsfrågan och de kosovoalbaner som av
            politiska skäl kan ha skyddsbehov var det ju en viktig del av
            regeringens beslut att göra det möjligt att ge dessa skydd här
            i
          </note>
          <note>
            Sverige.
          </note>
          <note type="speaker">
            Anf. 137 HANS GÖRAN FRANCK (s)
          </note>
          <note>
            replik:
          </note>
          <note>
            Herr talman! Det förslag som framlagts av förre justitiekanslern
            Hans Stark är inte ett förslag om organisationsförbud, utan har
            en annan karaktär.
          </note>
          <note>
            Därför riktar jag frågan till Birgit Friggebo om hon ställer
            sig negativ eller positiv till det förslaget.
          </note>
          <note>
            I en debatt som vi hade här med justitieminister
          </note>
          <note>
            Gun Hellsvik ställde hon sig inte direkt avvisande till förslaget.
            Jag undrar nu var Birgit Friggebo står i den frågan.
          </note>
          <note>
            Anf. 138 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag är medveten om att det inte gäller ett förbud
            mot rasistiska organisationer, och jag sade att detta var ett
            förenklat uttryck. Jag är negativ till det förslag som har framlagts
            av utredningen. Däremot tycker jag att man möjligen kan höja straffsatserna
            för sådana som begår brott och som har anknytning till olika rasistiska
            yttringar.
          </note>
          <note>
            Förste vice talmannen anmälde att Hans Göran
          </note>
          <note>
            Franck anhållit att till protokollet få antecknat att han inte
            ägde rätt till ytterligare replik.
          </note>
          <note type="speaker">
            Anf. 139 HANS LINDBLAD (fp):
          </note>
          <note>
            Herr talman! Det som jag skall säga hör mest hemma under orden
            ''m.m.'' i rubriken över detta debattavsnitt.
          </note>
          <note>
            Emigrantinstitutets chef Ulf Beijbom har stor erfarenhet av vad
            som hände med svenskarna i
          </note>
          <note>
            USA. Han har i sin senaste bok gjort försök att jämföra denna
            svenska emigration med senare års immigration til vårt land. Han
            visar vilka paralleller som kan dras och var sådana inte kan dras.
            Han noterar för svenskarnas del följande:
          </note>
          <note>
            ''Föräldrarnas positiva attityd gentemot ''the public school'
            och engelska språket bottnade i övertygelsen om att barnen måste
            bli konkurrenskraftiga, att invandrarens språkliga och kunskapsmässiga
            handikapp måste elimineras.
          </note>
          <note>
            Denna övertygelse är en viktig förklaring till att svenskarna
            på lång sikt lyckades hävda sig så väl i
          </note>
          <note>
            Amerika. Tron på skolans möjligheter skapade också en bildningstradition
            som sände tusentals arbetarbarn till specialskolor och universitet.
            Ett tungt pris för denna beundransvärda utveckling var
          </note>
          <note>
            ''andragenerationskomplexet'. De utbildade emigrantbarnen tog
            nämligen ofta steget fullt ut till engelsk enspråkighet. Den tvåspråkighet
            som omhuldas här hemma och som gjort många invandrarbarn halvspråkiga
            i två språk, hade endast begränsad utbredning bland svenskättlingarna
            i Amerika.''
          </note>
          <note>
            Beijbom pekar också på att svenska kyrkor, framför allt Augustanakyrkan,
            liksom även tidningar och organisationer bland emigranterna uppvisade
            en dualism. Dels organiserade sig svenskarna tillsammans i det
            nya landet, dels påskyndade man härigenom assimilationsprocessen.
            Hela tiden framhölls att vad man borde göra i det nya landet var
            att få jobb och bli en så god medborgare som möjligt. Det var
            en dualism som man väl då inte var riktigt medveten om.
          </note>
          <note>
            Beijbom säger tankeväckande att i det moderna
          </note>
          <note>
            Invandrar-Sverige har ungefär en lika stor proportion av befolkningen
            utländska rötter som den svensk-amerikanska andelen av i Sverige
            födda personer vid sekelskiftet. När antalet i USA av i
          </note>
          <note>
            Sverige födda personer och deras barn var som störst år 1910
            uppgick det till 1,2 miljoner, och
          </note>
          <note>
            Sverige hade då ca 6 miljoner invånare. Vi har aldrig någonsin
            annars haft en så nära relation till ett annat land. Nästan varenda
            familj hade då någon kontakt på den andra sidan.
          </note>
          <note>
            Vi har tittat ganska mycket på vad som hände med svenskarna i
            Amerika, men vad hände med Sverige genom denna relation? Jag tror
            att den har haft stor betydelse i många avseenden, inte minst
            för demokratin.
          </note>
          <note>
            När riksdagen i juni var i Gävle hade jag anledning att påminna
            om den kung som gjorde slut på frihetstiden. Den tidens parlamentariska
            arbete är i stor utsträckning bortglömt. Vi har övervärderat engelska
            och franska filosofer -- vi hade själva en stark tradition.
          </note>
          <note>
            En annan faktor som jag tror är undervärderad i den svenska demokratins
            tillkomst är alla de brev som kom från de svenska invandrarna
            i Amerika.
          </note>
          <note>
            Man talade där om landets frihet, om dess konstitution och om
            dess demokrati, och det fick ett oerhört stort genomslag. De 1,2
            miljoner människorna hade oerhört många kontakter här.
          </note>
          <note>
            Jag tror att vi för litet har studerat detta.
          </note>
          <note>
            Jag undrar ibland varför vi firar Delawareminnet --
          </note>
          <note>
            kolonin i Delaware var ju en ''blindtarm''.
          </note>
          <note>
            Anledningen är mycket enkel. År 1888 ville svenskar i USA storsvenskt
            fira svenska krigarkungar och instiftade detta jubileum. 50 år
            senare måste man naturligtvis på ömse sidor av
          </note>
          <note>
            Atlanten upprepa detta jubileum och likaså år 1988
          </note>
          <note>
            igen. Men Delawarekolonin hade en mycket liten betydelse.
          </note>
          <note>
            Vad vi skulle behöva är ett jubileumsfirande av den stora emigrationen.
            Den naturliga utgångspunkten borde vara den första massemigrationen,
            till
          </note>
          <note>
            Bishop Hill 1846. I denna by finns det finaste svenska kulturminne
            utanför våra nationsgränser.
          </note>
          <note>
            Att så skett är en tillfällighet. Byggnaderna var på väg att
            förfalla, men de har bevarats genom insatser av Olof Isaksson
            från Sverige och av John E.
          </note>
          <note>
            Norton och andra i USA. Här finns en möjlighet att göra en koppling.
          </note>
          <note>
            Det är tankeväckande att, som jag nyss gjort, vistas i de trakterna.
            Där fanns Augustanakyrkan och finns fortfarande Augustana College,
            som haft en oerhörd betydelse för svenskheten i USA. I dag finns
            det inte längre någon svenskkurs där.
          </note>
          <note>
            Augustanakyrkan har gått upp i den lutherska kyrkan. Augustana
            tilldrar sig fortfarande ett stort intresse bland svenskättlingar,
            men den dagliga svenskheten finns inte längre.
          </note>
          <note>
            Jag tror att det är viktigt att försöka fundera över hur lång
            tid det tar innan en invandrargrupp släpper det man hade med sig
            från hemlandet, även om kanske en känslomässig bindning finns
            kvar. Vi har rätt mycket att lära av detta.
          </note>
          <note>
            Jag hade nyligen med anledning av Frisinnade
          </note>
          <note>
            Landsföreningens 90-årsjubileum tillfälle att uppmärksamma Ernst
            Beckman, föreningens grundare. Han var nästan glömd; jag hittade
            hans grav, trots att ingen visste var den låg. Ernst
          </note>
          <note>
            Beckman råkade som 25-åring vara i Rock Island den dag när Augustana
            College invigdes, och han fick då representera Sverige och Svenska
            kyrkan.
          </note>
          <note>
            Beckman var den som här i riksdagen tog initiativet till den
            stora emigrationsutredningen i början av seklet, och på äldre
            dagar emigrerade han själv. De impulser han gav genom böcker och
            artiklar hade stor betydelse.
          </note>
          <note>
            Beijbom framhåller att det kanske i för stor utsträckning är
            historiker som har sett på dessa förlopp, men för få sociologer
            och samhällsforskare, och att man därför inte riktigt kunnat förstå
            de samband som uppstår när idéer förs över gränserna. Det finns
            mycket starka samband mellan emigration, folkrörelser och demokratisträvanden.
          </note>
          <note>
            Jag tror, herr talman, att det är väsentligt att sätta in viktiga
            förändringar i Sverige i ett sådant sammanhang. Det skulle också
            kunna lära oss en del om hur vi bör möta människor som kommer
            hit, oavsett om det är av religiösa, ekonomiska eller individuella
            skäl. Sådana fanns för de svenska invandrarna liksom de finns
            för dem som kommer till vårt land.
          </note>
          <note>
            Utrikespolitik
          </note>
          <note type="speaker">
            Anf. 140 PIERRE SCHORI (s):
          </note>
          <note>
            Herr talman! Fru utrikesminister! Sverige är inte längre Sverige.
            Så lyder omdömet i Förenta nationerna hos dem som noga följt den
            svenska FN-
          </note>
          <note>
            och utrikespolitiken efter regeringsskiftet. Man har bl.a. noterat
            hur Sverige förändrat sitt röstande i frågor som Mellanöstern,
            nedrustning och nord--
          </note>
          <note>
            syd-frågor. Av andra, som inte innehar samma sakkunskap, kan
            man däremot få höra uttalanden som: Ja visst skall vi stöjda Sveriges
            kandidatur till
          </note>
          <note>
            Säkerhetsrådet. Vi gillar den socialdemokratiska utrikespolitiken.
          </note>
          <note>
            Inom kort avgörs som bekant frågan huruvida
          </note>
          <note>
            Sverige skall få en av de två lediga platserna i världsförsamlingens
            ledning. Vi socialdemokrater anser det vara av största betydelse
            att vårt land får säte i Säkerhetsrådet. Förenta nationerna har
            sedan dess grundande varit en hörnsten i svensk utrikespolitik.
            Vi socialdemokrater har vänt oss mot den ljumhet och tidvisa avoghet
            som den moderatledda utrikesledningen visat världsorganisationen.
          </note>
          <note>
            I sina första regeringsuttalanden ''glömde'' man bort FN. Omvärlden
            noterade också det monomant upprepade påpekandet att vår utrikespolitik
            skulle bli mer europeiserad. Vår europeiska identitet underströks
            på ett sätt som sände tydliga signaler till folk och regeringar
            utanför Europa. Från obehagligt många håll hördes -- och hörs
            --
          </note>
          <note>
            misstankar om en radikal, inåtvänd kursändring.
          </note>
          <note>
            När regeringen därefter skulle försöka reparera skadan, släppte
            man pliktskyldigt ifrån sig några oengagerade fraser.
          </note>
          <note>
            I årets 23 sidor mycket långa regeringsförklaring --
          </note>
          <note>
            det år man söker säte i Säkerhetsrådet -- omnämns
          </note>
          <note>
            Förenta nationerna i två intetsägande meningar av statsministern.
            Han ägnar det svenska försvaret fyra gånger så mycket text. Detta
            var enligt mitt förmenande inte en ''Freudian slip'', en ny glömska.
          </note>
          <note>
            Den moderatledda utrikespolitiken har också i fråga om Förenta
            nationerna visat sin geografiska och humanitära begränsning. Frågan
            om platsen i
          </note>
          <note>
            Säkerhetsrådet tycks ibland behandlas av moderata statsråd som
            ett svårhanterligt och besvärligt arv från den socialdemokratiska
            regeringen.
          </note>
          <note>
            Man har också i handling visat vad man går för och hur man värderar
            olika, angelägna FN-initiativ.
          </note>
          <note>
            När generalsekreteraren i september sände en underhandsfråga
            till regeringen om att sända en kontingent ingenjörssoldater till
            Somalia för att säkra distributionen av katastrofhjälp till svältande
            barn, svarade regeringen nej, och detta utan konsultationer med
            utrikesnämnd, riksdag eller opposition. Man hänvisade till skäl
            som, om man toge ta dem på allvar, skulle innebära att både FN:s
            omdöme och andra truppbidragarländers omtanke om sina egna medborgare
            ifrågasattes. Jag kan inte se detta som annat än att regeringen,
            och därmed tyvärr Sverige, svek både FN, som vill stärka sin handlingsförmåga,
            och medmänniskor som lever i yttersta nöd.
          </note>
          <note>
            Nästa misstag -- eller var det en medveten politik? -- kom under
            utrikesministerns närvaro i
          </note>
          <note>
            FN-högkvarteret för ett par veckor sedan. Hon fick där frågan
            om huruvida Sverige skulle kunna tänkas ställa upp för det förslag
            som generalsekreteraren lanserat i sin viktiga programförklaring
            ''En dagordning för fred'', nämligen att generalsekreteraren till
            sitt förfogande skulle kunna ha en stående styrka på upp till
            1 000
          </note>
          <note>
            man och som, efter Säkerhetsrådets godkännande, snabbt skulle
            kunna sättas in för att säkra fred eller förhindra konflikt eller
            krig att bryta ut. Sverige är skeptiskt till detta, sade utrikesministern
            i New
          </note>
          <note>
            York. Hon ogillade förslaget enligt tidningsrubrikerna.
          </note>
          <note>
            Genom sitt ensidigt och utan samråd beslutade nej svek statsministern
            och utrikesministern den svenska FN-traditionen som alltsedan
            Dag
          </note>
          <note>
            Hammarskjölds innovativa initiativ att skapa de blå baskrarna
            gått ut på att stärka världsorganisationens förmåga.
          </note>
          <note>
            Hade Boutros-Ghalis förfrågan haft en socialdemokratisk regering
            i Sverige som mottagare, skulle svaret ha blivit annorlunda. Vi
            anser att FN mycket snabbt måste kunna mobiliseras i krigshotande
            situationer. Om inte FN
          </note>
          <note>
            får ta ansvaret för den globala freden, riskerar vi att få stormakter
            som agerar världspolis i stället. Detta är ståndpunkter som drevs
            av Palmekommissionen på sin tid, och som nu den nya oberoende
            kommissionen om gemensam säkerhet och globalt ansvar under Ingvar
            Carlssons ledning skall diskutera.
          </note>
          <note>
            Jag tror att en överväldigande majoritet i denna kammare även
            när den är fylld med folk, varmt önskar att Sverige väljs in i
            Säkerhetsrådet inom kort. Vi socialdemokrater ser det som näst
            intill ett nationellt intresse. Vi skulle på ett effektivare och
            direktare sätt kunna driva våra hjärtefrågor som gemensam säkerhet,
            demokrati och mänskliga rättigheter, uthållig miljöpolitik och
            rättvisare världsordning. Utan denna globala dimension i vår utrikespolitik
            kan vi inte bygga något av värde och beständighet i Sverige eller
            i Europa.
          </note>
          <note>
            Utan att, herr talman, sia om utgången av det viktiga valet i
            Säkerhetsrådet skulle jag till slut vilja hävda följande: blir
            Sverige invalt så är det trots den nuvarande regeringens agerande
            och tack var det grundmurade anseende som vårt land fått under
            åren som en självständig och solidarisk aktör i det globala samarbetet.
          </note>
          <note type="speaker">
            Anf. 141 BERTIL MÅBRINK (v):
          </note>
          <note>
            Herr talman! Den svenska utrikespolitiken skall vara en klar
            röst för mänskliga rättigheter, frihet och demokrati. Så hette
            det i regeringsdeklarationen som avlämnades för en vecka sedan.
          </note>
          <note>
            Skall vara, sägs det. Men är det så? I förra veckan hade utrikesministern
            besök av sin tunisiske kollega. Jag vill fråga utrikesministern
            om hon då tog upp tillståndet i Tunisien när det gäller de mänskliga
            rättigheterna till diskussion.
          </note>
          <note>
            Kommer regeringen att stoppa den svenska vapenexporten till Tunisien?
            En rad rapporter om politiska arresteringar och tortyr har kommit
            från
          </note>
          <note>
            Tunisien. Amnesty International har bevakat två massrättegångar
            nu i augusti mot totalt 279
          </note>
          <note>
            personer. Hela bevisningen bestod av erkännanden framtvingade
            under tortyr. Det borde väl föranleda en svensk reaktion.
          </note>
          <note>
            År 1991 exporterade Sverige vapen till länder som
          </note>
          <note>
            Brasilien, Indien, Indonesien, Malaysia, Nepal,
          </note>
          <note>
            Pakistan, Singapore och Tunisien, länder där de mänskliga rättigheterna
            bevisligen kränks -- i flera fall mycket grovt.
          </note>
          <note>
            Sverige har 1991--1992 beviljat u-krediter till Kina,
          </note>
          <note>
            Marocko, Thailand, Indien, Tunisien och Pakistan.
          </note>
          <note>
            Dessutom har Algeriet, Turkiet, Brasilien, Irak --
          </note>
          <note>
            fram till FN-embargot -- Colombia och Iran fått exportkrediter.
          </note>
          <note>
            Så stöder Sverige regimerna i Indonesien, vilka massakrerar folk
            i Östimor, Västpapua och
          </note>
          <note>
            Sumatra, i Kina där regimen fortsätter att förfölja oppositionella,
            i Brasilen där militären mördar gatubarn -- för att nämna några
            exempel. Skall detta få fortsätta?
          </note>
          <note>
            Om regeringen menar allvar med sin deklaration att den svenska
            utrikespolitiken skall vara en klar röst för mänskliga rättigheter,
            frihet och demokrati måste en radikal förändring i vapenexporten
            och kreditgivningen ske.
          </note>
          <note>
            Ett annat exempel på den bristande konsekvensen i regeringens
            utrikespolitiska hantering av demokrati och mänskliga rättigheter
            är dispenserna som den givit för export till Sydafrika.
          </note>
          <note>
            Utrikesutskottet sade i sitt betänkande i våras att handelsförbudet
            skulle kunna upphävas när det föreligger en bindande överenskommelse
            om en interimsregering i Sydafrika och att dispenserna självfallet
            inte skall ges i avsikt att kringgå investeringsförbudet så länge
            de politiska förhållandena i landet motiverar en restriktiv tolkning
            av förbudet. Förhållandena i Sydafrika har inte förändrats. Någon
            interimsregering har inte bildats ännu. Det som utrikesutskottet
            föreslog och riksdagen antog skall alltså stå fast.
          </note>
          <note>
            Under de senaste månaderna har regeringen emellertid godkänt
            ett antal dispenser åt företag som ansökt om tillstånd att skicka
            varuprover till
          </note>
          <note>
            Sydafrika. Ett av de mer uppseendeväckande fallen är företaget
            Gothia Pulp and Papers -- tre ansökningar. Företaget har skickat
            10 resp. 1 ton papper till Sydafrika och tagit betalt för sändningarna.
            Kommerskollegium avstyrkte först ansökan, men den beviljades senare
            av regeringen.
          </note>
          <note>
            Atlas Copco har ansökt om en generell dispens från handelsförbudet.
            ANC har klart uttalat att en sådan inte är önskvärd.
          </note>
          <note>
            Hur tänker regeringen göra med Atlas Copcos ansökan? Är det demokratins
            eller handelsintressets röst som skall tala?
          </note>
          <note>
            Den 12 oktober var det 500 år sedan Columbus landsteg på en ö
            i Västindien. Det betydde början på 500 år av kolonial utplundring
            och folkmord på indianerna. Och folkmordet fortsätter än i denna
            dag. Amnesty International har nyligen krävt att regeringarna
            på den amerikanska kontinenten stoppar mord på och misshandel
            av ursprungsbefolkningen. ''Massmord på ursprungsbefolkningen
            kan ha minskat i omfattning under de gångna 500 åren, men har
            aldrig slutat helt'', heter det i Amnestys rapport med anledning
            av 500-årsjubileet.
          </note>
          <note>
            Vad har regeringen gjort för att påverka regeringarna i Nord-,
            Syd- och Centralamerika?
          </note>
          <note>
            Kan vi förvänta oss något initiativ för indianernas mänskliga
            rättigheter inför
          </note>
          <note>
            Ursprungsbefolkningarnas år 1993?
          </note>
          <note>
            Till sist: Den 18 augusti i år bombade Turkiet staden Sirnak
            i Kurdistan. Många människor dödades, och 20 000 av stadens 90
            000 invånare flydde. Såvitt jag vet har inte den svenska regeringen
            eller utrikesministern sagt någonting om denna barbariska handling.
            Varför har den svenska regeringen tigit om dessa turkiska bombningar
            av
          </note>
          <note>
            Kurdistan och kurderna? Varför har utrikesministern tigit om
            dessa brott mot de mänskliga rättigheterna?
          </note>
          <note>
            Anf. 142 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Jag kan konstatera, att om Sverige blir invalt i
            säkerhetsrådet sker det trots Pierre
          </note>
          <note>
            Schoris inlägg här i kammaren i dag. Jag tillbringade en vecka
            i New York under generalförsamlingens generaldebatt och träffade
            såväl generalsekreteraren som en serie utrikesministrar, med vilka
            jag hade samtal. Jag kan rapportera att Sveriges ställning i FN
            är god.
          </note>
          <note>
            Herr talman! Världen genomgår för närvarande dramatiska förändringar
            och står inför stora, delvis nya utmaningar. Men låt oss inte
            tillåta att den optimism som väcktes av frihetens revolution i
            öst vänds till en ny pessimism på grund av dagens problem.
          </note>
          <note>
            Trots bakslag och inrotade svårigheter håller vi på att bygga
            upp en ny ordning i världen, såsom FN-
          </note>
          <note>
            stadgan ursprungligen avsåg.
          </note>
          <note>
            Trots ekonomisk turbulens i Västeuropa och politiska konflikter
            i Östeuropa håller vi på att bygga upp en ny europeisk samarbetsstruktur,
            som vilar på gemensamma värderingar. Gemensam säkerhet har nu
            blivit möjlig sedan den kommunistiska mardrömmen förflyktigats.
          </note>
          <note>
            Utvecklingen mot fred och välstånd går på sina håll frustrerande
            långsamt, men för första gången sedan andra världskriget har Europas
            och världens folk en gemensam färdriktning. En internationell
            samsyn håller på att utvecklas kring principerna om demokrati
            och fri marknadsekonomi som förutsättningar för folkens välgång.
            Ett annat skäl till optimism är att erfarenheten visat att inga
            nationer är dömda till att fastna i en evig cykel av fattigdom,
            underutveckling och politiskt våld.
          </note>
          <note>
            Åtskilliga u-länder har genomgått en anmärkningsvärd utveckling
            från absolut fattigdom till relativt välstånd under en mycket
            kort tid.
          </note>
          <note>
            Denna utveckling har möjliggjorts genom ett starkt ökat utbyte
            med omvärlden.
          </note>
          <note>
            Vi har efter öst--väst-konfrontationens upphörande sett en väsentlig
            ökning av det internationella och regionala samarbetet. Om de
            regionala samarbetsmöjligheterna tillvaratas på rätt sätt blir
            regionens samverkan byggstenar i en global integration. Trenden
            går mot en öppnare värld, ekonomiskt, politiskt och kulturellt.
          </note>
          <note>
            Detta är också huvudfåran i den europeiska utvecklingen. Trots
            på sina håll svårlösta problem ser vi att såväl Väst- som Östeuropa
            har en gemensam färdriktning. I Västeuropa rör svårigheterna mera
            frågan om takten i den ekonomiska och politiska integrationen
            än ett ifrågasättande av det samarbete som gradvis utvecklats
            sedan andra världskriget. Jag tror inte att någon kan vända tillbaka
            denna utveckling av allt närmare samverkan, även om det finns
            nationalistiska nostalgiker som skulle vilja avskärma vad de ser
            som sin nations eller grupps exklusiva intressen.
          </note>
          <note>
            Alla Västeuropas nationer är numera europeiserade i den bemärkelsen
            att vi vid sidan av vår regionala och nationella identitet har
            utvecklat en tredje, övergripande identitet av gemensamma intressen
            och gemensamma förhoppningar. För svensk del har vi hittills gjort
            det inom
          </note>
          <note>
            Europarådet, EFTA och ESK. Vi önskar nu fullt ut delta i det
            europeiska samarbetets kärna,
          </note>
          <note>
            Europeiska gemenskapen. Kanske man kan tala om en gemensam konsumentrevolution
            i Europa som inte bara rör ekonomi och politik utan också kultur
            och kommunikation.
          </note>
          <note>
            Det är just detta som är problemet i Östeuropa i dag. På grund
            av det ekonomiska och politiska arvet efter kommunismen har man
            där ännu inte kunnat etablera en europeisk tredje identitet utöver
            den nationella och regionala. På många håll har man emellertid
            gjort stora framsteg vad gäller att skapa en livskraftig ekonomi
            och politisk demokrati. Polen, Ungern och Tjeckoslovakien är snart
            redo att fullt ut inträda i den europeiska gemenskapen.
          </note>
          <note>
            Trots omställningens svårighetsgrad har de fria marknadsmekanismerna
            börjat fungera. IMF spår en tillväxt nästa år av i genomsnitt
            2 % av reformekonomierna i Öst- och Centraleuropa. I
          </note>
          <note>
            Västeuropa har vi ett stort och ofrånkomligt ansvar för att underlätta
            reformverksamheten i öst, både genom bistånd och genom ett öppet
            utbyte. För svensk del tar vi huvudsakligen detta ansvar i
          </note>
          <note>
            Baltikum, där också de ekonomiska reformerna skjutit fart.
          </note>
          <note>
            När vi nu ser tillbaka på det gångna samarbetsåret finns det
            anledning att särskilt peka på frihandelsavtalen med Estland,
            Lettland och
          </note>
          <note>
            Litauen, tillkomsten av det baltiska investeringsprogrammet,
            det intressanta och växande suveränitetsbiståndet, stödet till
            de baltiska valutorna, återbetalningen av guldet och sist men
            inte minst Sveriges bestämda diplomatiska stöd till de baltiska
            länderna när det gäller kravet på ett snabbt tillbakadragande
            av de före detta sovjetiska trupperna.
          </note>
          <note>
            I dessa reformländer kan man tala om en växande europeisk integration
            och växande europeisk identitet. På vissa andra håll har emellertid
            nationalistiska strömningar tagit överhanden. När nationalismen
            hävdas med våld, som i det före detta
          </note>
          <note>
            Jugoslavien, får den inte bara lokalt förödande konsekvenser
            utan blir också en påfrestning för hela det europeiska samarbetssystemet.
          </note>
          <note>
            ESK och EG har inte med politiska medel kunnat stävja inbördeskriget
            i Jugoslavien. Det europeiska samarbetssystemet har emellertid
            fungerat i så måtto att stormakterna inte dragits in i konflikten
            som någon parts beskyddare, som i tidigare europeisk historia.
            För svensk del har vi från början stött ESK:s och EG:s fredsansträngningar
            på
          </note>
          <note>
            Balkan.
          </note>
          <note>
            Svenskar är verksamma som observatörer inom
          </note>
          <note>
            EG:s ram, svenskar tjänstgör i FN-styrkan
          </note>
          <note>
            Unprofor och svenskar deltar i UNHCR:s livsmedelstransporter
            till Sarajevo. Vi har också deltagit i, och deltar i, flera av
            ESK:s missioner i området. Sverige agerar således såväl i konfliktförebyggande
            som konfliktlösande syfte.
          </note>
          <note>
            Vi är också en mycket aktiv part i ansträngningarna att hantera
            de svåra flyktingproblemen.
          </note>
          <note>
            När vi i december övertar ordförandeskapet i den europeiska säkerhetskonferensen
            får vi ett ökat ansvar för att lösa och motverka konflikter i
            Europa och kan samtidigt spela en viktig roll i utformningen av
            en fungerande freds- och samarbetsordning. Om vi blir medlemmar
            av FN:s säkerhetsråd för nästa mandatperiod, vilket jag livligt
            hoppas -- det avgörs i slutet av denna månad -- får vi ett medansvar
            för säkerhetsrådets verksamhet för värnandet av fred och säkerhet
            i världen. Detta omfattar inte bara krishantering utan också frågor
            som icke-spridning av massförstörelsevapen.
          </note>
          <note>
            Generalsekreteraren har i en av säkerhetsrådet beställd rapport,
            En dagordning för fred, framlagt en serie förslag som avser att
            utöka säkerhetsrådets fredsskapande verksamhet. Dessa förslag
            har i betydande utsträckning sin upprinnelse i svenska och nordiska
            tankar. Också vad gäller FN:s ekonomiska och sociala verksamhet
            har de nordiska länderna tagit initiativ för att förbättra världsorganisationens
            möjligheter att möta framtidens utmaningar. Under årets generalförsamling
            driver vi dessa frågor vidare.
          </note>
          <note>
            På sikt kan världens problem och konflikter bara lösas genom
            uppkomsten av en mer samarbetsinriktad internationell miljö. I
            vår tid måste vi till den regionala, nationella och europeiska
            identiteten lägga en fjärde, global identitet. Inte minst för
            Sveriges del är det uppenbart att vi endast i ökad samverkan --
            i
          </note>
          <note>
            Europa och i världen -- kan uppnå våra utrikespolitiska mål.
            Det gäller fred och säkerhet, ekonomi och utveckling, och sist
            men inte minst frågorna som gäller ekologisk överlevnad.
          </note>
          <note>
            Låt mig också till Bertil Måbrink säga att jag tycker att det
            är alldeles riktigt att som han gjorde i sitt anförande betona
            frågorna om de mänskliga rättigheterna. Det är någonting som vi
            försöker göra. Konkret vill jag nämna Centralamerika, där vi är
            engagerade i bl.a. El Salvador, vilket Bertil
          </note>
          <note>
            Måbrink och jag har talat om tidigare. Jag har i dag haft anledning
            att välkomna den överenskommelse som har ingåtts i Guatemala och
            som innebär att ett stort antal flyktingar kommer att kunna återvända
            dit. Vi arbetar alltså med frågorna om de mänskliga rättigheterna.
          </note>
          <note type="speaker">
            Anf. 143 PIERRE SCHORI (s) replik:
          </note>
          <note>
            Herr talman! Fru utrikesminister! Jag inser att utrikesministern
            på sistone har varit aktiv när det gäller vår kandidatur till
            säkerhetsrådet. Sent skall syndaren vakna däremot!
          </note>
          <note>
            Jag var i FN strax efter det att utrikesministern varit där,
            och det jag kunde redovisa därifrån var just sådana uppfattningar
            som att det är långt mellan ord, tanke och handling, att det blir
            mycket av en läpparnas bekännelse om man inte ställer upp när
            det verkligen gäller, som i fråga om Somalia, där det gäller att
            säga ja till en begäran om att ställa upp och skydda transporterna
            av mat till svältande.
          </note>
          <note>
            Många andra länder gör det. Sverige sade nej.
          </note>
          <note>
            Varför sade man nej, utrikesministern? Varför konsulterade man
            inte någon -- utrikesutskott, utrikesnämnd, opposition, riksdag?
            Varför agerar man på det sättet? Jag kan inte komma till någon
            annan slutsats än att man inte ställer upp när det gäller. Det
            är en läpparnas bekännelse.
          </note>
          <note>
            Samma sak när det gäller Boutros Ghalis underhandsförfrågan till
            Sverige om man ville ställa upp för att stärka FN:s förmåga att
            ingripa i konflikter för att förebygga krig. Även där säger man
            att man inte är intresserad och avvisar kallsinnigt detta. Varför?
            Och varför ingen konsultation där heller?
          </note>
          <note>
            Anf. 144 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Som man frågar får man ofta svar. Jag tycker att
            det låter som om Pierre Schori hade frågat på ett visst sätt och
            fått svar på det sätt som han velat.
          </note>
          <note>
            Sverige är engagerat i nio av tolv i dag pågående
          </note>
          <note>
            FN-operationer. Det tycker jag är att ställa upp. Vi ställer
            upp i Cambodja, vi ställer upp i Jugoslavien, vi ställer upp i
            de flesta av de operationer som nu är i gång.
          </note>
          <note>
            När det gäller just Somalia hade jag möjlighet att tala med Jan
            Eliasson om den operationen.
          </note>
          <note>
            Kombinationen av riskfaktorer och osäkerheten i operationen som
            sådan gjorde att vi valde att gå den humanitära vägen i Somalia.
            Vi märker nu och vi märkte vid Lisbeth Palmes besök i Somalia
            för någon vecka sedan att den bedömning som gjordes från svenskt
            håll var riktig. Sverige gör en mycket stor insats den humanitära
            vägen.
          </note>
          <note>
            De frågor som väckts av just fallet Somalia och möjligheterna
            att agera har gjort att jag i utrikesdepartementet har tagit initiativet
            till en mycket tidig beredning av våra möjligheter att göra insatser
            i Moçambique, just därför att jag tycker att vi bör vara med,
            att vi bör agera. Jag tycker att fallet Somalia var ett svårt
            avgörande och visar att vi måste fundera över hur vi kan hjälpa
            i den typen av svåra situationer. I det hänseendet vill jag gärna
            ge Pierre Schori på hand att jag tycker att vi måste göra insatser,
            och jag har en mycket positiv inställning när det gäller Sveriges
            möjligheter att hjälpa till. Därför bereder vi redan nu den frågan
            när det gäller Moçambique, fastän vi inte har någon formell förfrågan
            från FN.
          </note>
          <note>
            Jag tror också att Sverige med sina erfarenheter kan hjälpa FN
            när det gäller att göra en riktig insats i olika u-länder, t.ex.
            i Afrika.
          </note>
          <note type="speaker">
            Anf. 145 PIERRE SCHORI (s) replik:
          </note>
          <note>
            Herr talman! Jag fick inget svar på frågan varför utrikesministern
            inte som brukligt är konsulterade opposition, riksdag, utrikesutskott
            och utrikesnämnd i dessa två viktiga frågor, hjärtefrågor för
            generalsekreteraren och hjärtefrågor för oss alla -- de svältande
            och nödställda i Somalia.
          </note>
          <note>
            Jag tolkar utrikesministerns svar så, att det var säkerhetsskäl
            som angavs från Sveriges sida när man avvisade denna förfrågan
            från FN:s generalsekreterare. Det betyder med andra ord att de
            regeringar som förklarat sig villiga att ställa upp -- som den
            i Norge -- inte tar tillräckligt ansvar för sina medborgares öden.
            Det är slutsatsen av den bedömningen. Var det detta som var skälet
            eller var skälet något annat?
          </note>
          <note>
            Jag kan erinra om att bland de länder som självfallet har ställt
            upp på en sådan operation i
          </note>
          <note>
            FN:s tjänst är Österrike, Tjeckoslovakien, Finland,
          </note>
          <note>
            Marocko, Norge, Canada och Belgien. De ser inte de här problemen.
            Förmodligen har de också stöd i resp. riksdag när de gör detta.
            Men här konsulterades det inte, här ställer man inte upp, här
            anger man svepskäl! Jag menar att detta egentligen är ett svek
            mot en fin FN-tradition, som Sverige står för. Det är inte värdigt
            Sverige.
          </note>
          <note>
            Anf. 146 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Sverige ställer i allra högsta grad upp när det
            gäller Somalia. Sverige har Swedrelief på plats. Vi har alltså
            många svenskar på plats. Sverige ställer upp humanitärt vad gäller
            Somalia.
          </note>
          <note>
            Det var en sammanvägning av intressen som gjorde att regeringen
            föredrog att fortsätta den humanitära vägen i fallet Somalia.
            -- Så skall det sägas och så skall det tolkas.
          </note>
          <note>
            Pierre Schori har i tidigare inlägg anfört någonting som jag
            skulle ha sagt om stående styrkor i FN-regi.
          </note>
          <note>
            Jag är något förvånad att Pierre Schori använde uttrycket 1 000
            man -- enbart Sverige har faktiskt en beredskapsstyrka på 2 000
            personer som har utbildning och som vi kan vända oss till.
          </note>
          <note>
            Tanken är inte så ny. Sverige har i detta sammanhang föregått
            med mycket gott exempel.
          </note>
          <note>
            Detta är självfallet en fråga som skall diskuteras. Vi vet ju
            precis vad som står i FN-stadgan -- läs den!
          </note>
          <note>
            Detta är inte något märkligt. Däremot har det aldrig omsatts
            i praktiken. Alltså bör det diskuteras.
          </note>
          <note>
            Och när man är svensk, Pierre Schori, skall man utgå från det
            faktum att Sverige inte har möjligt att annat än på frivillig
            bas ställa personal till FN:s förfogande. Det är vår utgångspunkt.
            Jag tycker alltid att man står starkare om man talar från den
            utgångspunkt man själv har. På frivillig bas kan vi ställa personal
            till FN:s förfogande. Andra länder kanske kan beordra militärstyrkor
            att ställa upp.
          </note>
          <note>
            Den möjligheten har inte vi. Låt oss alltså diskutera detta öppet
            och försöka göra något som är konstruktivt och bra också från
            FN:s synpunkt!
          </note>
          <note>
            Andre vice talmannen anmälde att Pierre Schori anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 147 BERTIL MÅBRINK (v) replik:
          </note>
          <note>
            Herr talman! Jag har inte alls fråntagit regeringen och utrikesministern
            att de tar många bra initiativ och gör många värdefulla insatser
            när det gäller de mänskliga rättigheterna. Det kan jag skriva
            under på.
          </note>
          <note>
            Det finns dock områden som jag tycker att man bör ta upp till
            diskussion, där det inte finns en riktig överenstämmelse t.ex.
            mellan vad som sades senast i regeringsdeklarationen och det praktiska
            handlandet. Jag visade på en rad länder som får ukrediter, biståndspengar,
            men som i många fall grovt bryter mot de mänskliga rättigheterna.
            Det är inte acceptabelt. Jag vet inte vad utrikesministern har
            för uppfattning. Arbetar utrikesministern aktivt i regeringen
            för att det här skall upphöra?
          </note>
          <note>
            Jag tog Tunisien som exempel. Den tunisiske utrikesministern
            var här på besök förra veckan. Jag refererade vad som inträffade
            i augusti vid massrättegångar då erkännanden enligt Amnesty var
            framtvingade under tortyr. Tog utrikesministern upp detta med
            den tunisiske utrikesministern och påpekade att det här är helt
            oacceptabelt ur svensk och den svenska regeringens synpunkt?
          </note>
          <note>
            Jag ställde också en fråga om Sirnak. Jag har försökt ta reda
            på om regeringen i augusti reagerade mot den fasansfulla terrorbombningen
            mot denna stad med 90 000 invånare. Många människor dödades när
            Turkiet på det här sättet gick in i Kurdistan och terrorbombade
            en civilbefolkning. Mig veterligen har inte utrikesministern eller
            den övriga regeringen sagt någonting om detta. Jag vet inte vad
            det kan bero på. Det rimmar dåligt med vad som sades förra veckan
            i regeringsdeklarationen om att den svenska utrikespolitiken skall
            vara en klar röst för mänskliga rättigheter, frihet och demokrati.
            Jag ställer mig helt bakom detta, men vi måste agera praktiskt
            och visa att vi menar allvar. Det finns enligt min uppfattning
            brister.
          </note>
          <note>
            Jag vet att man i Hollands parlament har diskuterat den här bombningen
            av Sirnak. Man har tänkt ta upp frågan på ESK:s dagordning. Hur
            ställer sig utrikesministern till initiativet från det holländska
            parlamentet? Vi skall ju överta ordförandeskapet i
          </note>
          <note>
            ESK.
          </note>
          <note>
            Anf. 148 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Om det kommer ett initiativ från holländsk sida,
            kommer det naturligtvis att beredas på sedvanligt sätt inom ESK-processen.
            Jag utgår ifrån att så kommer att ske.
          </note>
          <note>
            Bertil Måbrink nämnde ett antal länder. När det t.ex. gäller
            Kina föll det på utrikesministerns lott att vid det senaste högnivåbesöket
            ta upp frågorna om de mänskliga rättigheterna och fångar i Kina.
            Till den kinesiske ministern överlämnade jag då en lista med namn
            på ett antal fångar vars öde vi bekymrar oss för.
          </note>
          <note>
            I dag har vi haft anledning att till Cubas representant framföra
            vår oro över att en känd kvinnlig dissident, Elisabet Sánchez,
            fängslades i fredags.
          </note>
          <note>
            Jag vill åtminstone försäkra Bertil Måbrink om att vi arbetar
            med dessa frågor. Det kan hända att vi någon gång missar eller
            icke gör vad vi borde göra.
          </note>
          <note>
            Det är en dock en mycket viktig fråga för oss. Vi har ju en särskild
            minister som arbetar med frågan om mänskliga rättigheter, Alf
            Svensson. Han förbereder nu den stora FN-konferensen om mänskliga
            rättigheter. Inför den konferensen kommer ett särskilt förberedande
            möte att äga rum i Sverige.
          </note>
          <note>
            Detta faktum liksom naturligtvis också ordförandeskapet i ESK
            kommer att medföra att frågan om de mänskliga rättigheterna kommer
            att få ökad uppmärksamhet även i Sverige. Vårt agerande i dessa
            frågor kommer att lyftas fram.
          </note>
          <note type="speaker">
            Anf. 149 BERTIL MÅBRINK (v) replik:
          </note>
          <note>
            Herr talman! Jag tackar för de senaste beskeden.
          </note>
          <note>
            Jag vill fortfarande bita mig fast vid händelserna i
          </note>
          <note>
            Turkiet. Det är trots allt mycket märkligt att det har varit
            totalt tyst från svensk sida när det gäller den turkiska regimens
            våldshandlingar mot kurderna och Kurdistan. England, Tyskland,
            Holland och
          </note>
          <note>
            Schweiz har reagerat, men Sverige har varit tyst.
          </note>
          <note>
            Det sades här tidigare att Sverige inte är som förut.
          </note>
          <note>
            Det är möjligt, och det kan finnas många faktorer som har bidragit
            till det här. Men det är mycket farligt. Sverige är känt i världen
            för att under decennier ha stått på de fattigas och förtrycktas
            sida och slagits för de mänskliga rättigheterna.
          </note>
          <note>
            Turkiet ligger geografiskt inte så långt ifrån oss, men Sverige
            säger ändå ingenting i den här frågan.
          </note>
          <note>
            Jag tycker att det är mycket allvarligt, och jag kan inte förstå
            det. Är det fråga om en tyst diplomati gentemot den turkiska regimen?
            Är det därför att det skulle vara effektivast som vi inte säger
            så mycket? Tidigare utrikesministrar sade ofta att det rör sig
            om tyst diplomati och därför skall vi inte säga så mycket. Om
            det är anledningen till att Sverige inte har sagt något om den
            senaste brutala handlingen mot kurderna och Kurdistan får jag
            väl acceptera det.
          </note>
          <note>
            Anf. 150 Utrikesminister MARGARETHA
          </note>
          <note>
            AF UGGLAS:
          </note>
          <note>
            Herr talman! Det har inte varit helt tyst. Jag var här i går
            och hade en längre frågedebatt med två av denna kammares ärade
            ledamöter om just Turkiet, kurderna och PKK. Jag hade då stora
            möjligheter att i denna kammare öppet framföra den svenska regeringens
            syn och det faktum att vi anser att de mänskliga rättigheterna
            måste respekteras. Turkiet är medlem i Europarådet och ESK. Jag
            tror också att Turkiet för närvarande är ordförande i
          </note>
          <note>
            Europarådets ministerrråd.
          </note>
          <note>
            Jag sade också att det faktiskt både är en stats rättighet och
            skyldighet att bekämpa terroristverksamhet och skydda de egna
            medborgarna. Denna kamp måste dock föras med demokratins och den
            internationella rättsordningens spelregler. Detta är det budskap
            vi hela tiden måste ge den turkiska regeringen.
          </note>
          <note>
            Andre vice talmannen anmälde att Bertil Måbrink anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 151 DANIEL TARSCHYS (fp):
          </note>
          <note>
            Herr talman! Vår utrikespolitik bestämmer vi själva. Så lyder
            en formel som riksdag och regering i många år har upprepat. Men
            hur skall vi i dag beskriva Sveriges utrikespolitik?
          </note>
          <note>
            I många år var nyckelordet neutralitet. Att det inte längre duger
            som någon allmängiltig etikett har inte bara att göra med den
            stora omvälvningen i
          </note>
          <note>
            Europa, Warszawapaktens upplösning och Sveriges
          </note>
          <note>
            EG-ansökan. I själva ordet neutralitetspolitik ryms också ett
            drag av undflyende och inåtvändhet som blir alltmer ohållbart
            i den värld som nu växer fram.
          </note>
          <note>
            Skall man välja ett enda ord för svensk utrikespolitik skulle
            jag snarare stanna för begreppet delaktighet. Vi ingår i en större
            helhet, och vi söker vår trygghet i samverkan, inte i isolering.
          </note>
          <note>
            Vi är för det första en del av den nordiska gemenskapen. Ingenting
            av det som har hänt i
          </note>
          <note>
            Europa och i världspolitiken under de senaste åren gör det mindre
            viktigt att vidmakthålla och utveckla kontakterna med Danmark,
            Finland, Island och
          </note>
          <note>
            Norge.
          </note>
          <note>
            I en vidare nordisk zon har vi också de andra länderna runt Östersjön,
            länder som äntligen befriats från ett halvsekels eller trekvartssekels
            diktatur och som nu med tusentals handikapp anträder sin långa
            marsch mot demokrati och marknadsekonomi.
          </note>
          <note>
            För det andra måste vi vara en del av den europeiska familjen.
            Med EES-avtalet kommer vi in i stora delar av den inre marknadens
            regelsystem, men först genom medlemskapet i EG får vi reella möjligheter
            att påverka dess framtida utveckling.
          </note>
          <note>
            Också genom Europarådet och genom ESK, där
          </note>
          <note>
            Sverige snart övertar ordförandeklubban, kan vi fördjupa den
            europeiska samhörigheten.
          </note>
          <note>
            Den tredje gemenskapen är Förenta nationerna.
          </note>
          <note>
            Sverige driver nu som tidigare en utrikespolitik med global identitet,
            och jag är mycket nöjd över att höra också utrikesministern uttala
            de orden.
          </note>
          <note>
            Det är en utrikespolitik som bygger på solidaritet och aktiv
            samverkan med de fattiga länderna i världen.
          </note>
          <note>
            Från Folkpartiets utgångspunkter är det mycket beklagligt och
            sorgligt att enprocentsmålet i fråga om biståndet tillfälligt
            har fått överges. Det skall emellertid inte hindra oss från att
            aktivt verka för demokrati och utveckling i fråga om mänskliga
            rättigheter i Asien, Afrika och Latinamerika, och kan vi tillsammans
            med andra föra Uruguayrundan till ett framgångsrikt slut, så kan
            det gagna de fattiga folken väl så mycket som hela i-världens
            samlade bistånd.
          </note>
          <note>
            I begreppet delaktighet ligger både en ödesgemenskap och en handlingsgemenskap.
          </note>
          <note>
            Ödesgemenskapen är vår nakna utsatthet för allt det som händer
            i omvärlden, vårt beroende av världskonjunkturens svängningar,
            vår exponering för regionala och globala miljöhot liksom återverkningarna
            av krig och konflikter nära och fjärran.
          </note>
          <note>
            Handlingsgemenskapen är vår chans att tillsammans med andra bemästra
            och betvinga alla dessa olika hot, att inte bara underkasta oss
            allt det som sköljer över våra gränser utan i stället välja handling
            framför resignation.
          </note>
          <note>
            Det här kräver en aktiv utrikespolitik. Det kräver djärvhet,
            och det kräver öppenhet för nya former av samverkan. Den nationella
            inkröktheten är inte längre något alternativ, den är inget värn
            för vår suveränitet, utan den undergräver i stället vår frihet
            och vårt självbestämmande.
          </note>
          <note>
            Låt mig ge ett enda exempel på isolationismens omöjlighet. I
            det forna Jugoslavien rasar i dag en ohygglig konflikt, där medeltida
            mentaliteter och hypermodern vapenteknologi har lett till massakrer
            och massflykt. Något har FN, EG och olika hjälporganisationer
            kunnat uträtta för att lindra nöden, men långt ifrån tillräckligt.
          </note>
          <note>
            Den lärdom som måste dras av den jugoslaviska tragedin är att
            långt större resurser och effektivare internationella mekanismer
            måste finnas till hands för att hämma etiska konflikter. Det gamla
            mönstret går nämligen igen. I ekonomiska kriser blommar den aggressiva
            nationalismen åter upp med alla dess vedervärdiga uttrycksformer.
            Bara i ruinerna efter Sovjetimperiet och dess lydstater finns
            i dag minst ett dussintal konflikthärdar som lätt kan flamma upp,
            och går vi utanför Europas gränser är motsättningarna ännu större.
          </note>
          <note>
            Det här visar på en huvuduppgift under de kommande åren, inte
            bara för svensk utrikespolitik utan också för hela världssamfundet
            och dess olika politiska organisationer. Minoriteternas ställning
            måste stärkas. Skall gränserna i Europa bestå --
          </note>
          <note>
            som Helsingforsstadgan föreskriver -- är det alldeles ofrånkomligt
            att etniska motsättningar förebyggs genom vidsyn och generositet.
          </note>
          <note>
            Låt mig allra sist, herr talman, något kommentera meningsutbytet
            mellan Pierre Schori och utrikesministern. Jag delar Pierre Schoris
            grundvärdering att vi nog i framtiden kommer att behöva ingripa
            mera med vapenmakt inom ramen för internationella aktioner. Vi
            måste ha en beredskap att också på det viset delta i ansträngningar
            att skapa fred i världen. Utifrån den grundsynen kan jag instämma
            i det som Pierre
          </note>
          <note>
            Schori här sade.
          </note>
          <note>
            Jag har emellertid uppfattat att oppositionen mot den linjen
            kommer från många håll, dock inte i särskilt hög grad från regeringen
            utan snarare från delar av Pierre Schoris eget parti. När Pierre
            Schori beskyller utrikesministern för något slags mjäkig pacifism
            har jag faktiskt litet svårt att följa med. Jag tror kanske att
            behovet av konsultationer är större inom socialdemokratin än mellan
            socialdemokratin och regeringen.
          </note>
          <note type="speaker">
            Anf. 152 PIERRE SCHORI (s) replik:
          </note>
          <note>
            Herr talman! Jag kan klart deklarera för Daniel
          </note>
          <note>
            Tarschys, vars anförande jag tyckte var mycket sympatiskt och
            bra, att om denna förfrågan från
          </note>
          <note>
            FN:s generalsekreterare hade kommit till en socialdemokratisk
            regering med nuvarande möjliga uppsättning -- dvs. med Ingvar
            Carlsson, osv. --
          </note>
          <note>
            skulle vi ha besvarat den på ett helt annorlunda sätt. Vi skulle
            i positiv anda ha studerat denna fråga.
          </note>
          <note>
            Låt mig också lämna en sakupplysning.
          </note>
          <note>
            Utrikesministern sade att hon hade agerat för en kvinnlig dissident
            på Cuba, Elisabet Sánchez.
          </note>
          <note>
            Personen i fråga är en vän och partikamrat till mig.
          </note>
          <note>
            Det är en man som heter Elisardo Sánchez och som också jag har
            agerat för. Jag vill göra den tillrättavisningen för personer
            som inte är så bekanta med förhållandena på Cuba. Jag vill också
            meddela att han nu är släppt.
          </note>
          <note type="speaker">
            Anf. 153 DANIEL TARSCHYS (fp) replik:
          </note>
          <note>
            Herr talman! Den väsentliga frågan är ju: Hur skall vi framdeles
            kunna hjälpa i konflikter av olika slag?
          </note>
          <note>
            Jag tror att vi måste inrikta oss på att de internationella organisationerna,
            FN och ESK, i större utsträckning än tidigare kommer att behöva
            hjälp och insatser från de olika medlemsstaterna.
          </note>
          <note>
            Vi måste bygga upp en beredskap för att både kunna ge humanitärt
            bistånd och, när så erfordras, också bidra med militära styrkor
            för att skydda freden, för att skydda hjälpinsatserna och för
            att i vissa lägen kanske också gripa in militärt för att hindra
            blodiga konflikter som annars kan urarta till ännu större katastrofer.
          </note>
          <note>
            Det är viktigt att den här grundläggande enigheten om det stora
            registret finns i vårt land, att vi är beredda till olika typer
            av insatser. Sedan kan man alltid i den ena konflikten eller den
            andra diskutera vilken som är den rätta avvägningen, och jag har
            förstått att det på den punkten föreligger en oenighet.
          </note>
          <note>
            Det viktiga är ändå att vi har en grundläggande gemensam värdering
            om att vi i framtiden måste vara beredda till olika typer av internationella
            insatser för att stärka freden och för att bistå människor som
            lider nöd.
          </note>
          <note type="speaker">
            Anf. 154 PÄR GRANSTEDT (c):
          </note>
          <note>
            Herr talman! Det är klart att den dramatiska utveckling som vi
            fortfarande ser i Europa och de stora förändringar som sker utgör
            en väldigt stor utmaning också för den svenska utrikespolitiken.
          </note>
          <note>
            Vi har tillsammans med andra ett ansvar för att stödja de öst-
            och centraleuropeiska länderna, de nya demokratierna, i deras
            arbete på att komma till rätta med sina ekonomiska och ekologiska
            problem, att säkerställa demokratin där och att stödja dem i deras
            strävan att komma in i en vidare europeisk gemenskap.
          </note>
          <note>
            Vi är också angelägna om att själva, som utrikesministern uttryckte
            det, komma in i det europeiska samarbetets kärna, och det finns
            i riksdagen en bred majoritet som ställer sig bakom vår strävan
            efter medlemskap i EG.
          </note>
          <note>
            Samtidigt innebär naturligtvis den förhandlingsprocess som vi
            står inför att det ställs stora krav på vår förmåga att också
            ta vara på våra egna intressen. Vi vill in i samarbetet därför
            att vi ser att det finns en lång rad problem som kräver internationella,
            gemensamma lösningar, inte minst på ett europeiskt plan. Det gäller
            miljöfrågor, det gäller ekonomiska frågor, och det gäller europeiska
            sociala problem. Men det hänger på oss själva att vi också går
            in i samarbetet på ett självmedvetet sätt och ser till dels att
            vi tar vara på egna intressen, dels att vi är beredda att aktivt
            påverka den europeiska utvecklingen. Det kan röra sig om tillämpningen
            av
          </note>
          <note>
            EG-lagstiftningen i Sverige på olika områden, det handlar om
            vår vilja att själva kunna kontrollera vår säkerhetspolitik också
            i framtiden, osv.
          </note>
          <note>
            Det är också viktigt att vi inte låter det europeiska engagemanget,
            som upptar oss så pass mycket, gå ut över vårt engagemang för
            tredje världen.
          </note>
          <note>
            Ibland har ju anklagelser riktats mot regeringen och mot Sverige
            -- liksom mot andra länder -- om att vi börjar bli så upptagna
            av europeiska problem att vi glömmer det faktum att de verkligt
            stora globala problemen fortfarande ligger utanför
          </note>
          <note>
            Europa. Det har förekommit uppgifter om att vi i
          </note>
          <note>
            Sverige i FN har varit så angelägna om att samordna våra ställningstaganden
            med EG:s att vi har släppt en del av vårt traditionella stöd för
            tredje världens intressen. Jag förutsätter att det är en felaktig
            bild.
          </note>
          <note>
            När vi talar om en europeisk identitet i vår utrikespolitik måste
            det ju vara fråga om att vi ser det europeiska samarbetet som
            ett sätt att främja våra utrikespolitiska mål, som i hög grad
            är av global art -- inte om att vi ägnar oss åt någon typ av självutplåning.
          </note>
          <note>
            De verkligt stora problemen är de globala problemen. Det bästa
            sättet att häva den djupa lågkonjunktur som drabbar Sverige likaväl
            som andra industriländer är kanske att främja den ekonomiska utvecklingen
            i tredje världens länder och i Östeuropa. Genom investeringar
            där och genom att öka de ländernas möjligheter att möta den efterfrågan
            och tillfredsställa de behov som finns blir det fler beställningar
            till svensk industri.
          </note>
          <note>
            Det blir fler jobb i Sverige. Motsvarande gäller naturligtvis
            för andra industriländer.
          </note>
          <note>
            Det skulle alltså behövas en samordnad internationell ansträngning
            för att stimulera världsekonomin just genom att stimulera den
            ekonomiska utvecklingen i Östeuropa och i tredje världen på ett
            helt annat sätt än som i dag sker.
          </note>
          <note>
            Det här är naturligtvis inte något som ett enskilt land som Sverige
            kan göra ensamt, utan det förutsätter att vi kan göra arbetet
            tillsammans. Det kanske illustrerar det faktum att de stora problemen
            kräver samlade internationella lösningar snarare än enskilda nationella
            initiativ.
          </note>
          <note>
            Vi borde alltså kunna föra en ännu aktivare politik i syfte att
            få med oss flera länder när det gäller den här typen av insatser.
            Det är klart att vårt eget ställningstagande, som riksdagen så
            småningom kommer att få göra -- dvs. att temporärt skära ned biståndet
            och gå ifrån enprocentsmålet -- kanske inte är den mest lyckade
            signalen i en sådan strävan. Men det är viktigt att vi också markerar
            vår vilja att, så snart möjligheter ges, återställa biståndets
            ambitionsnivå för svenskt vidkommande, samtidigt som vi försöker
            få med oss andra på samma område.
          </note>
          <note>
            Trots den vikt alla europeiska frågor tillmäts är det viktigt
            att vi verkligen behåller den globala identitet i vår utrikespolitik
            som utrikesministern talade om.
          </note>
          <note type="speaker">
            Anf. 155 MARGARETA VIKLUND (kds):
          </note>
          <note>
            Herr talman! När kristdemokraten Robert
          </note>
          <note>
            Schuman i sin deklaration från den 9 maj 1950 lade grunden till
            den europeiska gemenskapen var freden det främsta målet. Nationalism
            och misstro mellan Europas folk skulle försvinna genom en ekonomisk
            och politisk integration.
          </note>
          <note>
            Denna integrations- och samarbetsprocess i
          </note>
          <note>
            Europa har från första början byggts på respekt för etiska värden,
            europeisk kulturell mångfald, demokrati, mänskliga rättigheter
            och marknadsekonomi. Under de senaste 40 åren har den europeiska
            gemenskapen i enlighet med de ursprungliga planerna varit en väl
            fungerande modell för försoning och välstånd. Efter hand som de
            interna spänningarna lättat har solidaritet och ansvarskänsla
            mer och mer riktats mot omvärlden för att möta större utmaningar.
            I sammanhanget kan nämnas skapandet av en europeisk utvecklingsbank
            för hjälp till Östeuropa.
          </note>
          <note>
            Berlinmurens fall, den tyska återföreningen och nedmonteringen
            av det sovjetiska väldet har angivit början till en ny epok för
            Europa. Östeuropas nyvunna frihet och demokratisering är en företeelse
            som den fria världen länge har väntat på och nu välkomnar, även
            om vi inte riktigt anade hur illa ställt det var bakom alla neddragna
            ridåer.
          </note>
          <note>
            Men denna nya situation innebär stora och nya risker. Det massiva
            hot för Västeuropa som Sovjet och satellitstaterna stod för har
            ersatts av en mängd mindre säkerhetsproblem. Exempelvis de regionala
            och etniska motsättningarna, den svåra övergången från diktatur
            till demokrati, omställningen från kommandoekonomi till marknadsekonomi
            samt kontrollen och nedmonteringen av de sovjetiska kärnvapnen
            skapar instabilitet och osäkerhet.
          </note>
          <note>
            Även andra händelser i vår omvärld skapar spänningar. Jag tänker
            bl.a. på den tyska integrationsprocessen men också på nedgången
            i världsekonomin.
          </note>
          <note>
            Som en konsekvens av den oro som präglar vår omvärld dyker, som
            vi har sett, nationalistiska krafter och främlingsfientlighet
            upp i Östeuropa men också till viss del i det rika Västeuropa.
            För att motverka de mörka krafterna finns det egentligen bara
            en väg att gå, nämligen den som Europas fäder stakade ut. Den
            vägen började med insikten om att inget europeiskt land ensamt
            kan möta de utmaningar mot säkerhet och trygghet som vårt europeiska
            närområde ställs inför. Endast enade och eniga om principerna,
            dvs. med konsensus, kan vi hålla emot och bromsa de totalitära
            krafterna.
          </note>
          <note>
            Vi kristdemokrater är övertygade om att en integrerad och stark
            europeisk gemenskap kan dels utgöra den stabiliserande faktor
            som den europeiska kontinenten så väl behöver, dels fungera som
            en inspirationskälla för de nyvunna demokratierna. Öststaterna
            behöver inspiration och förebilder för sin uppbyggnad av demokratin,
            för framlyftande av mänskliga rättigheter och i arbetet för marknadsekonomi
            och fri konkurrens.
          </note>
          <note>
            Även friheten behöver ha förebilder. Den europeiska gemenskapen
            kan och bör med hjälp av sina demokratiska institutioner spela
            en nyckelroll i den omvandlingsprocess som präglar hela Europa.
          </note>
          <note>
            Vad som behövs för att kunna spela den här rollen kan sammanfattas
            i tre punkter:
          </note>
          <note>
            För det första måste man fördjupa den konsensus som är själva
            grunden för Gemenskapen. Det innebär, som vi ser det, att man
            ständigt måste förvissa sig om att det inte råder något tvivel
            om etiska värden, demokratiska värderingar och en social marknadsekonomi.
          </note>
          <note>
            För det andra krävs det, för att de demokratiska krafterna skall
            få nödvändig tyngd, att man på sikt går från ett vanligt utrikespolitiskt
            samarbete till en till stora delar gemensam utrikespolitik med
            gemensamma ståndpunkter. Detta är en naturlig process i ett arbete
            i gemenskap.
          </note>
          <note>
            För det tredje måste Gemenskapen sträva efter att aldrig någonsin
            bli en sammanslutning av rika industrinationer. I stället måste
            den fördjupa sin solidaritet och hjälp till utveckling. Ett av
            målen med den europeiska gemenskapen måste vara att solidariskt
            bistå sämre lottade länder i och utanför
          </note>
          <note>
            Gemenskapen.
          </note>
          <note>
            Vi kristdemokrater anser att det är angeläget att
          </note>
          <note>
            Sverige deltar i den europeiska gemenskapen. Ett fördjupat ekonomiskt
            och monetärt samarbete samt ett utrikes- och säkerhetspolitiskt
            samarbete skapar stabilitet för medlemsländerna men också för
            hela den europeiska kontinenten. Gränsen för vad Kristdemokratiska
            samhällspartiet för närvarande kan acceptera i det samarbetet
            är att
          </note>
          <note>
            Sveriges militära alliansfrihet skall stå fast.
          </note>
          <note>
            Däremot är vi inte negativa till att i framtiden eventuellt diskutera
            den frågan.
          </note>
          <note>
            Grunden för riksdagens alla ställningstaganden om den framtida
            säkerhets- och försvarspolitiken måste vara Sveriges säkerhet.
          </note>
          <note>
            Herr talman! Kds har en utmejslad etisk profil, som avtecknar
            sig skarpt mot det mörker som jag tycker i dag sveper över debatten
            om människovärdet. I
          </note>
          <note>
            vårt land handlar det för närvarande om vår syn på invandrare
            och flyktingar. I f.d. Jugoslavien och i
          </note>
          <note>
            Somalia handlar det om att också människor som inte bär vapen
            och därför inte kan försvara sig har rätt att leva.
          </note>
          <note>
            I många länder i Latinamerika handlar det om att uppfylla, förverkliga,
            de avtal man ingått och som har sin grund i demokrati och mänskliga
            rättigheter. I Thailand och många andra länder handlar det om
            respekt för barnen som individer och om att inte utnyttja deras
            utsatta läge genom att köpa deras kroppar. Den starkes självpåtagna
            rätt att sätta sig till herre över människovärdet måste brytas.
          </note>
          <note>
            Herr talman! Genom ett ökat engagemang i både
          </note>
          <note>
            Europa och den övriga världen finns också möjlighet att påverka
            det demokratiska skeendet och att arbeta för mänskliga rättigheter,
            consensus och fred.
          </note>
          <note>
            Sociala frågor
          </note>
          <note type="speaker">
            Anf. 156 JAN ANDERSSON (s):
          </note>
          <note>
            Herr talman! I förra årets regeringsförklaring framhölls det
            som en viktig målsättning att regeringen ville förbättra vår välfärd
            och den sociala omsorgen genom en valfrihetsrevolution i välfärdspolitiken
            och genom särskilda insatser för de sämst ställda.
          </note>
          <note>
            I årets regeringsförklaring står det att på detta område och
            på tre andra områden har framsteg gjorts, även om mycket återstår
            att göra.
          </note>
          <note>
            Är detta med sanningen överensstämmande? Är det så att de äldre
            personer som bor i det privata servicehuset i Stockholm och som
            inte ens får elementära rättigheter tillgodosedda, t.ex. att få
            duscha, upplever detta som en välfärdsrevolution?
          </note>
          <note>
            Är det en valfrihetsrevolution för de barnfamiljer i min egen
            hemkommun, Helsingborg, som utan att tillfrågats fått sitt daghem
            privatiserat -- bara för privatiserandets egen skull -- och som
            förvägras rätten till barnomsorg, om barnet är under 18
          </note>
          <note>
            månader och de inte uppfyller socialtjänstlagens krav?
          </note>
          <note>
            Är det en valfrihetsrevolution för alla de människor som på grund
            av arbetslöshet tvingas leva på socialbidrag? Många av dessa människor
            lever i kommuner som sänkt socialbidragen till nivåer som ligger
            långt under den nivå som våra sämst ställda pensionärer har.
          </note>
          <note>
            Nej, talet om välfärdsrevolution är naturligtvis inte sant. För
            vissa enskilda människor kan det vara sant, men för majoriteten
            av Sveriges befolkning har regeringsskiftet inneburit en försämrad
            välfärdspolitik. Jag lägger inte hela skulden för det på den borgerliga
            regeringen. Jag vet fuller väl att vi har en ekonomisk situation
            som gör att alla områden i vårt välfärdssamhälle måste ses över.
          </note>
          <note>
            Det påverkar naturligtvis vår välfärdspolitik.
          </note>
          <note>
            Det som måste klinga väldigt falskt i öronen på dem som bor på
            det privata servicehuset i Stockholm, på socialbidragstagarna
            eller på dem som inte får den barnomsorg de vill ha på grund av
            att barnen är för små, det är de stora orden. Jag skulle önska
            att man vore litet mer ödmjuk i sin framtoning, att man var något
            mindre dogmatisk och litet mer samarbetsvillig. Jag tror nämligen
            att det finns en stor samsyn, åtminstone mellan mitt parti och
            mittenpartierna, om grunderna i välfärdspolitiken.
          </note>
          <note>
            Det borde finnas förutsättningar för att man, även i ekonomiskt
            svåra situationer, ägnar sig något mindre åt dogmatik och mer
            åt att värna det som är grunden i den svenska välfärdspolitiken.
          </note>
          <note>
            Jag skall inte måla allt i svart. Jag tycker t.ex. att det är
            bra att man nu har låst in frågan om vårdnadsbidrag i en byrålåda,
            och jag hoppas att man slänger nyckeln i en papperskorg och inte
            letar upp den igen. Vårdnadsbidraget har inte bara ekonomiska
            aspekter -- även om det hade varit vansinnigt att genomföra det
            i den här ekonomiska situationen.
          </note>
          <note>
            Vi i Sverige är bra på många områden av välfärdspolitiken, men
            särskilt bra är vi när det gäller familjepolitiken. Det är en
            familjepolitik, som bygger på ett väl tilltaget barnbidrag, på
            rätt till barnomsorg och på föräldraförsäkringen och som gör det
            möjligt för föräldrarna att kombinera förvärvsarbete med föräldraskap
            på ett sätt som egentligen inte är möjligt i något annat land.
            Skall man göra förbättringar i familjepolitiken, så måste det
            ske genom en utveckling av den familjepolitik som vi redan har.
            Ett vårdnadsbidrag ger ingen frihet att välja att stanna hemma.
            Hur skulle en ensamstående förälder eller en förälder i en låginkomsttagarfamilj
            kunna stanna hemma med hjälp av ett vårdnadsbidrag? Vårdnadsbidraget
            ger inte någon valfrihet för alla att stanna hemma hos sina barn.
            Däremot ger föräldraförsäkringen en sådan valfrihet, eftersom
            denna bygger på inkomstbortfallsprincipen.
          </note>
          <note>
            Ytterligare en sak som jag tycker skall hälsas med tillfredsställelse
            är att handikappreformen trots de krisuppgörelser som har träffats
            ligger fast. Det tillsattes en utredning av Bengt Lindqvist som
            jag själv kom att tillhöra. Det fanns i den utredningen och finns
            även i övrigt en samsyn om behovet av en handikappreform. Framför
            allt skall insatserna riktas till dem som har de allra svåraste
            funktionshindren.
          </note>
          <note>
            Detta och t.ex. åtgärderna på arbetsmarknadspolitikens område
            ger krisuppgörelserna en fördelningspolitisk profil.
          </note>
          <note>
            Det får dock inte stanna vi detta.
          </note>
          <note>
            Handdikappfrågorna är flera, och gruppen handikappade är betydligt
            mycket större än den grupp som nu gynnas av den här reformen,
            även om den har de allra största behoven. I ytterligare ett betänkande
            tas frågan om de generella insatserna upp. Man måste alltså gå
            vidare och utveckla handikappolitiken, trots att förslag nu läggs
            fram om denna angelägna reform.
          </note>
          <note type="speaker">
            Anf. 157 JOHAN BROHULT (nyd):
          </note>
          <note>
            Herr talman, ärade riksdagsledamöter! Jag har ställt upp i debatten
            för att säga några ord om husläkarsystemet.
          </note>
          <note>
            Socialdepartementet har framlagt ett förslag om ett svenskt husläkarsystem.
            Detta förslag har varit på remiss hos många instanser. Socialdepartementets
            avsikt är nu att lägga fram en proposition i ärendet i höst.
          </note>
          <note>
            Många av remissinstanserna har varit negativa.
          </note>
          <note>
            Dessutom är en majoritet av läkarkåren och av sjuksköterskekåren
            av olika skäl emot förslaget.
          </note>
          <note>
            Jag skall här framföra några av dessa skäl.
          </note>
          <note>
            Jag tycker att det är något anmärkningsvärt att vissa landsting
            beslutat att införa systemet trots att förslaget ännu inte har
            nått riksdagen och vi här i kammaren inte haft tillfälle att säga
            vad vi tycker om det.
          </note>
          <note>
            Husläkarsystemet bygger på en romantisk, vacker föreställning
            om att läkaren utgör Guds förlängda arm, som alltid vet bäst och
            som kan förmedla vård.
          </note>
          <note>
            Patienten kan tryggt överlämna sig till doktorn.
          </note>
          <note>
            Man föreställer sig en doktor Finley.
          </note>
          <note>
            Men tyvärr är vi inte så bra doktorer. De moderna medicinska
            behandlingsmetoderna kräver att man utnyttjar alla remissinstanser
            på ett effektivt sätt.
          </note>
          <note>
            Detta är en modell som vuxit fram i Sverige. Det är en bra modell,
            och jag kan inte se något skäl att ändra på den.
          </note>
          <note>
            I Holland och Tyskland har man ett husläkarsystem, och patienterna
            uppskattar detta system. Här finns emellertid den avgörande skillnaden
            att vårdpengen tillhör patienten och inte landstingen. Man skiljer
            rollen som finansiär från rollen som producent. Detta är mycket
            viktigt. Om man avskaffar Dagmarreformen och inför fri etablering,
            anser vi att ett husläkarsystem skulle vara alldeles utmärkt.
          </note>
          <note>
            Bo Könberg har i en del intervjuer sagt att
          </note>
          <note>
            Socialdemokraterna och Ny demokrati angriper husläkarreformen
            från olika håll. Därför blir den logiska men outtalade uppfattningen
            att sanningen ligger i den politiska mitten -- förlåt, den politiska
            makten -- och att frågan därför inte behöver diskuteras. Jag vill
            nu framföra en del synpunkter som jag tror delas av alla, oavsett
            partitillhörighet.
          </note>
          <note>
            Man önskar åstadkomma läkarkontinuitet och tillgänglighet för
            sjukvården. Dessa fina syften är emellertid i stor utsträckning
            redan tillgodosedda genom dagens distriktsläkarsystem och vårdcentralerna.
            Därför är detta förslag något av att slå in öppna dörrar.
          </note>
          <note>
            Vårt fina distriktsläkarsystem och våra vårdcentraler är föremål
            för studiebesök från utlandet. Man kommer hit för att studera
            vad vi kan åstadkomma i primärvården.
          </note>
          <note>
            Detta fina system behöver inte brytas sönder och ersättas med
            ett husläkarsystem.
          </note>
          <note>
            Framför allt imponerar det fina teamarbetet mellan olika yrkeskategorier
            med ett gemensamt vårdansvar. I många länder där man har etablerat
            ett husläkarsystem är man alltså ändå inte nöjd, utan man kommer
            till oss för att titta på vår utmärkta primärvård.
          </note>
          <note>
            Vad innebär då husläkarsystemet? Jo, det innebär en hel del restriktioner.
            Man får inte byta läkare förrän efter ett halvår. Ingen får vara
            husläkare på deltid. Själv är jag husläkare på en tiondelstid,
            eftersom jag inte blir av med mina patienter -- de uppsöker mig
            vare sig jag vill det eller inte. Jag tycker också att det skall
            vara på det sättet.
          </note>
          <note>
            Varför skall man inte få välja en specialist som husläkare. Varför
            skall en kvinna inte få ha en gynekolog som husläkare om hon har
            problem men familjen i övrigt är frisk, bortsett från en del förkylningar
            som man alltid kan hantera.
          </note>
          <note>
            Varför kan inte en företagsläkare få vara husläkare? En företagsläkare
            har god kontakt med dem som arbetar i företaget och kan få de
            anställda att lyssna på råd om förebyggande åtgärder mot t.ex.
            arbetsskador.
          </note>
          <note>
            Varför skall alla medborgare tvingas in i systemet?
          </note>
          <note>
            Varför skall man betala 300 kr för att få en remiss till en specialist
            som man ändå vet att man skall gå till? Detta tycker jag är överförmynderi.
            Bo
          </note>
          <note>
            Könberg får ursäkta dessa brutala ord.
          </note>
          <note>
            Slutligen några ord om ekonomi. Det finns i dagens situation
            all anledning att tala om ekonomi. Fyra stycken oberoende utredningar
            har visat att det föreslagna husläkarsystemet kommer att kosta
            ungefär fyra miljarder kronor mer än det nuvarande systemet. Nu
            ser Bo Könberg bekymrad ut. Jag skall med glädje lyssna på förklaringen.
          </note>
          <note>
            Jag har jämfört husläkarsystemet, med listningen av patienter,
            med vad det kostar om man skulle gå till specialistläkare. Då
            kom jag fram till faktor 2, dvs. 8 miljarder i stället för 4 miljarder.
            Jag har också tagit del av specialistläkarnas utredning. De hamnar
            i faktor 1,9 i stället för 2,0, som jag gjorde.
          </note>
          <note>
            Gunnar Birke har gjort en utredning och kommer fram till ungefär
            samma resultat.
          </note>
          <note>
            Privatläkarföreningen har kommit fram till 7
          </note>
          <note>
            miljarder. Det kanske inte var så konstigt att de hamnade litet
            högre. I alla fall finns det en del ekonmiska faktorer att ta
            hänsyn till.
          </note>
          <note>
            Jag skulle föreslå att Bo Könberg tar med sig det här förslaget
            tillbaka till socialdepartementet och arbetar vidare på det, även
            med tanke på den ekonomiska konsekvensen.
          </note>
          <note type="speaker">
            Anf. 158 EVA ZETTERBERG (v):
          </note>
          <note>
            Herr talman! I dag fick vi ett pressmeddelande om vad vår socialminister
            Bengt Westerberg har för sig.
          </note>
          <note>
            Han är i New York och talar om att en bra familjepolitik stödjer
            barnen och bidrar till jämställdheten mellan kvinnor och män.
            Det tycker jag är ett bra uttalande, och jag tror att alla instämmer
            i det.
          </note>
          <note>
            Jag tycker också att Bengt Westerberg själv och
          </note>
          <note>
            Folkpartiet i många avseenden aktivt arbetat för detta. Jag tänker
            exempelvis på förslaget om barnombudsman, förslaget om barnomsorgslag,
            att alla skulle ha rätt till barnomsorg, att man drivit på om
            handikapputredningen och att man i den här vändan ser till att
            vi inte får ett vårdnadsbidrag.
          </note>
          <note>
            Men när jag läser det här uttalandet undrar jag också en del
            över vad regeringen som helhet faktiskt gör, eller rättare sagt
            inte gör i olika sammanhang för att förbättra barnens situation
            i vårt land. Bengt Westerberg har i pressmeddelandet nämnt föräldraförsäkringen
            och hur stor andel pappor som tar ut föräldraledighet.
          </note>
          <note>
            Det har alltså varit en oerhört marginell utveckling:
          </note>
          <note>
            0,5 % av papporna beräknat på andelen dagar, trots att regeringen
            lagt ned miljoner på pappakampanj. Då kanske det är dags att börja
            fundera över andra sätt att öka pappornas andel av föräldraledigheten.
          </note>
          <note>
            Jag saknar i både krispaket och regeringsförklaring en betraktelse
            av dessa frågor ur kvinnors och barns perspektiv. Hur pass angelägna
            är reformer eller besparingar för de grupperna? Det jag reagerar
            mot är självfallet att en karensdag slår hårt mot lågavlönade
            kvinnor, och av dem är det många som har barn. Jag ser också hur
            frågan om två semesterdagar naturligtvis slår väldigt hårt mot
            lågavlönade, men särskilt mot barn vars föräldrar är lågavlönade
            och inte har någon avtalsenlig semester. Vi har också problemet
            att barnbidraget inte ökar. Det hör till den del av krispaketet
            som många barn som jag träffar på i min omgivning verkligen har
            klart för sig och beklagar.
          </note>
          <note>
            I regeringsförklaringen, som jag tycker inte har fått alltför
            stor uppmärksamhet, står det att kommunerna får ett större ansvar
            för utformningen av välfärdspolitiken. Det står också att kvinnors
            möjlighet att starta eget kommer att öka med regeringens insatser.
          </note>
          <note>
            Då undrar jag om regeringen har tittat närmare på hur verkligheten
            ser ut. Vi vet att de allra flesta kommuner i dag befinner sig
            i kris och att arbetslösheten ökar katastrofalt bland just offentliganställda
            kvinnor. Det är kanske inte att få gå ut och starta eget som är
            det de mest längtar efter, utan att få fortsätta ett jobb som
            de tycker är meningsfullt och som behövs.
          </note>
          <note>
            Jag undrar också vad biträdande socialministern Bo
          </note>
          <note>
            Könberg anser om Barnlobbyn, som har bedrivit ett mycket bra
            arbete för att uppmärksamma hur nedskärningen i vårt land drabbar
            just barn. Det finns många exempel på stängda lekplatser, bibliotek
            och minskad barnkultur, men också på en försämrad barnomsorg.
            Olika företrädare för
          </note>
          <note>
            Folkpartiet, exempelvis biträdande socialborgarrådet i Stockholm,
            har gått ut och talat om kravmaskiner, att det enbart är personalintressen
            osv. Jag hoppas att Bo Könberg kan dementera den uppfattningen.
          </note>
          <note>
            Jag var häromdagen ute i Haninge, som är en mycket drabbad kommun.
            Det var SKTF som hade tagit ett i mina ögon mycket bra initiativ
            och bjudit in samtliga riksdagsledamöter att besöka någon kommun
            och att besöka en fackklubb. De jag träffade där som jobbade med
            barn och ungdomar var uteslutande kvinnor. De kvinnorna var naturligtvis
            oroade över sina jobb. Men de hade jobbat så länge att det inte
            var det främsta skälet till deras oro. Det var hur det program
            som redan fanns för besparing i Haninge drabbar just barnen och
            ungdomarna. Det var två fritidsgårdar som skulle läggas ned. Det
            var bibliotek som skulle stängas. Det var utmärkta barnprogram
            som skulle skäras ned väldigt kraftigt, till skillnad mot de tekniska
            förvaltningarna, som inte alls hade samma sparkrav på sig.
          </note>
          <note>
            Jag undrar vad som händer när statsbidragen nu blir ännu lägre
            för kommuner som Haninge. Vi vet att de besparingar som redan
            är på gång där kommer att accelereras.
          </note>
          <note>
            I regeringsförklaringen talar man om det minskade budgetunderskottet,
            hur viktigt det är att inte öka på det ytterligare, utan minska
            det. Om man vill anlägga ett barnperspektiv vill jag verkligen
            understryka att jag tycker att det är ett riktigt resonemang.
          </note>
          <note>
            I en intressant artikel i Svenska Dagbladet häromdagen talas
            det om den offentliga generationsskulden, om hur våra barn kommer
            att få betala i framtiden om inte konsumtionen minskar i dag.
            Räntorna uppgår i dag till 60
          </note>
          <note>
            miljarder för svenska skattebetalare. Jag tycker alltså att det
            är riktigt av regeringen att minska budgetunderskottet. Men jag
            tror att det går att göra det på ett helt annat sätt än regeringen
            gör i dag.
          </note>
          <note>
            Det går att omfördela inom statsbudgeten mellan försvar och sociala
            verksamheter. Det går att inom sjukförsäkringen minska för dem
            som har mest i dag och att öka för dem som har mindre. Det går
            att se till att man på olika sätt fördelar bördorna.
          </note>
          <note>
            Man talar i regeringsförklaringen om att varje människa är unik
            och om den svages rätt till trygghet och integritet. Jag undrar
            hur det stämmer med verkligheten, med starkt ökade socialbidrag.
          </note>
          <note>
            Första och andra kvartalet har de ökat med över
          </note>
          <note>
            20 %. Hur uppfattar de människor som i dag tvingas att söka socialbidrag,
            och som ibland inte ens vill söka av rädsla för förnedring, talet
            om ökat människovärde?
          </note>
          <note type="speaker">
            Anf. 159 Statsrådet BO KÖNBERG (fp):
          </note>
          <note>
            Herr talman, riksdagsledamöter! När jag stod i den här talarstolen
            i den förra allmänpolitiska debatten för ungefär åtta månader
            sedan, visste jag lika litet som någon annan att just det året
            skulle föra med sig stora ekonomiska uppgörelser mellan regeringen
            och Socialdemokraterna.
          </note>
          <note>
            Huvudtalare från oppositionen var den gången
          </note>
          <note>
            Birgitta Dahl och Doris Håvik. Det framgick inte riktigt av deras
            inlägg den gången att det skulle bli i samverkan med Socialdemokraterna
            som regeringen skulle föreslå att en karensdag införs i sjukförsäkringen,
            att besparingar genomförs i pensionssystemet och flera andra svåra
            beslut.
          </note>
          <note>
            Det är inte särskilt konstigt att det inte märktes den gången.
            Socialdemokraterna hade gått till val på tron på en snar ekonomisk
            förbättring och på att vändpunkten var nära.
          </note>
          <note>
            Nu vet vi att denna ekonomiska vändpunkt ännu ligger en bit framför
            oss. För att Sverige skall kunna dra nytta av en internationell
            konkjunkturuppgång, när den nu kommer, krävs det att vi innan
            dess har tagit itu med våra inhemska problem, bl.a. det stora
            strukturella budgetunderskottet.
          </note>
          <note>
            Att förslag som syftar just till att ta itu med detta samlar
            en stor majoritet i riksdagen betraktar jag som ett starkt belägg
            för att Sverige har ett väl fungerande politiskt system samt att
            såväl regering som opposition -- då tänker jag på den socialdemokratiska
            -- numera drivits av verklighetens krav mer än av prestige. Inte
            minst är den socialdemokratiska oppositionen värd beröm för detta.
          </note>
          <note>
            De besparingar som ligger i krisuppgörelsen är i stort välavvägda.
            Stora besparingar är så utformade att de får delas av många människor,
            samtidigt som svaga grupper skyddas. Det är den huvudprincip som
            är den mest lämpade, även för eventuella framtida besparingar
            som kan komma att bli nödvändiga.
          </note>
          <note>
            Av de föregående talarna i dagens debatt har inte minst Eva Zetterberg
            kommit in på de problem och de brister som har att göra med den
            svåra ekonomiska situationen. Dock har jag knappast uppfattat
            av hennes inlägg att det finns speciellt mycket realism i hennes
            funderingar på hur man skall komma till rätta med det stora budgetunderskottet
            på ett sätt som egentligen inte drabbar någon.
          </note>
          <note>
            Några frågor som det finns anledning att ta upp i den här debatten
            sammanfaller i övrigt till stor del med några av dem jag tog upp
            i den allmänpolitiska debatten i våras. Låt mig börja med några
            ord om socialförsäkringen.
          </note>
          <note>
            Arbetsskadeförsäkringen har under de senaste åren varit skolexemplet
            vad gäller systemfel i socialförsäkringen. Nästan alla som direkt
            arbetar med arbetsskadeförsäkringen intygar att den hämmar en
            arbetsskadad persons ambitioner att låta sig rehabiliteras för
            att därmed snabbt återkomma till arbetet. Samtidigt kostar den
            orimliga summor för samhället och ytterst för medborgarna, pengar
            som sannerligen kunde användas på bättre sätt. Just nu är det
            samlade underskottet i arbetsskadefonden drygt 24
          </note>
          <note>
            miljarder kronor.
          </note>
          <note>
            En del åtgärder har vidtagits för att minska detta.
          </note>
          <note>
            Det kommer att innebära att ökningstakten minskar något. Men
            enligt prognoserna kommer, om ingenting ytterligare görs, det
            ackumulerade underskottet i arbetsskadefonden att om ca 7 år ha
            stigit till närmare 50 miljarder kronor, vilket förstås inte är
            en acceptabel kostnad.
          </note>
          <note>
            Detta inses av fler och fler. Jag noterar att man i
          </note>
          <note>
            Aftonbladets huvudledare i söndags sammanfattade den här frågan
            på följande sätt:
          </note>
          <note>
            ''Vid det här laget är väl alla ense om att arbetsskadeförsäkringen
            bör läggas om så att den stämmer överens med den proklamerade
            arbetslinjen.''
          </note>
          <note>
            Ett annat stort och viktigt område är det svenska pensionssystemet.
            Den arbetsgrupp som sedan december behandlar frågan om ett förbättrat
            pensionssystem lade för sex veckor sedan fram sin första rapport.
            I den beskrevs ingående de problem som finns i dagens system samt
            principerna för hur dessa kan lösas och redogjordes för hur ett
            pensionssystem efter dessa nya riktlinjer skulle kunna se ut.
          </note>
          <note>
            Syftet var att stimulera den allmänna debatten.
          </note>
          <note>
            Hittills kan man konstatera att de flesta inlägg har vitsordat
            de grundtankar som finns inom pensionsarbetsgruppen. Det är bra,
            eftersom det borde skapa förutsättningar för att snabbt gå vidare.
          </note>
          <note>
            Sedan den förra allmänpolitiska debatten har
          </note>
          <note>
            Socialdepartementet lagt fram en promemoria rörande husläkare.
            Under sommaren har promemorian varit ute på remiss, och resultatet
            är ett brett instämmande i husläkartanken men med en hel del invändningar
            gällande utformningen.
          </note>
          <note>
            Flera av dessa invändningar är motstridande och därmed naturligtvis
            svåra att tillgodose. Många av invändningarna är dock värdefulla
            och kommer att beaktas i den proposition som kommer under hösten.
          </note>
          <note>
            Min utgångspunkt har varit och är att sjukvården i vårt land
            inte bör centralstyras. Den långt gångna regionala självstyrelsen
            vad gäller sjukvården bör bevaras, och det som kan bli föremål
            för nationella regler rör patientens och vårdgivarens rättigheter.
          </note>
          <note>
            Sedan bör det vara möjligt att ute i landstingen och i de landstingsfria
            kommunerna inom de nationella ramarna utforma den goda sjukvården.
          </note>
          <note>
            Ett område där det framförts synpunkter från många håll gäller
            att man inte borde ha några nationella regler rörande patientavgifterna.
            Dessa borde kunna variera mellan landstingen. Andra remissinstanser
            har påpekat att det borde vara samma patientavgift hos barnläkaren
            och gynekologen som hos allmänläkaren. Dessa två åsikter är litet
            knepiga att förena.
          </note>
          <note>
            När departementet nu förbereder propositionen försöker vi på
            olika sätt tillgodose många av de synpunkter som inkommit. Jag
            har i min tidigare roll som landstingspolitiker arbetat aktivt
            för att stödja distriktssköterskornas möjligheter att sköta sitt
            arbete. Det är värdefullt att man ute i landstingen fortsätter
            att slå vakt om detta.
          </note>
          <note>
            Däremot är det mycket tveksamt om vi skall anta tvingande regler
            för personalsammansättning eller om formerna för samverkan inom
            primärvården skulle utarbetas av Socialdepartementet vid
          </note>
          <note>
            Tegelbacken eller antas av riksdagen på
          </note>
          <note>
            Helgeandsholmen.
          </note>
          <note>
            Den allra bästa reklamen för husläkarreformen är de ställen där
            husläkare redan finns, såväl i Sverige som utomlands. Jag känner
            inte till någon sådan plats där man överväger att gå ifrån de
            fördelar som ligger i att varje medborgare har möjlighet till
            en långsiktig och fast läkarkontakt. Trots de studiebesök som
            Johan Brohult talar om äger rum i
          </note>
          <note>
            Sverige, har inget av de länder som har husläkare några andra
            planer än att bibehålla kärnan i husläkartanken, även om de kan
            inspireras av mycket som görs på annat håll, bl.a. i Sverige.
          </note>
          <note>
            I Norge planeras försöksverksamhet, och i Finland har man sysslat
            med husläkarreformer i stor skala i flera år. I Stockholm fattades
            nyligen beslut om att införa ett husläkarsystem 1994, som kommer
            att omfatta bara det ungefär en femtedel av hela befolkningen.
          </note>
          <note>
            Den snabba utbyggnaden av husläkarverksamhet på olika håll i
            Sverige betyder att riksdagen inte bör vänta med att fatta beslut
            om de nationella regler som riksdagen anser bör gälla. Ibland
            har jag funderat över hur denna debatt skulle se ut om vi sedan
            länge hade haft husläkare och regeringen hade föreslagit en utveckling
            i motsatt riktning. Det krävs ingen större fantasi för att inse
            vilken proteststorm det skulle leda till. Det räcker kanske inte
            som svar på den oro som denna, likt alla stora förändringar, för
            med sig. Men jag tror inte att det kommer att dröja lång tid med
            husläkare förrän många av de invändningar som nu förts fram kommer
            att te sig ganska främmande och exotiska.
          </note>
          <note>
            Johan Brohult tog upp husläkarfrågan i sitt inlägg och hade,
            om jag uppfattade honom rätt, huvudtemat att vi har en bra modell.
            Det ligger förstås en del i det. Den brist som vi har velat påpeka
            är att vi i Sverige har en väldigt dålig kontinuitet vad gäller
            patient -- läkare-kontakten.
          </note>
          <note>
            Johan Brohult kommenterade ekonomin i de olika systemen. Ny Demokrati
            förespråkar en sjukvårdsmodell som enligt alla internationella
            jämförelser måste bli den allra dyraste, dvs. en modell med väldigt
            gott om specialistläkare -- om jag har uppfattat kollegan i socialförsäkringsutskottet
            rätt, nästan enbart specialistläkare och inga allmänläkare. Ett
            sådant system kommer förstås att kosta mycket mer än ett system
            som baseras på allmänläkare.
          </note>
          <note>
            Två andra områden inom sjukvården där det just nu händer mycket
            är vårdgarantin och ÄDEL-
          </note>
          <note>
            reformen. Båda dessa reformer hade nyss trätt i kraft när vi
            förra gången möttes i en allmänpolitisk debatt i februari. I dag
            kan vi luta oss mot en redovisad utvärdering, där vi kan konstatera
            att två av de mest besvärliga och seglivade problemen inom svensk
            sjukvård kraftigt har minskat och på vissa håll helt eliminerats.
          </note>
          <note>
            Köerna till angelägna behandlingar och operationer är nu radikalt
            förkortade. Förra veckan kom regeringen och Landstingsförbundet
            överens om att vårdgarantin bör bibehållas även under 1993.
          </note>
          <note>
            ÄDEL-reformen är den största organisatoriska förändringen vad
            gäller huvudmannaskap på mycket länge i Sverige. Förutom kommunernas
            övertagande innehöll reformen bestämmelser om kommunalt s.k. betalningsansvar
            för medicinskt färdigbehandlade patienter på akutsjukhusen.
          </note>
          <note>
            Syftet med detta var att stimulera kommunerna att bygga ut äldreomsorgen.
            Uppgifterna hittills från
          </note>
          <note>
            Socialstyrelsen tyder på att antalet klinikfärdiga patienter,
            som de ibland kallas, har minskat med bortemot hälften.
          </note>
          <note>
            Vården har under det senaste knappa året genomgått klara förbättringar
            vad gäller några av de förut mest alarmerande bristerna. Arbetet
            med att ta fram handikappreformen fortgår på departementet och
            kommer enligt planerna att presenteras för riksdagen i slutet
            av denna månad.
          </note>
          <note>
            Det finns därför inte skäl att här gå närmare in på förslaget
            än att uttrycka stor tillfredsställelse över att det har varit
            möjligt att ta fram denna reform trots det extremt kärva ekonomiska
            läget. Också andra viktiga ämnen måste utelämnas här i mitt inledande
            inlägg. Jag misstänker att det kommer att finnas tillfälle att
            diskutera även några av dessa ämnen under den fortsatta debatten.
          </note>
          <note type="speaker">
            Anf. 160 EVA ZETTERBERG (v) replik:
          </note>
          <note>
            Herr talman! Bo Könberg har ifrågasatt realismen i
          </note>
          <note>
            Vänsterpartiets förslag. För oss är det en viktig självklarhet
            att man måste finansiera sina förslag.
          </note>
          <note>
            Vi har ett alternativt besparingspaket för Sverige, med besparingar
            som gick upp till 50 miljarder kronor i det första krispaketet,
            också det realistiskt grundat. Det handlar, som redovisats på
            annat håll, om besparingar inom försvaret, om en förändrad fördelning
            av sjukvårdskostnader osv. Det tycker jag är angeläget, för det
            går inte att bara framställa förslag om ökade budgetramar.
          </note>
          <note>
            Jag vill dessutom fråga om en sak. I
          </note>
          <note>
            regeringsförklaringen talar man om ökad konkurrens. Bo Könberg
            återkom till detta i sitt anförande. I regeringsförklaringen talar
            man särskilt om barntandvården. Bo Könberg, som har ett förflutet
            i Stockholms landsting, kanske minns att man där gjorde utredningar
            om tandvården och barntandvården i folktandvårdens regi och jämförde
            den med tandvården i privat regi. Det visade sig att landstingets
            tandvård var klart billigare. Jag undrar alltså om regeringens
            förslag är framkomna av omtanke om rikets finanser och även kommuners
            och landstings finanser, eller vad handlar det om? Är det fråga
            om konkurrens till varje pris utan att priserna sänks?
          </note>
          <note>
            Jag fick inget svar på frågan vad biträdande socialminister anser
            om Barnlobbyverksamhet. Jag tror att alla de som arbetar med dessa
            frågor och som har varit engagerade -- författare, kulturarbetare
            och personer som arbetar med barnomsorgen i olika former -- är
            mycket intresserade av ett svar.
          </note>
          <note>
            Till slut vill jag fråga om socialbidragen.
          </note>
          <note>
            Regeringen talar om värdigt liv. Hur skall man gripa sig an det?
            Det går lätt att tala i väldigt allmänna termer om värdigt liv,
            men när det handlar om att vi har en väldigt kraftig ökning av
            antalet socialbidragstagare i vårt land, tycker jag att regeringen
            måste undra hur dessa människor skall få ett värdigt liv. Att
            leva på socialbidrag under en längre tid kan inte vara ett värdigt
            liv. I en utmärkt skrift av Maj-Gull Axelsson, ''Orättvisans ansikte'',
            har man ingående skildrat hur ett antal personer som lever på
            mycket små inkomster upplever sin situation. Det allra värsta
            med skildringen är att det finns så många som inte beklagar sig
            över sin ekonomi utan talar om hur livet nästan tycks vara utan
            värde, hur man inte kan se någon framtid, hur man knappt kan se
            sitt liv gestalta sig om fem eller tio år och inte kan tala om
            det i positiva termer. Det tycker jag är någonting oerhört angeläget
            att rätta till om man menar allvar med att försöka se till att
            människor skall få ett värdigt liv.
          </note>
          <note type="speaker">
            Anf. 161 Statsrådet BO KÖNBERG (fp):
          </note>
          <note>
            Herr talman! Min första kommentar till Eva
          </note>
          <note>
            Zetterberg gäller frågan om Barnlobbyn. För min del tycker jag
            att det är alldeles klart att
          </note>
          <note>
            Barnlobbyn engagerar människor som bryr sig om barns bästa och
            vill ha ett så barnvänligt samhälle som möjligt. Vad jag däremot
            också antydde var att jag tror att den ekonomiska realismen inte
            alltid är på den nivå som krävs utan mer kanske liknar den som
            är vanlig inom Eva Zetterbergs eget parti, nämligen en frikoppling
            från allt det som vi andra tvingas att brottas med.
          </note>
          <note>
            Den andra fråga som jag vill besvara gäller socialbidragen. Det
            är förstås så att vi infört socialbidragen inom ramen för det
            generella välfärdssystemet som det yttersta skyddsnätet. När allt
            annat brister, finns socialbidragen att tillgå. De är just till
            för att hjälpa människor i denna situation. Självfallet är det
            inte önskvärt på minsta sätt att människor under en längre tid
            behöver använda sig av detta selektiva stöd, som finns inom ramen
            för den generella välfärdspolitiken. Detta har i hög grad att
            göra med de ekonomiska problem som vi står inför.
          </note>
          <note>
            Den tredje frågan som Eva Zetterberg ställde i sitt inlägg gällde
            barntandvården och konkurrensen på det området. Hon åberopade
            uppgifter och siffror från Stockholms läns landsting. Jag kan
            fortsätta med att kommentera förhållandena inom
          </note>
          <note>
            Stockholms läns landsting, eftersom jag råkar veta att man där
            arbetar intensivt med att förbättra det tidigare systemet med
            valfrihet för föräldrarna.
          </note>
          <note>
            Föräldrarna har sedan länge haft möjlighet att välja mellan att
            anlita den privata eller den offentliga tandvården. Man försöker
            förbättra systemet så, att det fr.o.m. nästa år i större skala
            skall bli möjligt att välja en privattandläkare, samtidigt som
            man skall ha ett ekonomiskt system som medför att kostnaderna
            blir likvärdiga för de båda alternativen. Det är sådana frågor
            som man just nu diskuterar inom Stockholms läns landsting.
          </note>
          <note>
            Utan att närmare gå in i detalj när det gäller
          </note>
          <note>
            Vänsterpartiets synpunkter på den ekonomiska politiken, kan man
            väl säga att realistiska förslag är inte det som har varit det
            mest utmärkande för
          </note>
          <note>
            Vänsterpartiet. Jag undrar om det finns någon aktiv medlem i
            Vänsterpartiet som betraktar det här förslaget som realistiskt.
          </note>
          <note type="speaker">
            Anf. 162 EVA ZETTERBERG (v) replik:
          </note>
          <note>
            Herr talman! Det här avslutande talet om vad som var realistiskt
            eller inte förstod jag inte riktigt. Om det var våra eller regeringens
            förslag som inte var realistiska kan kanske Bo Könberg utveckla
            vid något annat tillfälle.
          </note>
          <note>
            Jag och många av mina partikamrater tror att besparingar i den
            storleksordningen som det har handlat om i krispaketen går inte
            att göra utan att de drabbar vanliga medborgare i vårt land. Det
            går nog inte att hitta ett sparpaket som inte på något sätt skulle
            drabba dem som har låga eller medelstora inkomster. Fullt så underbara
            förslag kan inte ens Vänsterpartiet komma på. Utebliven momssänkning,
            t.ex., drabbar naturligtvis människor med låga och medelstora
            inkomster. Det handlar om att hitta sådana förslag som gör så
            liten skada som möjligt.
          </note>
          <note>
            De flesta som arbetar med barn har nog en realistisk inställning.
            De kräver inga omöjligheter, men de har ju också den erfarenheten,
            att det som inte satsas på barn kommer man att få betala igen
            när barnen blir äldre, ungdomar eller vuxna, som i sin tur fungerar
            dåligt. Någon i Barnlobbyn uttryckte det så, att barndomen inte
            kan levas om.
          </note>
          <note>
            Det är åtminstone väldigt svårt.
          </note>
          <note>
            Den oro som finns hos dem som arbetar med barn är därför väldigt
            befogad. Både bland regeringen och bland kommunalpolitiska företrädare
            brister det i insikten om värdet av att satsa på barn. De besparingar
            som hittills har skett på många håll har i högre utsträckning
            drabbat verksamheter för och med barn än de s.k. hårda förvaltningarna.
            Jag beklagar att inte Bo Könberg tidigare tog avstånd från de
            delvis föraktfulla yttrandena om
          </note>
          <note>
            Barnlobbyn, som andra företrädare för Folkpartiet har fällt.
          </note>
          <note>
            Jag tycker att det är bra med valfrihet i olika former. Det är
            även bra att det pågår sådana försök inom Stockholms läns landsting.
            Men jag pekade på de ökade kostnader privatisering ibland för
            med sig. I det sammanhanget gäller uppenbarligen inte diskussionen
            om hur pass dyrt det kan bli med privatisering och om att valfrihet
            inte omfattas av alla.
          </note>
          <note>
            I både regeringsförklaringen och Bo Könbergs första anförande
            saknade jag någon uttrycklig uppfattning om hur man skall komma
            till rätta med socialbidragen. Nedskärningar i kommunerna leder
            till ökad kvinnoarbetslöshet och indirekt också till ökade socialbidrag.
            Det måste vara en viktig uppgift för regeringen att lösa det problemet.
          </note>
          <note type="speaker">
            Anf. 163 Statsrådet BO KÖNBERG (fp):
          </note>
          <note>
            Herr talman! Jag välkomnar de markeringar som
          </note>
          <note>
            Eva Zetterberg gjorde om den ekonomiska politiken. Jag tänker
            då i första hand på hennes konstaterande, att det behövs sparas
            många, t.o.m.
          </note>
          <note>
            flera tiotals, miljarder kronor i det rådande ekonomiska läget.
            Jag välkomnar även hennes konstaterande -- även om det kan betraktas
            som självklart -- att besparingar i den storleksordningen inte
            kan genomföras utan att många människor drabbas. Jag råkar känna
            Eva Zetterberg litet grand sedan gammalt, och jag tror därför
            att detta är insikter som hon är relativt ensam om i sitt parti,
            men om dessa insikter har spridit sig till hela partiet är det
            förstås desto bättre. Det skulle göra det möjligt att föra en
            bättre och mera nyanserad debatt om ekonomisk politik än den diskussion
            som
          </note>
          <note>
            Vänsterpartiet har fört under årens lopp.
          </note>
          <note>
            Jag vill återkomma till frågan om barntandvården.
          </note>
          <note>
            Jag är inte säker på att Eva Zetterberg riktigt lyssnade på vad
            jag sade, nämligen att man inom
          </note>
          <note>
            Stockholms läns landsting inför nästa år håller på att utforma
            en förbättrad version av den valfrihet som tidigare har funnits.
            Man koncentrerar sig på att få ett bättre bättre grepp om totalkostnaderna.
          </note>
          <note>
            Jag förstod inte riktigt vad Eva Zetterberg menade när hon hävdade
            att denna valfrihet inte skulle gälla alla. Det som är utmärkande
            för valfrihetsreformerna på tandvårdsområdet eller på mödravårdsområdet
            är just att de öppnar möjligheterna för alla att välja, till skillnad
            från de system som har funnits på många håll där socialdemokrater
            och vänsterpartister har bildat majoritet. Där har det ju bara
            funnits möjlighet till valfrihet då man har haft tillräckligt
            hyggligt med pengar för att kunna köpa sig förbi hela det offentligt
            finansierade systemet.
          </note>
          <note>
            När det gäller socialbidragen, syftar självfallet den förda ekonomiska
            politiken till att få Sverige på en bättre kurs, en kurs som innebär
            att så många människor som möjligt har vanliga arbeten och som
            minskar behovet av sådana selektiva inslag som socialbidragen
            alltid måste utgöra inom ramen för en generell välfärdspolitik.
          </note>
          <note>
            Förste vice talmannen anmälde att Eva Zetterberg anhållit att
            till protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 164 JAN ANDERSSON (s) replik:
          </note>
          <note>
            Herr talman! Jag vill börja med att tacka statsrådet för de berömmande
            orden till oppositionen för att den ställde sig bakom krisuppgörelsen.
          </note>
          <note>
            Jag tog upp en del av det som står i regeringsförklaringen --
            det är möjligt att statsrådet inte hade hunnit komma hit då --
            om valfrihetsrevolutionen, vilket fanns med i både årets och förra
            årets deklaration. Det står att stora framsteg har gjorts. Jag
            tycker att detta är något för stora ord med tanke på den verklighet
            som i dag föreligger ute i kommuner och landsting. Om man ser
            till helheten, tror jag inte att människorna egentligen upplever
            en välfärdsrevolution. Det kan finnas förklaringar till detta,
            t.ex. den svåra ekonomiska situationen. Men det finns också dogmatiska
            föreställningar om att privatisering alltid gynnar den enskilde,
            vilket den faktiskt inte alltid gör.
          </note>
          <note>
            Vilken valfrihet har de äldre på servicehuset i
          </note>
          <note>
            Stockholm, när de inte får sina elementära rättigheter tillgodosedda?
            Upplever dessa enskilda personer en välfärdsrevolution? Eller
            är det en välfärdsrevolution för de barnfamiljer i min egen hemkommun,
            och möjligtvis för barnfamiljer också i andra kommuner, när kommunen
            går in och säger att det skall privatiseras i befintlig verksamhet
            utan att familjerna själva blir tillfrågade? Borde man inte i
            stället ha ett medborgarperspektiv, om man nu skall genomföra
            en privatisering? Är det valfrihet när man, som man gör i dag
            i många kommuner, utestänger barn under 18 månader från barnomsorg?
          </note>
          <note>
            Även jag -- liksom Eva Zetterberg gjorde -- vill ta upp frågan
            om socialbidragen. Det är förvisso sant att socialbidragen hör
            samman med den utveckling som sker inom arbetsmarknadsområdet.
            Det är olyckligt att socialbidragen ökar. Vi borde i stället satsa
            på arbetsmarknadspolitik, bättre ekonomisk politik och annat.
            Men utvecklingen i landet innebär ju inte bara att antalet socialbidragstagare
            ökar. I åtskilliga kommuner sänker man också socialbidragsnivån.
            Enligt socialstyrelsens normer för socialbidragsnivån ligger socialbidragen
            en bra bit under nivån för folkpension och pensionstillskott.
            Vilken valfrihet har de personer som måste leva på socialbidrag?
            Det är inte bara det att de inte kan få något arbete, utan de
            måste också leva på en ekonomisk nivå som ligger långt under existensminimum.
            Jag tycker att man borde vara litet försiktigare med orden, litet
            mera ödmjuk och mindre dogmatisk när det gäller privatiseringsfrågorna.
            Man borde se mera till vad medborgarna önskar och mindre till
            vad producenter och andra önskar i fråga om utformningen av välfärdspolitiken.
          </note>
          <note>
            Såvitt jag har förstått har Bo Könberg annonserat att det kommer
            att ske förändringar i husläkarförslaget. Men är inte organisationen
            av sjukvården -- om de nationella målen uppfylls -- i princip
            egentligen en sak för sjukvårdshuvudmannen?
          </note>
          <note type="speaker">
            Anf. 165 Statsrådet BO KÖNBERG (fp):
          </note>
          <note>
            Herr talman! Jag börjar med den fråga som Jan
          </note>
          <note>
            Andersson avslutade med. Enligt den svenska uppgiftsfördelningen
            är det som riksdagen överlåter åt sjukvårdshuvudmannen naturligtvis
            en sak för honom att sköta. Det är förstås i den här salen som
            det bestäms hur man skall ha det med arbetsfördelningen inom landet.
            För min del har jag, såväl under mitt tidigare som under mitt
            nuvarande uppdrag, varit nöjd och tillfreds med den arbetsfördelning
            som vi har i Sverige, en uppdelning som innebär ett långtgående
            decentraliserat ansvar för de svenska länen när det gäller sjukvården.
            Samtidigt har jag varit angelägen om att det förs in mera av rättigheter
            i det svenska skyldighetssystemet. Jag tänker då på t.ex.
          </note>
          <note>
            vårdgarantin, som innebär en rättighet att få en operation utförd
            inom en viss tid. Jag tänker också på ett förslag som vi avser
            att lägga fram, nämligen att alla svenskar som vill det skall
            få möjlighet att välja en fast läkarkontakt, en möjlighet som
            inte existerar i dag. Mitt svar till Jan Andrsson blir då att
            det som inte regleras av regering och riksdag förstås blir en
            fråga just för landstingen och de landstingsfria kommunerna.
          </note>
          <note>
            När det gäller socialbidragsnivån, har också jag noterat att
            man i några kommuner har sänkt tidigare nivåer. I vissa fall ligger
            socialbidragen en bra bit under den nivå som socialstyrelsen rekommenderar.
            Som Jan Andersson antydde ligger socialstyrelsens rekommenderade
            nivå i normalfallet en bra bit under det som man får kvar, om
            man har folkpension och pensionstillskott. Vi har t.o.m. för de
            pensionärer där så inte är fallet, infört ett speciellt skyddsnät,
            som ligger på samma nivå som den skäliga levnadsnivån. På den
            punkten delar jag Jan Anderssons bekymmer över levnadsförhållandena
            för de människor som behöver socialbidrag.
          </note>
          <note>
            Jag tycker fortfarande att dogmatismen är stark när ledande socialdemokrater
            uttalar sig om privatisering och valfrihet. Jan Andersson utgör
            ett exempel på detta.
          </note>
          <note>
            Det är mycket sällan som man hör ett uttalande på detta område
            som inte handlar om bekymren med valfrihet och som inte handlar
            om att det har dykt upp någon privatisering någonstans som man
            inte tycker är bra. Det leder mig fram till tron att de positiva
            förändringar som har genomförts under senare år, exempelvis i
            fråga om valfriheten inom sjukvården och som Socialdemokraterna
            sedan några år tillbaka har ställt sig bakom, inte har trängt
            in på djupet när det gäller övertygelsen, utan att det är mer
            angeläget att försöka tala illa om valfrihet av olika slag.
          </note>
          <note>
            Beträffande det konkreta exempel som Jan
          </note>
          <note>
            Andersson nämnde i sitt första inlägg, nämligen ett servicehus
            i Stockholm, finns det säkert privata inslag som är dåliga, även
            om jag i detta fall råkade se i en kvällstidning i går att det
            t.o.m. var ganska populärt.
          </note>
          <note type="speaker">
            Anf. 166 JAN ANDERSSON (s) replik:
          </note>
          <note>
            Herr talman! Uppriktigt sagt tycker jag faktiskt att dogmatismen
            finns på den borgerliga sidan. Vår uppfattning är nämligen att
            organisationsformen är underordnad verksamhetens innehåll. Jag
            säger inte att det är dåligt överallt, och jag säger inte heller
            att alla privatiseringar är av ondo, långtifrån.
          </note>
          <note>
            Det finns säkert bra privatiseringar även på det sociala området.
            Bo Könberg kan emellertid inte vara helt omedveten om att det
            på åtskilliga ställen görs privatiseringar av rent dogmatiska
            skäl utan att man frågar medborgarna och där det enda syftet är
            att man skall genomföra en privatisering. Det finns ibland inte
            ens ekonomiska skäl, att det skulle bli billigare.
          </note>
          <note>
            Jag har rika erfarenheter från min egen hemkommun där denna dogmatism
            finns, också inom Bo Könbergs eget parti. Det smärtar mig djupt.
            Jag har nämligen uppfattat, som jag sade i mitt inledningsanförande,
            att det mellan
          </note>
          <note>
            Socialdemokraterna och t.ex. mittenpartierna -- jag inkluderar
            då inte Moderata samlingspartiet som under lång tid har kritiserat
            den svenska välfärdsmodellen och talat om systemskifte -- har
            funnits en samsyn när det gäller den generella välfärdspolitiken.
            Denna samsyn har varit viktig, och jag tror att den är ännu viktigare
            i dag när vi går in i en ekonomisk situation där välfärdssystemet
            faktiskt kan ifrågasättas av bl.a. ekonomiska skäl.
          </note>
          <note>
            Det är då viktigt att man har modellens styrka klar för sig.
            Jag tycker nämligen att den svenska välfärdsmodellen har styrka.
            Det vore därför välgörande om Bo Könberg släppte den dogmatism
            som faktiskt finns -- den finns i hans regering, och den finns
            även inom vissa delar av hans parti -- och mer såg till det som
            vi kan enas om, nämligen att utveckla den svenska välfärdsmodellen.
          </note>
          <note type="speaker">
            Anf. 167 Statsrådet BO KÖNBERG (fp):
          </note>
          <note>
            Herr talman! Det är kanske inte så meningsfullt att
          </note>
          <note>
            Jan Andersson och jag kastar ordet dogmatiker mot varandra. Det
            blir kanske mer meningsfullt om vi diskuterar själva sakfrågan.
            Jag skall därför inte upprepa min anklagelse om dogmatism, även
            om jag förstås tycker att det ligger en hel del i den.
          </note>
          <note>
            När Jan Andersson nu anklagar vissa borgerliga kommunalpolitiker
            för att genomföra privatiseringar av olika slag utan att fråga
            medborgarna, vet jag inte exakt vilket underlag och vilken verklighet
            han utgår från. Men jag kan ändå konstatera att dessa borgerliga
            kommunalpolitiker i det svenska parlamentariska och demokratiska
            systemet i de allra flesta fall, möjligen i samtliga, har gått
            till val på att de vill ha en annan tingens ordning i sina kommuner.
            Det gäller t.ex. större inslag i den svenska modellen av valfrihet
            för den enskilde, större inslag av privata producenter, etc.
          </note>
          <note>
            Att de sedan efter en valframgång genomför det hela tycker jag
            inte är något som man kan klandra dem för. Det skulle väl finnas
            större anledning att klandra dem om de hade gått till val på ett
            program och försökte genomföra något annat eller struntade i sitt
            program.
          </note>
          <note>
            En annan punkt som jag vill ta upp -- och jag tror att vi har
            snuddat vid den tidigare en gång, Jan
          </note>
          <note>
            Andersson och jag, i denna kammare -- det gäller frågan om den
            generella välfärdspolitiken. Nu använder Jan Andersson detta som
            något som står i motsatsställning till privatisering. Det gör
            att jag för min del tror att han i dessa delar inte riktigt har
            penetrerat basen för sitt eget ställningstagande till den generella
            välfärdspolitiken. Det är väl ändå på det sättet, Jan Andersson,
            att den generella välfärdspolitiken handlar om att vi gemensamt
            finansierar en stor mängd sociala rättigheter, t.ex.
          </note>
          <note>
            rätten till sjukvård och rätten till skola, och i vissa fall
            har tvingande socialförsäkringssystemen och inte handlar om att
            varje daghem eller varje sjukhem måste drivas av offentliganställd
            personal.
          </note>
          <note>
            Om Jan Andersson har en annan uppfattning än att det är fråga
            om finansieringen av välfärdspolitiken och inte på vilket sätt
            man producerar den, tror jag att vi kan ha en stimulerande debatt
            om detta, även om det i så fall är synd att det inte har blivit
            mer av islossning inom socialdemokratin.
          </note>
          <note>
            Förste vice talmannen anmälde att Jan Andersson anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 168 JOHAN BROHULT (nyd) replik:
          </note>
          <note>
            Herr talman! Det var några frågor om husläkarsystemet som jag
            ville förtydliga. Jag sade att vi har ett bra system. Att då införa
            ett husläkarsystem, tycker jag på sätt och vis kan vara som kejsarens
            nya kläder. Läkarkontinuiteten håller nämligen på att bli bättre
            på vårdcentralerna.
          </note>
          <note>
            Det är inte dumt med ett husläkarsystem om man har möjlighet
            att ha det parallellt med andra alternativa former, t.ex. privatläkarvård
            med specialistläkarvård. Jag vill absolut inte att vi skall öka
            antalet specialistläkare. Det måste vara en missuppfattning. Däremot
            tycker jag att man skall få ge dem möjlighet att ta emot patienter
            utan att patienterna först skall behöva filtreras genom husläkaren.
          </note>
          <note>
            Jag tycker att systemet med mödravården och barnavården är väl
            uppbyggt. Att slussa patienter som skall dit genom en husläkare
            är föga ändamålsenligt.
          </note>
          <note>
            Jag hann tidigare inte ta upp de ekonomiska beräkningarna. Jag
            skall därför be att få redogöra för hur jag har räknat. Jag har
            räknat med att man har ett underlag på mellan 1 800 och 2 000
          </note>
          <note>
            patienter. Sedan har jag räknat med att det är fråga om fyra
            läkarbesök per år. Därefter har jag räknat ut vad det kostar och
            vad dessa patienter skulle ha kostat om de i stället hade använt
            sig av försäkringskasseanslutna läkare. Då har jag räknat med
            att 50 % av de fyra patienterna, dvs. två, har gått till husläkare
            och att 50 % har gått direkt till en specialist. Om alla fyra
            skulle gå genom husläkare blir detta ännu dyrare. Jag hamnade
            på 4 miljarder kronor.
          </note>
          <note>
            Specialistläkarna i Växjö har gjort beräkningar, och då har de
            direkt jämfört vad de har kommit fram till vid de besök som de
            har haft, och sedan har de räknat på Sjönells modell som pågick
            i Stockholm.
          </note>
          <note>
            Då kom de fram till faktorn 1,9 i stället för faktorn
          </note>
          <note>
            2,0. Gunnar Birke har också gjort en sådan utredning, och han
            har kommit fram till ungefär samma siffror. Slutligen har Privatläkarföreningen
            kommit fram till litet högre siffror. Jag tycker i alla fall att
            det finns anledning att se på denna matematik, och jag skall mycket
            gärna ställa material till förfogande om Bo Könberg vill ha det.
          </note>
          <note>
            Jag anser nämligen att det är fråga om ganska mycket pengar.
          </note>
          <note type="speaker">
            Anf. 169 Statsrådet BO KÖNBERG (fp):
          </note>
          <note>
            Herr talman! Jag noterar att just företrädaren för
          </note>
          <note>
            Ny demokrati är den som tycks vara mest nöjd med det nuvarande
            svenska sjukvårdssystemet. Det var kanske inte det intryck man
            kunde få under den gångna valrörelsen, men det är möjligt att
            det har hänt något sedan dess i denna fråga.
          </note>
          <note>
            Tvisten mellan oss gäller inte huruvida vi har ett bra system
            i Sverige. Tvisten mellan oss gäller om vi bör göra en väsentlig
            förändring på en av de punkter där det brister mycket i det svenska
            systemet jämfört med många andra länder, nämligen i möjligheten
            för alla medborgare att ha en fast läkarrelation.
          </note>
          <note>
            När jag åberopade att det inom Ny demokrati hävdades att man
            inte skulle ha några andra specialister än allmänspecialister,
            åberopade jag inte Johan Brohult själv utan hans kollega från
            socialförsäkringsutskottet, Leif Bergdahl, som finns i salen och
            nu begär ordet. Han betonade mycket kraftigt i en intervju i tidningen
            Nu att det var fråga om specialistläkare och antydde att allmänläkare
            var något som vi skulle klara oss utan.
          </note>
          <note>
            Det är möjligen något som Ny demokratis båda läkare kan klara
            ut sinsemellan, annars får vi klara ut det i den allmänna debatten
            här och nu.
          </note>
          <note>
            Som kammarens ledamöter känner till finns det inte något land,
            åtminstone inte bland de länder som har haft marknadsekonomier
            länge, som har en så stor andel specialister som inte är allmänspecialister
            som Sverige.
          </note>
          <note>
            När det gäller ekonomin tar jag gärna del av Johan
          </note>
          <note>
            Brohults beräkningar och alla andra tänkbara beräkningar. Det
            som möjligen kan vara ett problem med den typen av beräkningar
            är att man i botten har den outtalade förutsättningen att läkarkonsten
            är en exakt vetenskap och att alla besök som görs är nädvändiga
            besök. Då brukar jag för min del ibland titta på hur man har löst
            denna typ av frågor i olika länder. Det är klart att jag då och
            då blir förvånad när jag upptäcker hur stora skillnader det kan
            vara mellan länder som verkar vara likartade.
          </note>
          <note>
            För att ta ett konkret exempel har man i Tyskland ungefär fyra
            gånger så många läkarbesök som i
          </note>
          <note>
            Sverige per år och person. Man har där ungefär tolv mot ungefär
            tre i Sverige. Det är möjligt att vart och ett av dessa besök
            är billigare än ett besök i Sverige.
          </note>
          <note>
            Jag har inte studerat det, men det är möjligt att det är sant.
            Man kan emellertid fråga sig om man får fyra gånger så bra läkarvård
            och fyra gånger så bra hälsa om man går till doktorn tolv gånger
            per år i stället för tre gånger per år.
          </note>
          <note>
            Herr talman! Med dessa siffror har jag velat antyda att en diskussion
            om ekonomin inom ett sjukvårdssystem inte bara har att göra med
            styckpriserna utan gäller mycket större och svårare frågor.
          </note>
          <note type="speaker">
            Anf. 170 JOHAN BROHULT (nyd) replik:
          </note>
          <note>
            Herr talman! Man kan diskutera fyra eller tolv besök, men har
            man ett husläkarsystem där det kostar nästan ingenting att gå
            till husläkaren, är det klart att man gärna går flera gånger.
            Jag tror att tolv besök per år är alldeles för mycket. Fyra besök
            som i Sverige tror jag är lagom. Det gäller då att ha taxan så
            utformad att människor inte avstår från viktiga besök men att
            människor inte heller missbrukar systemet på grund av att det
            nästan inte kostar något. Det är en grannlaga uppgift att försöka
            balansera detta. Jag tror att taxan ligger på en ganska bra nivå
            i Sverige.
          </note>
          <note>
            Jag sade att vår sjukvård är bra. Det grundar sig inte på någon
            politisk värdering utan helt enkelt på min yrkeserfarenhet. Jag
            har även haft tillfälle att titta på detta utomlands och jämföra
            med den svenska sjukvården. Om vi har ett bra system, tycker jag
            inte att man skall skjuta sönder det utan vara mycket försiktig
            och väga in det fina teamarbete som finns mellan alla personalkategorier,
            så att man inte implementerar en modell som har sönder detta system
            som är bra.
          </note>
          <note>
            I valrörelsen talade jag om en helt annan mekanism, nämligen
            hur man skulle finansiera dessa system på sikt. Då ville vi från
            vårt parti att man skulle ha en försäkringsmodell i stället. Denna
            försäkringsmodell skulle betalas på precis samma sätt som nu via
            skattsedeln, men alla skulle betala solidariskt, dvs. efter ekonomisk
            bärkraft. De som inte kan betala alls, betalar inget alls, men
            är ändå innefattade i systemet. Och de som kan betala betalar.
            Skillnaden är att pengen följer patienten och inte landstinget
            eller någon annan som förvaltar pengarna, utan pengen förvaltas
            av patienten själv via försäkringsbolagen. Det var detta som vi
            talade om i valrörelsen.
          </note>
          <note type="speaker">
            Anf. 171 Statsrådet BO KÖNBERG (fp):
          </note>
          <note>
            Herr talman! Johan Brohult och jag är tydligen överens om att
            det inte är särskilt eftersträvansvärt att öka antalet läkarbesök
            i Sverige med faktorn 4
          </note>
          <note>
            eller så. Det kanske räcker att gå till doktorn tre gånger om
            året i genomsnitt. Det var min poäng i den delen.
          </note>
          <note>
            Jag blir litet förvånad när Johan Brohult anför
          </note>
          <note>
            Tyskland som ett exempel på ett typiskt husläkarsystem. Det är
            han nog den förste som har velat göra.
          </note>
          <note>
            Vi har tagit fram exempel i olika sammanhang, och det har också
            SPRI och andra gjort som har studerat detta och velat se på de
            erfarenheter man har från andra länder med husläkarsystem. Det
            har vi gjort för att lära av de länderna vad som är bra och vad
            som är dåligt. Vi har då studerat länder som
          </note>
          <note>
            Danmark, där man har husläkare sedan mer än 100
          </note>
          <note>
            år tillbaka. I England har man haft det åtminstone sedan första
            världskriget. I Holland infördes ett sådant system efter andra
            världskriget. I Finland infördes det för några år sedan, och i
            Norge diskuterar man nu försöksverksamhet i ett antal kommuner.
            Vi har dock nästan aldrig tagit
          </note>
          <note>
            Tyskland som exempel. Skälet till det är att man i
          </note>
          <note>
            Tyskland har relativt få allmänläkare. I Tyskland förs i dag
            en debatt om att en av orsakerna till den snabba kostnadsutvecklingen
            i det tyska systemet är att man har för många specialister, läkare
            som inte är allmänläkare.
          </note>
          <note>
            Om Johan Brohult vill använda Tyskland som argument, lär det
            snarare tala för de tankegångar som vi framför från Folkpartiet
            liberalerna och från regeringen, än för den åsikt som han själv
            framför.
          </note>
          <note>
            Förste vice talmannen anmälde att Johan Brohult anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 172 STEN SVENSSON (m):
          </note>
          <note>
            Herr talman! Allt är inte välbeställt inom svensk vård och omsorg.
            Det finns många goda sidor, och vi har uppgiften att värna och
            vidareutveckla dessa.
          </note>
          <note>
            Men vi har också skyldighet att rätta till det som har gått snett.
            Många rapporter har berättat om att svårt sjuka inte har fått
            vård i tid.
          </note>
          <note>
            Alla märker och oroas av bristen på institutioner --
          </note>
          <note>
            från servicehus och ålderdomshem till sjukhem och sjukhus. Så
            här har det blivit som en följd av modeflugan att så att säga
            riva institutionerna.
          </note>
          <note>
            Mellan 1982 och 1990 har antalet platser på ålderdomshemmen minskat
            med över 30 %
          </note>
          <note>
            samtidigt som antalet personer över 80 år, de som främst skulle
            behöva ålderdomshem, har ökat med
          </note>
          <note>
            24 %. Det har varit en medveten socialdemokratisk politik, som
            inte ändrades förrän 1988, och då var det för sent.
          </note>
          <note>
            Dessutom är det allvarligt att konstatera att antalet personer
            i hemtjänsten bara har ökat med 19 %
          </note>
          <note>
            mellan 1970 och 1990 samtidigt som antalet personer över 65 år
            har ökat med 28 %. Vi skall ha dessa siffror i minnet, när nu
            kommunerna efter
          </note>
          <note>
            ÄDEL-reformen har tagit över viktiga uppgifter inom äldrevården
            från landstingen.
          </note>
          <note>
            Alternativen till institutionerna måste vara utvecklade och finnas
            tillgängliga om en avinstitutionalisering skall vara möjlig att
            genomföra. Vi har noterat motsvarande utveckling för de psykiskt
            störda. Flera tusen har ingen bostad att återvända till efter
            sjukhusvården. Hemtjänsten klarar inte att ge tillräckligt stöd.
          </note>
          <note>
            Det förefaller som om den psykiatriska vården inte har insett
            nödvändigheten av eller saknat förmåga att förmedla de psykiskt
            stördas behov av hjälp utanför institutionen. De ansvariga kommunerna
            saknar generellt sett kunskaper om behoven av bostäder och sysselsättning.
            Kommunerna saknar t.o.m. beredskap när behoven aktualiseras.
          </note>
          <note>
            I dagens Sverige är det ideella organisationer som gör de största
            insatserna för dessa glömda medborgare, dvs. för hemlösa f.d.
            mentalpatienter.
          </note>
          <note>
            Slutsatsen är uppenbar: Det behövs ett nytänkande inom vård och
            omsorg för att den enskildes behov skall kunna sättas i centrum
            och för att garantera vård i tid. Förändringar är verkligen nödvändiga!
          </note>
          <note>
            Varje år satsas ca 40 miljarder kronor på insatser för psykiskt
            störda. Men pengarna används inte effektivt. Om vi fortsätter
            med denna låt-gå-politik kommer det att bli ännu dyrare för samhället.
          </note>
          <note>
            De som satte i gång avinstitutionaliseringen tog inte ansvar
            för att alternativa vårdformer byggdes upp.
          </note>
          <note>
            Psykiatriutredningens slutbetänkande är en historisk uppgörelse
            med ett stort politiskt misslyckande.
          </note>
          <note>
            Ett samhälle som på allvar vill leva upp till epitetet välfärdssamhälle
            måste kännetecknas av att även de svagaste grupperna i samhället
            får del av välfärden. En av de absolut svagaste grupperna i vårt
            samhälle är de psykiskt störda. Deras utsatthet och svårighet
            att hävda sig i samhället och den brist på välfärd som gruppen
            som helhet utmärks av --
          </note>
          <note>
            jämfört med andra grupper -- är påfallande.
          </note>
          <note>
            I Psykiatriutredningens kartläggningsarbete har vi konstaterat
            att varje år satsas drygt 40 miljarder kronor på insatser till
            psykiskt störda. Trots detta tillhör denna grupp de mest eftersatta
            i dagens svenska samhälle. Det saknas egentligen inte resurser,
            men insatserna skulle -- rätt använda --
          </note>
          <note>
            kunna vara betydligt effektivare. Utredningen visar således att
            social reformpolitik kan bedrivas även i ett kärvt ekonomiskt
            läge. Långtgående effektiviseringar och omfördelningar kan göras,
            som innebär en ökad välfärd och kvalitet i insatserna utan att
            det behöver kosta mer pengar.
          </note>
          <note>
            Under 1960-talet fanns omkring 36 000
          </note>
          <note>
            slutenvårdsplatser inom den psykiatriska vården. I
          </note>
          <note>
            dag är de 14 000. Utflyttningen har alltså varit omfattande,
            och det har självfallet inneburit besparingar för landstingen,
            samtidigt som kraven på kommunerna har ökat. Det har oftast inte
            skett någon gemensam planering där kommunerna har givits möjlighet
            att delta i planerna för avinstitutionaliseringen. De har i regel
            inte tillfrågats, och de har inte känt sig delaktiga, vilket har
            resulterat i en dålig beredskap.
          </note>
          <note>
            Det är först nu, när de psykiskt störda plötsligt finns ute i
            samhället, som man har börjat upptäcka att de verkligen existerar.
            Men då är det för sent. Det tar tid att bygga upp boende, sysselsättning,
            arbete och rehabilitering. Felet har varit att man har lagt ner
            mentalsjukhusen och flyttat ut de psykiskt störda innan man har
            byggt upp något nytt. Många människor har farit illa i denna process.
            Problemet har varit svårigheten att samordna över huvudmannaskapsgränserna,
            vilket ju tyvärr dokumenterats även inom andra områden --
          </note>
          <note>
            äldreomsorgen är kanske det mest påtagliga exemplet.
          </note>
          <note>
            Därför föreslår Psykiatriutredningen att även den psykiatriska
            vården anpassas till den s.k. ÄDEL-
          </note>
          <note>
            reformen. Nuvarande möjligheter för kommuner och landsting att
            träffa frivilliga överenskommelser om betalningsansvar för personer
            som vårdats långvarigt inom psykiatrin skall ersättas av ett obligatoriskt
            betalningsansvar. Den ekonomiska regleringen sker genom en skatteväxling
            från landstingen till kommunerna. Ungefär 3,7
          </note>
          <note>
            miljarder kronor kommer härigenom att föras över från landstingen
            till kommunerna. Kommunerna skall också genom ett tillägg i socialtjänstlagen
            ges ett huvudansvar att samordna de sociala insatserna och bl.a.
            göra en individuell planering för de psykiskt stördas välfärd.
          </note>
          <note>
            Att ha synliggjort de psykiskt störda och deras situation är
            Psykiatriutredningens viktigaste insats.
          </note>
          <note>
            Det är en bortglömd grupp, som har rätt till välfärd och valfrihet
            precis som alla andra. Det är vår skyldighet att nu göra sådana
            systemförändringar att välfärden och valfriheten också blir en
            realitet för dem.
          </note>
          <note type="speaker">
            Anf. 173 FÖRSTE VICE TALMANNEN:
          </note>
          <note>
            Jag ber att få erinra om att det flera gånger under dagens debatt
            har meddelats att replikrätt endast tillkommer den som blir angripen
            av en talare eller den vars parti blir angripet. Med hänsyn till
            det har
          </note>
          <note>
            Jan Andersson nu rätt till replik.
          </note>
          <note type="speaker">
            Anf. 174 JAN ANDERSSON (s) replik:
          </note>
          <note>
            Herr talman! Sten Svensson sade att
          </note>
          <note>
            Socialdemokraterna hade skulden till att institutionerna hade
            lagts ner under 80-talet och nämnde därvid ålderdomshemmen. Sten
            Svensson och jag sitter i samma utskott. Jag försöker undvika
            att kalla ålderdomshemmen för institutioner. De utgör ju numera
            faktiskt en särskild boendeform, där de gamla faktiskt har egna
            kontrakt. Jag tycker att vi skall vara noga med distinktionen
            mellan boende å ena sidan och vård och omsorg å andra sidan.
          </note>
          <note>
            Det är sant att andelen ålderdomshemsplatser har minskat under
            80-talet. Men sammantaget har en ökning skett av platserna i alla
            särskilda boendeformer, till vilka ålderdomshemmen hör.
          </note>
          <note>
            Det gäller servicelägenheter, servicehus, gruppboende m.m. Hemtjänsten
            ökade oerhört kraftigt under 80-talet. Den hör till samma system.
          </note>
          <note>
            Det är inte någon riktig uppgift att hemtjänsten inte skulle
            ha ökat.
          </note>
          <note>
            Däremot fanns det en tendens under 80-talet att det var färre
            personer som faktiskt fick ta del av hemtjänsten. Men de personer
            som fick ta del av hemtjänsten som service och bistånd fick mer.
            Det berodde naturligtvis på att kvarboendet ökade, och de äldre
            personer som bodde kvar i sina hem var mer vårdbehövande. Det
            är sanningen om utvecklingen, Sten Svensson.
          </note>
          <note>
            Inför den äldrehearing vi skall ha i socialutskottet på tisdag,
            besökte jag i måndags äldreomsorgen i min hemkommun. Det ger naturligtvis
            ingen bild av hela Sverige. Men där upplever man inte bristen
            på särskilda boendeformer. Där finns tillräckligt med särskilda
            boendeformer. Det viktiga är, tycker de och tycker jag, att de
            särskilda boendeformerna ses som en helhet med olika alternativ
            för olika äldre människor. Precis som vi har olika alternativ
            när vi väljer boende.
          </note>
          <note type="speaker">
            Anf. 175 STEN SVENSSON (m) replik:
          </note>
          <note>
            Herr talman! Jag förstår att Jan Andersson tycker att det är
            obehagligt att jag påminner om att
          </note>
          <note>
            Socialdemokraterna faktiskt drev frågan om att plocka bort ålderdomshemmen
            i mesta möjliga utsträckning. Vi reagerade mot detta, och vi fick
          </note>
          <note>
            Socialdemokraterna att så småningom lyssna och ändra på den politiken.
            Det här gick att påverka med hjälp av det statsbidragssystem och
            de regler som utformas i riksdagen. Det var en fråga som socialdemokratin
            bar ansvar för.
          </note>
          <note>
            När det sedan gäller stimulans av andra alternativa boendeformer
            vill jag påminna Jan Andersson om, att vi under den förra mandatperioden
            faktiskt mot
          </note>
          <note>
            Socialdemokraterna fick driva frågan om att få en satsning på
            ett ökat gruppboende. Det var först när
          </note>
          <note>
            Vänsterpartiet sällade sig till de borgerliga partierna som vi
            fick majoritet i kammaren och vann i voteringen. Jag minns det
            särskilt väl, eftersom jag själv begärde votering och kunde notera
            att vi hade röstat ner Socialdemokraterna så att det kunde bli
            en förändring på den punkten.
          </note>
          <note>
            Nog har Socialdemokraterna ett förflutet i dessa sammanhang.
          </note>
          <note type="speaker">
            Anf. 176 JAN ANDERSSON (s) replik:
          </note>
          <note>
            Herr talman! Under den socialdemokratiska regeringstiden infördes
            statsbidraget till ålderdomshem.
          </note>
          <note>
            Vi pratar om litet olika saker. I den ålderdomshemsstandard där
            det utgår statsbidrag för boendet finns det gränser. Det är fråga
            om ett boende där funktionshindrade faktiskt kan bo kvar.
          </note>
          <note>
            Det fanns bland de äldre ålderdomshemmen, och finns fortfarande,
            hem som inte är tillgängliga för t.ex. de rörelsehindrade. Det
            är djupt olyckligt, och vi har vänt oss emot det.
          </note>
          <note>
            En äldre person som bor på ett ställe och sedan blir rörelsehindrad
            skall ha möjlighet att bo kvar om personen så önskar. Boendet
            skall vara tillgängligt.
          </note>
          <note>
            Det var den frågan vi drev.
          </note>
          <note>
            Vidare har vi frågan om gruppboendet. Bo
          </note>
          <note>
            Könberg talade tidigare om ÄDEL-reformen. I
          </note>
          <note>
            denna reform finns som en del det riktade statsbidraget för att
            utveckla gruppboendet och för att få nya alternativ till gruppboende.
            Nu visar det sig också, enligt vad vi kan se i dag, att denna
            reform som helhet slår väl ut. Där står ni moderater utanför.
            Ni ställer inte upp. Folkpartiet gjorde det, och det har blivit
            en bra reform.
          </note>
          <note type="speaker">
            Anf. 177 STEN SVENSSON (m) replik:
          </note>
          <note>
            Herr talman! Jag tycker att det är klädsamt att Jan
          </note>
          <note>
            Andersson retirerar från angreppet och talar litet om andra saker.
            Han har inte kunnat påvisa att min historiebeskrivning alldeles
            nyss var felaktig.
          </note>
          <note>
            Låt mig också påpeka att socialdemokratin i det allra längsta
            försökte att värja sig mot våra förslag att ge likvärdiga villkor
            för alternativen. Det var enbart institutioner i offentlig regi
            som skulle favoriseras. Privata alternativ i ideella och kooperativa
            organisationer skulle inte få vara med på det här området.
          </note>
          <note>
            Jag vill också påminna om att det länge har varit svårt för oss
            att få gehör för att det inte skulle vara så höga krav på standard
            och krångliga regler för att bevilja statsbidrag till denna form
            av boende. Men även på den punkten har Socialdemokraterna dess
            bättre ändrat sig. Jag noterar också att socialdemokraterna i
            socialutskottet vände sig mot sina partivänner i bostadsutskottet
            som inte ville följa den linjen.
          </note>
          <note>
            Förste vice talmannen anmälde att Jan Andersson anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 178 KARIN ISRAELSSON (c):
          </note>
          <note>
            Herr talman! Krismedvetandet har nått det svenska folket. De
            senaste årtiondenas överbudspolitik inom bl.a. socialförsäkringssystemet
            har bidragit till stora okontrollerade kostnader, som ibland motverkat
            sina syften. Trots de stora pengar som distribuerats genom de
            olika transfereringssystemen har den socialdemokratiska regeringen
            inte lyckats skydda de svagaste grupperna, dvs. de ofta sjuka,
            de handikappade och de svaga i samhället till fullo. Utslagna
            och hemlösa har stigit i antal sedan mitten av 80-talet.
          </note>
          <note>
            De s.k. krispaketen innehöll förslag till stora förändringar
            inom socialförsäkringsystemet. Den aviserade utredningen om att
            lyfta ut sjuk- och arbetsskadeförsäkringen från statsbudgeten
            öppnar onekligen nya infallsvinklar. Arbetsmarknadens parter bör
            få huvudansvaret för den nya försäkringen. Man minskar på sikt
            statens utgifter med 45 miljarder kronor.
          </note>
          <note>
            Om man skall tro på Dagens Nyheters rapportering så kräver LO,
            enligt dagens utgåva, lika villkor för sjuka oavsett om det gäller
            arbetsskada eller inte.
          </note>
          <note>
            Om det verkligen var så LO menade kan man tala om en förändrad
            syn på arbetsskadeförsäkringen.
          </note>
          <note>
            Vi från Centern hälsar med tillfredsställelse denna klarsyn.
            Centern har länge hävdat att det skall löna sig att arbeta. Tyvärr
            har tidigare de olika ersättningssystemen inom socialförsäkringssektorn
            varit så utformade att det ibland varit ekonomiskt gynnsamt att
            inte arbeta. Med hjälp av den förändring i sjukersättningsnivån
            som genomfördes i största enighet under föregående valperiod kom
            detta förhållande att ändras.
          </note>
          <note>
            Kommer arbetsskador, arbetssjukdomar och andra sjukdomar att
            jämställas i ersättningshänseende, kan vi från Centern inte vara
            annat än nöjda.
          </note>
          <note>
            Naturligtvis skall livräntor och ersättning för uppenbara arbetsrelaterade
            olycksfall ge ersättning som motsvarar inkomstförluster.
          </note>
          <note>
            Under denna höst påbörjas i tio områden i landet en försöksverksamhet
            som innebär en samordning av försäkringskassans resurser med de
            åtaganden som sjukvården står för. Tyvärr fanns det inte lagtekniskt
            någon möjlighet att göra dessa försök med ett ökat innehåll av
            samverkan. Ett nytänkande är på gång inom hela denna sektor. De
            ökade kostnaderna inom socialförsäkringssektorn måste hejdas.
            Samtidigt måste de svagaste grupperna i vårt samhälle skyddas,
            dvs. de ofta sjuka, de med handikapp och långvariga sjukdomar.
            Det bästa sättet att skapa detta skydd är att styra de tillgängliga
            resurserna rätt.
          </note>
          <note>
            Jag anser därför att det arbete som nu pågår ute i landet med
            en samordning av resurser måste följas av att riksdagen även samordnar
            de utskott som skall komma med förslag till beslut.
          </note>
          <note>
            Nu är det dags att slå samman social- och socialförsäkringsutskottet.
            Skall det arbete som bedrivs ute landet bli trovärdigt måste även
            vi i riksdagen ändra arbetssätt. Ute i våra kommuner har den nya
            nämndorganisationen inneburit att man skapat förutsättningar för
            en mera övergripande syn på ansvarsområden. Barn- och ungdomsnämnder
            som nu finns i åtskilliga kommuner följer kommunens medborgare
            genom hela ungdomsperioden. I riksdagen har denna förändring dock
            inte slagit igenom. Här behåller vi arbetsformer som verkat under
            alltför många år.
          </note>
          <note>
            Inte sedan tvåkammarriksdagens tid har några större förändringar
            genomförts för att samordna och effektivisera arbetet. Detta har
            varit särskilt märkbart mellan social- och socialförsäkringsutskotten.
            Det är rimligt att ett utskott som beslutar över verksamheten
            också har det ekonomiska ansvaret för det hela.
          </note>
          <note>
            Just nu arbetar en utredning med uppdrag att se över sjukvårdens
            framtida finansiering och organisation. Förra veckan gav ordföranden
            i utredningen i en intervju sin mening om sjukhusnedläggningar.
            Jag hoppas att statsekreteraren blev misstolkad. Han anförde att
            de som valt att bo i glesbygd också fick finna sig att ha långa
            avstånd till sjukhus. Så är det faktiskt redan idag. Vi glesbygdsbor
            skulle aldrig komma på tanken att påstå att storstadsborna som
            valt att bo där också skall finna sig i att stå i sjukvårdsköer.
          </note>
          <note>
            Det är priset för att bo i en förtätad miljö. Nej, vi skall inte
            redan i detta stadium ta ställning till några som helst nedläggningar
            av sjukhus -- sådana beslut fattas av de enskilda landstingen.
            Vi har i direktiven till sjukvårdsutredningen fått några regler
            att gå efter. Svensk hälso- och sjukvård skall verka för en god
            hälsa och en vård på lika villkor för hela befolkningen. Det måste
            även gälla för glesbygdsbor.
          </note>
          <note>
            Herr talman! Husläkarreformen måste innehålla stor frihet för
            sjukvårdshuvudmännen att utforma sin egen lösning. Det måste också
            finnas utrymme för förebyggande insatser. Vi måste behålla mödraoch
            barnavårdscentraler och distriktssköterskans arbetsinsatser i
            ett sådant nytt system.
          </note>
          <note>
            Herr talman! Det bästa sättet att påverka folkhälsan och minska
            sjukvårdskostnaderna är att förebygga ohälsa. Kost och motion,
            rökvanor och alkoholvanor betyder mycket för hälsotillståndet.
          </note>
          <note>
            Ett besparingstips vill jag till slut ge regeringen. Ett sätt
            att sänka kostnaderna för sjukvård, våld och olycksfall är att
            höja skatten på alkohol. Främst starkölet står för en oroande
            ökning bland våra ungdomsgrupper.
          </note>
          <note>
            Gränshandel och EG-samarbete är inga skäl för att avstå från
            en höjd skatt på alkohol i dag. Är krisen inte större än att man
            klarar sig utan denna inkomstförstärkning? Tobakspriset kommer
            att höjas. Det är också en inkomstförstärkning på sikt.
          </note>
          <note>
            Bättre folkhälsa och ökad livskvalitet blir resultatet. Varför
            då avstå från detta när det gäller alkoholen?
          </note>
          <note type="speaker">
            Anf. 179 CHATRINE PÅLSSON (kds):
          </note>
          <note>
            Herr talman! Först vill jag tacka Karin Israelsson för mycket
            kloka synpunkter. Jag vill ägna mina sex minuter åt två angelägna
            områden.
          </note>
          <note>
            Familjen är det lilla, nära och viktiga samhället.
          </note>
          <note>
            Det säkraste sättet att minska våld och kriminalitet, motverka
            rotlöshet och drogbruk är att ge bättre stöd till hem och familjer.
          </note>
          <note>
            Vi lever i dag i en svår ekonomisk situation. Men då är det särskilt
            viktigt att ha med långsiktiga grundläggande synpunkter i planering
            och prioritering. Det är naivt att tro att inte bristen på familjestabilitet
            och fungerande familjer skulle ha ekonomiska konsekvenser. Mycket
            av de marknadsekonomiska problem som vi har hänför sig till frånvaron
            av bärande etik. Överförande av goda normer och en valfrihetens
            familjepolitik är faktiskt de ''strukturella'' reformer som på
            sikt kan bygga upp en väl balanserad ekonomi.
          </note>
          <note>
            Ibland verkar det som om man tror att kds enda ambition i regering
            och riksdag skulle vara att införa ett vårdnadsbidrag. Att familjepolitiken
            alltid har varit en hjärtefråga för kds är sant, men för oss kristdemokrater
            ingår familjepolitiken i ett helhetsperspektiv och skall givetvis
            behandlas i ett helhetssammanhang.
          </note>
          <note>
            På inget annat område i vårt land har socialiseringen drivits
            längre än på barnomsorgens område. Skattepolitik och bidragssystem
            har konstruerats så att så gott som varje barnfamilj måste ha
            två förvärvsinkomster. Därmed är det givet att föräldrarna tvingats
            att begära samhällets omsorgsformer. Den hittills förda barnomsorgspolitiken,
            som Socialdemokraterna har drivit, är enligt mitt sätt att se
            ett flagrant brott mot föräldrarätten!
          </note>
          <note>
            En klar majoritet av svenska folket föredrar någon form av vårdnadsersättning
            framför en utbyggnad av den kommunala barnomsorgen. Det finns
            flera undersökningar som bekräftar detta.
          </note>
          <note>
            Enligt en ESO-rapport som gavs ut 1991
          </note>
          <note>
            subventionerar samhället med ungefär 96 000 kr.
          </note>
          <note>
            per år en kommunal daghemsplats för små barn mellan ett och två
            år. Den förälder som i stället väljer att själv vara hemma får
            noll kronor i subvention! Detta är naturligtvis både orättvist
            och orimligt! Man skulle kunna dra slutsatsen att det endast är
            de ''bäst ställda'' som har valfrihet i dag.
          </note>
          <note>
            Det nya förslaget om vårdlön kommer att ge alla valfrihet. Det
            är bra!
          </note>
          <note>
            Viktigast av allt i barnomsorgen är att vi utgår från vad som
            är bäst för barnen. Detta kan ingen avgöra bättre än barnens föräldrar.
            Vårdlönen är en viktig rättvise- och frihetsreform. Familjerna
            får i framtiden själva bestämma om de vill använda vårdnadsersättningen
            till att köpa kommunens barnomsorg eller vara hemma på hel- eller
            deltid.
          </note>
          <note>
            Det finns naturligtvis många synpunkter på storleken på detta
            vårdnadsbidrag och när det skall införas. Men det viktigaste tror
            jag är att vi nu tagit ställning för att införa ett vårdnadsbidrag.
            Det visar på att en ny epok har börjat, att ett nytt tänkesätt
            har förts in i vårt land. Det är den signalen som går ut till
            familjerna, inte enbart för föräldrarättens skull utan för barnens
            skull.
          </note>
          <note>
            Herr talman! Så till den andra frågan, som gäller kvalitet i
            sjukvård och omsorg.
          </note>
          <note>
            Man har sagt att vi har världens bästa sjukvård och omsorg i
            Sverige. Men det innebär inte att kvaliteten alltid är bra eller
            att alla som har kontakt med vården och omsorgen erbjuds lika
            hög kvalitet. En rad studier har visat att det finns betydande
            variationer och skillnader i vårdkvalitet mellan olika kliniker,
            vårdcentraler, sjukhus, landsting och kommuner.
          </note>
          <note>
            I en tid då omorganisationer genomförts och då nya vårdformer
            prövas är det ännu mer angeläget att lägga stor vikt vid kvaliteten.
            Det har bl.a. de senaste dagarnas rapporter bekräftat. Det är
            ju inte huvudmannaskapet i sig som är det viktigaste utan innehållet
            i vården!
          </note>
          <note>
            Det finns olika perspektiv på vad som kan menas med god vårdkvalitet,
            och det beror på vem man frågar. Jag tycker att det är viktigt
            att fråga patienten om en god vårdkvalitet. Som patient vill man
            ha mer än en lyckad operation. Man vill ha god omvårdnad. Man
            vill ha en lyhörd omgivning.
          </note>
          <note>
            Den pågående datoriseringen inom vården innebär ökade möjligheter
            till effektivare uppföljning av den kvalitet som ges i vården.
            En utveckling mot prislappar inom vården -- DRG-system t.ex. --
          </note>
          <note>
            måste också innebära krav på ett effektivt och rationellt system
            som kan ge besked om vårdkvaliteten. Utan översiktliga och genomlysande
            system för kvalitetssäkring och kvalitetsmätning blir det mycket
            svårt att arbeta med uppföljning och utvärdering av verksamheten.
          </note>
          <note>
            Eftersom Sverige ställt upp på en överenskommelse med Världshälsoorganisationen
            att redan 1990 ha ett fungerande kvalitessäkringssystem i vården,
            skulle jag vilja avsluta med att fråga statsrådet: Hur arbetar
            man med dessa viktiga frågor för framtiden, med att ge god kvalitet
            till alla människor?
          </note>
          <note type="speaker">
            Anf. 180 JAN ANDERSSON (s) replik:
          </note>
          <note>
            Herr talman! Chatrine Pålsson gav oss socialdemokrater skulden
            för den förfärliga familjepolitik som bedrivits i Sverige under
            åren.
          </note>
          <note>
            Jag och mitt parti tar gärna på oss den kritiken, inte så att
            familjepolitiken skulle ha varit eller är förfärlig, utan jag
            skulle vilja påstå att vi i Sverige har världens bästa familjepolitik.
          </note>
          <note>
            Jag sade tidigare att när man är ute och reser runt om i världen
            får man ofta berömmande ord om den svenska välfärdspolitiken.
            Jag påstår inte att vi är bäst på alla områden, för det tycker
            jag faktiskt inte, men är det ett område där vi har hunnit mycket
            mycket längre än man har gjort i andra länder, så är det just
            på familjepolitikens område.
          </note>
          <note>
            Fördelen med den svenska familjepolitiken är att det har varit
            möjligt att förena föräldraskap och förvärvsarbete på ett riktigt
            sätt. Vi ser det också i att födelsetalen har ökat i Sverige på
            ett sätt som vi inte hade kunnat föreställa oss. Att så har skett
            har naturligtvis många orsaker, och det är inte alldeles lätt
            att utröna vilket som är huvudorsaken, men att vi har haft en
            familjepolitik som har varit bra är en av orsakerna.
          </note>
          <note>
            Och så det här med valfrihet. Jag tycker att det är viktigt att
            föräldrarna skall ha valfrihet att vara hemma hos barnen när de
            är små, och det skall gälla alla föräldrar. Med kds vårdnadsbidrag,
            vilken valfrihet har den ensamstående mamman eller låginkomstfamiljen
            att vara hemma, om de så önskar?
          </note>
          <note>
            Men en del andra har friheten att välja att vara hemma med kds
            vårdnadsbidrag, nämligen familjer där ena parten har en väldigt
            hög inkomst. Det är den ena kritiken. Den andra kritiken är att
            vårdnadsbidrag begränsar valfriheten i familjen också ur en annan
            synpunkt. Det blir inte så lätt för familjen att låta mannen vara
            hemma, eftersom mannen oftast har den högre inkomsten. Det blir
            ett stort avbräck för familjen.
          </note>
          <note>
            Genom föräldraförsäkringen ges däremot alla familjer där det
            finns två vuxna, också låginkomsttagarfamiljer, friheten att välja
            vilken av föräldrarna som skall vara hemma hos barnen, och även
            den ensamma mamman tillförsäkras rätten att vara hemma. Det är
            fördelen med den socialdemokratiska familjepolitiken, och den
            är jag stolt över!
          </note>
          <note>
            Anf. 181 CHATRINE PÅLSSON (kds)
          </note>
          <note>
            replik:
          </note>
          <note>
            Herr talman! Jan Andersson känner uppenbarligen samma bekymmer
            som vi kristdemokrater. Vi skulle för barnens skull vilja uppvärdera
            föräldrarollen ännu mer så att man skulle kunna ge ett större
            vårdnadsbidrag eller vårdnadsersättning.
          </note>
          <note>
            Men vi har sett det som mest viktigt att vi börjar på denna linje.
            Det kan näppeligen inte bli mer orättvist än vad det är i dagens
            läge, där inte föräldrar får någon ersättning om de väljer att
            vara hemma.
          </note>
          <note>
            Vi menar inte att förslaget är något uppnått mål, utan det är
            ett steg i rätt riktning. Jag vet att det finns mycket bra kommunal
            barnomsorg i Sverige, och det vill jag ge Socialdemokraterna en
            eloge för.
          </note>
          <note>
            Men nackdelen är att man har ställt sig som förmyndare över familjerna.
            De har i realiteten inte haft någon valfrihet som familj, utan
            föräldrarna har varit tvungna att arbeta. Då har de fått ta den
            barnomsorgsform som staten har talat om att de skall ha. Det är
            i den delen jag har kritiserat Jan
          </note>
          <note>
            Andersson och hans socialdemokratiska kolleger.
          </note>
          <note type="speaker">
            Anf. 182 JAN ANDERSSON (s) replik:
          </note>
          <note>
            Herr talman! Chatrine Pålsson måste ha missuppfattat mig. Jag
            är inte ett dugg överens med kds beträffande familjepolitiken,
            inte det minsta.
          </note>
          <note>
            Vad jag kritiserade var just bristen på valfrihet i kds-modellen.
          </note>
          <note>
            Den modell som har byggts upp i Sverige måste ses som en helhet.
            Det är det ekonomiska stödet i form av barnbidrag, den utbyggda
            barnomsorgen och föräldraförsäkringen som ger alla dessa möjligheter.
            Vilken möjlighet, Chatrine Pålsson, ger kds vårdnadsbidrag låginkomsttagarfamiljen
            att låta ena parten vara hemma? Vilken möjlighet får den ensamstående
            mamman? Vilken möjlighet ger det familjen där det finns två inkomsttagare,
            vilket inte är ovanligt, och där mannen har en hög inkomst och
            kvinnan en betydligt lägre, att låta mannen vara hemma under en
            period?
          </note>
          <note>
            Om det nu inte ger lika möjligheter, utan i stället olika möjligheter,
            på vilket sätt gynnar det barnen, att familjer får leva under
            olika villkor och en del barn får möjligheten att ha föräldrarna
            hemma när de är små medan andra inte får detta, eftersom det blir
            ekonomiska skäl som styr?
          </note>
          <note>
            Anf. 183 CHATRINE PÅLSSON (kds)
          </note>
          <note>
            replik:
          </note>
          <note>
            Herr talman! Det tilltänkta vårdnadsbidraget skall ges till alla
          </note>
          <note>
            . Det skall alltså följa barnet. Man kan då tänka sig att många
            föräldrar kommer att välja att båda två arbeta deltid, eller att
            ena föräldern arbetar deltid, så att man kanske kan ordna barnomsorgen
            själv, beroende på vad man har för yrke och arbetstider.
          </note>
          <note>
            Jag vill fråga Jan Andersson: Varför är det inget värde i att
            biologiska föräldrar är hemma och vårdar och tar hand om sina
            barn? Om man lämnar över sina barn till grannen och ber att få
            en kommunal dagmamma, då kan samhället subventionera. Men om man
            själv vill vara hemma och vårda och fostra sina egna barn har
            det inget värde.
          </note>
          <note>
            Var finns rättvisan i den delen? Hur kan Jan
          </note>
          <note>
            Andersson säga att det är en rättvis socialpolitik och en rättvis
            familjepolitik när den ena formen subventioneras med 96 000 kr
            om året och den andra formen med 0 kr? Alla barn i Sverige är
            inte lika. Jag är säker på att det finns många barn som har det
            mycket bra på ett kommunalt daghem. Men jag är lika övertygad
            om att det finns många barn som inte har det bra på ett kommunalt
            daghem när de är små. Varför kan inte detta få anpassas efter
            barnets förutsättningar och familjens speciella förutsättningar?
            Kan jag få ett svar på det, Jan
          </note>
          <note>
            Andersson?
          </note>
          <note>
            Förste vice talmannen anmälde att Jan Andersson anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 184 LEIF BERGDAHL (nyd):
          </note>
          <note>
            Herr talman! Man har påstått att en husläkare skulle spara pengar
            för samhället genom att vara någon sorts grindvakt som förhindrar
            att patienterna direkt söker dyrare specialistläkare.
          </note>
          <note>
            Kostnaden för ett besök hos en distriktsläkare i
          </note>
          <note>
            Stockholms län var år 1990 ca 800 kr i snitt. Hos en specialist
            på sjukhus kostar det i Sverige ca 1 200 kr, medan det hos en
            privat specialist kostar 300--400
          </note>
          <note>
            kr. Ett husläkarbesök torde däremot komma att kosta i storleksordningen
            800 kr, eftersom prestationsersättningen är så pass låg för de
            planerade husläkarna.
          </note>
          <note>
            Om nu ledande folkpartistiska landstingspolitiker --
          </note>
          <note>
            jag vill inte nämna namn, men det är alltså fråga om ledande
            folkpartistiska landstingspolitiker -- tror att ett besök hos
            en privatpraktiserande specialist kostar totalt 1000 kr i stället
            för 300--400 kr förstår man ju att besluten blir därefter.
          </note>
          <note>
            Landstinget i Stockholms län har nyligen beslutat att höja taxan
            för de klart billigare privata specialisterna till 200 kr. Detta
            skall jämföras med de 100 kr som det kostar att gå till distriktsläkarna.
          </note>
          <note>
            Undantag görs för gynekologer och barnläkare.
          </note>
          <note>
            Varför inte övriga specialister, såsom ögon- och öronläkare,
            kirurger osv.? Även de är ju hälften så dyra som distriktsläkarna.
          </note>
          <note>
            Av ovanstående framgår att det är fler billiga privata specialister
            vi behöver. Det behövs kanske inte i alla storstadsområden i Sverige,
            men vi behöver definitivt sådana specialister ute i landet. I
          </note>
          <note>
            egenskap av hjärtkirurg har jag sett hur illa många människor
            har blivit behandlade när de har gått till okvalificerade läkare,
            ickespecialister, och hur man har fördröjt diagnoser och möjlighet
            att få hjälp.
          </note>
          <note>
            Det har t.o.m. kostat människor livet. Jag har många exempel
            på detta. Inom mitt område vill vi att kardiologer kommer i kontakt
            med folket, så att människor utan dessa filter direkt kan söka
            kardiologer.
          </note>
          <note>
            En distriktsläkare i Sverige behandlar i dag ca 10
          </note>
          <note>
            patienter per arbetsdag, de dagar han är på arbetsplatsen. Utomlands
            rör det sig om 30--40
          </note>
          <note>
            patienter per dag, och ofta är det dessutom ett tiotal hembesök
            inkluderat. När våra distriktsläkare blir privatpraktiserande
            allmänläkarspecialister, vilket jag tycker är bra, händer märkliga
            saker. En märklig sak som inträffar är att man då plötsligt behandlar
            20 patienter om dagen. Detta kan man få bekräftat i Riksförsäkringsverkets
            statistik, jag tror det var för år 1991.
          </note>
          <note>
            Jämför produktionen på de sovjetiska kolchoserna contra den lilla
            egna täppan som en arbetare i
          </note>
          <note>
            Sovjetunionen, i varje fall tidigare, hade.
          </note>
          <note>
            Produktionen på den egna täppan var ofta mångfalt större. Inom
            svensk sjukvård lever vi fortfarande som i en socialiststat, med
            en centralstyrd planekonomi och mängder av socialistiskt flumtänkande.
          </note>
          <note>
            Det har förvånat mig mycket hur ett parti som
          </note>
          <note>
            Folkpartiet, som påstår sig vara borgerligt och liberalt, kan
            acceptera sådana här tankegångar.
          </note>
          <note>
            Men det kanske inte är så konstigt, eftersom man har en partiordförande
            med ett förflutet inom FNL-
          </note>
          <note>
            rörelsen. En framstående folkpartist sade till mig i dag: Egentligen
            var stora delar av Folkpartiet kollektivanslutet till FNL-rörelsen
            på den tiden.
          </note>
          <note>
            Jag tror att det är sådan ideologisk barlast som hänger med i
            tänkandet. Vissa politiker har betecknat husläkarsystemet med
            dess tvång och centralstyrning som ett stalinistiskt system. Jag
            vet inte om jag vill använda det ordet här i dag.
          </note>
          <note>
            Däremot vill jag ta upp en annan sak som har stor betydelse för
            Ny demokratis samarbete med
          </note>
          <note>
            Folkpartiet i fortsättningen. Det är en mycket allvarlig sak.
            Under våra möten i somras dök det upp en mängd affischer som var
            producerade av
          </note>
          <note>
            Folkpartiets ungdomsförbund. Jag har med mig sådana affischer
            som visar bilder av herr Adolf
          </note>
          <note>
            Hitler och olika nazistkoryféer med nazistfanor.
          </note>
          <note>
            Under dessa bilder hade man påstådda citat från vissa företrädare
            för mitt parti.
          </note>
          <note>
            Jag har med mig dessa affischer här, men jag vill inte besudla
            kammaren genom att ta fram dem. Jag kan bevisa detta för dem som
            vill det. Detta är naturligtvis en kampanj som är utan motstycke
            i fråga om vulgaritet och dåligt omdöme. Det har inte förekommit
            i Sverige på de sista 20 åren.
          </note>
          <note>
            Sådant förekom på slutet av 60-talet i Sverige. Det upplevs som
            särskilt kränkande av de nydemokrater som, i likhet med mig, på
            ett eller annat sätt har relationer till staten Israel.
          </note>
          <note>
            Vi inom Ny demokrati vill behålla det regionala ansvar för distriksläkare
            som vi har i dag. Det är ett ansvar som har mer än 200 år gamla
            rötter i provinsialläkarsystemet. Vi vill behålla den väl fungerande
            mödra- och barnavården. Vi vill låta privata specialister fritt
            få konkurrera med distriktläkare, och vi vill införa prestationsersättning
            inom den öppna vården. Vi vill behålla distriktssköterskorna,
            som på många håll är de enda som gör hembesök och har kontakt
            med våra patienter.
          </note>
          <note type="speaker">
            Anf. 185 Statsrådet BO KÖNBERG (fp):
          </note>
          <note>
            Herr talman! Jag nämnde Leif Bergdahls namn tidigare under den
            här diskussionen i ett sammanhang där jag hävdade att han har
            den uppfattningen att det knappast skall finnas några allmänspecialister
            alls inom sjukvården, utan enbart andra typer av specialister.
          </note>
          <note>
            Om jag rätt förstod de delar av hans inlägg som går att förstå,
            tycks det vara hans uppfattning. Jag har alltså fått det bekräftat.
            Det gör väl att det råd jag gav till Johan Brohult för en stund
            sedan, att man kunde ha en speciell liten specialistläkardiskussion
            inom Ny demokrati i den här frågan, kan kvarstå.
          </note>
          <note>
            Herr talman! I övrigt har jag inte så mycket att säga om ett
            inlägg som till en början föreföll att handla om husläkarfrågan,
            men sedan kom att handla om att Folkpartiet skulle ha varit kollektivanslutet
            till
          </note>
          <note>
            FNL-rörelsen. Jag tror knappast att kammarens överläggningar
            och diskussioner tjänar på att jag fortsätter den debatten. Om
            Leif Bergdahl vill föra debatten på den nivån får han göra det
            alldeles ensam.
          </note>
          <note type="speaker">
            Anf. 186 LEIF BERGDAHL (nyd) replik:
          </note>
          <note>
            Herr talman! Jag vill inte föra den debatten. Jag har bara påpekat
            att för att vi skall kunna ha fortsatta goda förbindelser med
            Folkpartiet är det viktigt att det tar avstånd från sådana kampanjer
            som Liberal ungdom har drivit i sommar.
          </note>
          <note type="speaker">
            Anf. 187 BERTIL PERSSON (m):
          </note>
          <note>
            Herr talman! Vi har i den här debatten flyktigt berört sjukvårdskostnaderna.
            De är ett stort problem i de flesta länder. På olika sätt, genom
            skatter eller genom avdrag, drabbar de i slutänden alltid skattebetalarna.
          </note>
          <note>
            Ökningen i Sverige har dämpats på senare år, men
          </note>
          <note>
            1970--1985 ökade faktiskt ingen sektor så kraftigt, nämligen
            med 135 % i reala termer. Orsakerna till detta är många. En är
            den förändrade åldersstrukturen. En annan är den nya teknik som
            har kommit fram. Men det finns också politiskt påverkbara faktorer
            som påverkar kostnaderna för sjukvården.
          </note>
          <note>
            I Sverige har vi under socialdemokratins tid försökt att få kostnadskontroll
            genom att begränsa utbudet, dvs. genom att tillämpa köerna. Det
            är inte något särskilt bra system för kostnadskontroll.
          </note>
          <note>
            Att medlen kommer från en mellanhand är alltid kostnadsdrivande.
            Såväl konsument som producent kan förenas om att mjölka den mellanhand
            som betalar ut pengarna. Det är speciellt aktuellt på sjukvårdsområdet
            med hänsyn till den kunskapsdifferens som föreligger mellan konsument
            och producent.
          </note>
          <note>
            En vara som har ett lågt pris överkonsumeras alltid.
          </note>
          <note>
            Med ett monopol på verksamheten, som vi har här i landet, har
            man heller inget starkare incitament för effektivitet i verksamheten.
            Om man bedriver en låg produktion, får man krav på mer pengar
            till verksamheten. Detta är också en risk i det här sammanhanget.
            Valfriheten är borta.
          </note>
          <note>
            Sjukvårdsfinansieringen utreds nu enligt tre olika alternativmodeller,
            och jag vill gärna bidra med en fjärde. Jag vill skissa på en
            annan metod. Det är inte den amerikanska modellen. Jag tror att
            vi skulle pröva vad som händer om vi stället tar in finansieringen
            via den statliga skatten och möjligen via arbetsavgifter och inte
            låter pengarna gå in genom en separat skatt till landstingen.
          </note>
          <note>
            Då får vi nämligen konkurrens med de andra statliga åtagandena
            och ändamålen. Sedan kan man fördela medlen i åldersrelaterade
            och riskrelaterade checkar, eller vouchers, som delas ut till
            de sjukvårdsorganisationer som patienten väljer. Det kan i det
            här sammanhanget helt naturligt, och i speciellt början, till
            övervägande delen vara landstingen. Det kan vara försäkringsbolag,
            HMO-modeller eller husläkargrupper. Man låter patienten välja
            sin läkare eller sin vårdorganisation. I samråd med denna kan
            patienten sedan välja sjukhus och specialistvård inom sjukvårdsorganisationens
            kontaktnät. Med den modellen har patienten checken och därmed
            också makten i vården.
          </note>
          <note>
            Vårdpersonalen kan välja arbetsgivare. Vi får faktisk konkurrens
            i alla led.
          </note>
          <note>
            Om vi sedan fogar in sjukpenningen i det här systemet kan vi
            ytterligare optimera kostnadseffekten, eftersom snabba åtgärder
            blir mer intressanta, liksom den förebyggande vården.
          </note>
          <note>
            Om man går in för en sådan modell är det dock viktigt att ingen
            skall avvisas och att checkarna täcker risken för de vårdorganisationer
            man söker.
          </note>
          <note>
            Ett sådant system skulle vara effektivt, men ändå robust. Sjukvårdsförsäkringen
            skall inte bara fördela mellan olika individer, vilket är ganska
            enkelt och billigt om vi håller oss till den yrkesarbetande delen
            av befolkningen, utan den skall framför allt omfördela medlen
            under olika förlopp i individens liv. Vi vet alla att vården av
            en
          </note>
          <note>
            80-åring kostar 16 gånger så mycket som vården av en 60-åring.
            Det skall alltså finnas en trygghet i systemet som gör att det
            håller från det att man är
          </note>
          <note>
            22 år till det att man är 80 år. Det kräver en ganska robust
            finansiering.
          </note>
          <note>
            Jag tror att en sådan modell kan ha många fördelar jämfört med
            de som föreligger i de tre förslag som utreds. Ingen lämnas utanför,
            och ingen förvägras anslutning. Vi får konkurrens i alla steg.
          </note>
          <note>
            Valfriheten kan ökas successivt efter hand som fler aktörer träder
            in på banan.
          </note>
          <note>
            Jag vill alltså kasta in ett nytt alternativ i debatten.
          </note>
          <note>
            Den perfekta sjukvårdsfinansieringslösningen finns inte, för
            då hade alla länder haft den, men jag tror att den skiss som jag
            redovisat skulle tillgodose valfriheten och tryggheten. Konkurrensen
            skulle ge helt andra möjligheter till både kostnadsbegränsningar
            och kvalitetsförbättringar.
          </note>
          <note>
            Det ger framför allt patienten, och inte politikerna, makten
            i sjukvården.
          </note>
          <note type="speaker">
            Anf. 188 KARIN PILSÄTER (fp):
          </note>
          <note>
            Herr talman! I denna sena timme dristar jag mig att kasta mig
            från sjukvårdsfinansiering till ett helt annat ämne.
          </note>
          <note>
            Just nu är barns villkor mer uppmärksammade än på länge, och
            det är bra. I ett samhälle som styrs av vuxna blir arbetet för
            barns villkor aldrig färdigt.
          </note>
          <note>
            Ständigt måste man ställa barnens bästa mot andra intressen.
            De riktigt utsatta barnen tillhör inte bara det glömda Sverige
            utan tyvärr också det gömda
          </note>
          <note>
            Sverige.
          </note>
          <note>
            I vårt samhälle finns i dag en mycket lång rad exempel på att
            även alldeles vanliga barns intressen sätts efter de vuxnas. Barnens
            kultur är viktig.
          </note>
          <note>
            Under de glada 70- och 80-talen byggdes denna verksamhet inte
            alls ut på samma sätt som det mesta övriga i kommunala verksamheter.
            Men nu, då det är dags att spara, får barnkulturen ändå ta minst
            sin andel av besparingarna. Det samhällsstöd som i dag går ut
            till studie- och kulturverksamhet för vuxna, t.ex. i studieförbunden,
            är per grupp eller timme mångdubbelt större än det stöd som går
            ut till barnens liknande och minst lika viktiga aktiviteter.
          </note>
          <note>
            När mamma eller pappa blir arbetslös, eller när ett småsyskon
            kommer, förlorar barnen i de flesta kommuner platsen i barnomsorgen.
            För barnet innebär detta att det förutom den nya, jobbiga situationen
            i hemmet utsätts för att -- helt utan förklaring -- ryckas bort
            från den vanliga verksamheten och sina egna kompisar. Helt plötsligt
            förvandlas barnomsorgen till barnparkering medan mamma och pappa
            arbetar, och en sådan parkering behövs inte när den ena föräldern
            är hemma.
          </note>
          <note>
            Det här är några exempel på saker som skulle kunna vara annorlunda
            om FN:s barnkonvention verkligen hade varit ledstjärna när beslut
            fattades.
          </note>
          <note>
            I regeringsförklaringen sägs att ''en av de allra viktigaste
            utmaningarna för framtiden är att ge bättre förutsättningar för
            trygga familjer och för barnens uppväxt och omvårdnad''. Men många
            barn far illa i sina egna hem, och, av olika skäl, klarar inte
            alla föräldrar av att bära ansvaret för sina barn.
          </note>
          <note>
            Barn har rätt till sina föräldrar, men föräldrar har ingen rätt
            till sina barn. Är situationen i hemmet ohållbar, måste barnet
            kanske till slut tas ifrån föräldrarna. Polis, åklagare, domstolar
            och socialtjänst måste på ett helt annat sätt i dag prioritera
            barnens intressen i utredningar t.ex. om sexuella och andra övergrepp
            och om misshandel, men även i exempelvis vårdnadstvister.
          </note>
          <note>
            I vissa länder finns särskilda domstolar som handlägger dessa
            typer av frågor och där specialistkompetensen därför är mycket
            stor.
          </note>
          <note>
            Kanske borde även vi i Sverige låta vissa domstolar koncentrera
            sig på mål som på olika sätt berör barnen för att bättre kunna
            tillgodose deras intressen och behov.
          </note>
          <note>
            Vi kommer snart att få en barnombudsman. På många olika sätt
            pågår nu ett arbete i socialdepartement och olika myndigheter
            för att se till att Sverige verkligen skall leva upp till artiklarna
            i FN:s barnkonvention. Detta är angeläget framför allt för de
            mest utsatta barnen men också för alla vanliga, trygga och glada
            barn.
          </note>
          <note>
            Herr talman! Under sommaruppehållet har jag kunnat tillbringa
            ovanligt mycket tid med min tvååring. I vår jakt på trevliga aktiviteter
            och framför allt på andra barn har det blivit många tillfällen
            till diskussioner med andra mammor om sådant som berör oss nära.
          </note>
          <note>
            Det gäller barnomsorgens öppettider och köer, föräldraförsäkringens
            längd och krångliga utformning. Varför är svenska blöjor så dyra,
            hur blir det med bvc i det nya husläkarsystemet, och varför får
            barnen inte ha kvar sin dagisplats när familjen får tillökning?
            -- Det är några typiska exempel på vad som dyker upp.
          </note>
          <note>
            Det som diskuteras runt sandlådorna liknar inte mycket det som
            diskuteras runt sammanträdesborden. Där pratas det nästan bara
            om hur viktigt resp. dåligt det är med olika huvudmän för barnomsorgen
            och -- på senare tid --
          </note>
          <note>
            om hur oerhört viktigt eller dåligt det är med ett vårdnadsbidrag
            så att mammorna kan vara hemma längre.
          </note>
          <note>
            Dessa debatter förs framför allt av människor vars barn är i
            min ålder och som antagligen i ett rosenrött skimmer minns 60-talet.
          </note>
          <note>
            Herr talman! Jag tycker att det är viktigt att vi får fler unga
            människor, småbarnsföräldrar som aktivt tar ansvar för sina barn
            och hem att också aktivt delta i det politiska arbetet. Att det
            inte är idéer och engagemang som saknas hos dem är helt klart.
          </note>
          <note>
            Om fler småbarnsföräldrar orkade och ville vara politiskt aktiva
            -- kort sagt om politikens villkor vore annorlunda -- skulle kanske
            barnens villkor utformas efter dagens och morgondagens problemställningar,
            behov och önskemål. Om vi kunde få fler att vara med om att skapa
            en bättre framtid för våra barn, tror jag att mycket skulle vara
            vunnet. Vi måste komma ihåg att alla barn är våra barn.
          </note>
          <note type="speaker">
            Anf. 189 ROSA ÖSTH (c):
          </note>
          <note>
            Herr talman! På senare tid har man allt oftare kunnat höra sjukvårdspolitiker
            som med stor entusiasm talar om den effektivitetsexplosion som
            har skett inom sjukvården. I stället för att som tidigare ha långa
            köer till operationer och annan akutvård har man plötsligt sängar
            som står tomma, ibland så många att det motsvarar hela avdelningar.
          </note>
          <note>
            Det här ser man som ett resultat av de effektiviseringskrav och
            krav på kostnadsbesparingar som man lagt på sjukvården.
          </note>
          <note>
            Och se, det var ju möjligt, utbrister man.
          </note>
          <note>
            Jag vill inte på något sätt förringa det positiva i detta. Självklart
            är det bra att människor snabbt kan få komma till sjukhus och
            slippa långa sjukskrivningsperioder i väntan på behandling. Det
            är bra för den enskilde, och det är också bra ur samhällsekonomisk
            synpunkt. Och på sjukvårdssidan känns det tillfredsställande --
            man kan visa upp ett samhällsnyttigt resultat.
          </note>
          <note>
            Men det som jag vill peka på är att det också finns andra områden.
            När det gäller människor med andra slag av vårdbehov, personer
            med svåra handikapp, kroniskt sjuka och, inte minst, våra äldre,
            kan det vara svårt att peka på en direkt samhällsnytta av insatser
            som görs. Den stora nyttan för den enskilde som får sin livskvalitet
            förbättrad av en trygg och god omvårdnad är inte lika lätt att
            marknadsföra som ett snabbt avbetande av köerna till hjärtoperationer.
          </note>
          <note>
            Herr talman! Våra äldre och handikappade får inte sorteras bort
            i våra hårt drivna effektiviseringsmodeller. Det gäller, som jag
            tidigare varit inne på, både för landstingens sjukhus och för
            den kommunala verksamheten.
          </note>
          <note>
            Att det finns brister i äldreomsorgen får vi då och då rapporter
            om via våra massmedier. Personligen fäster jag ändå större vikt
            vid det som jag får höra direkt från människor som är berörda.
            Jag tror inte att bristerna, som bevisligen finns här och där,
            beror på illvilja hos kommun- eller landstingspolitikerna. Nej,
            det handlar mer om en anpassning till tidens krav i en svag ekonomisk
            situation. Och i ett sådant läge har de lågmälda rösterna i kravkören
            svårt att göra sig gällande.
          </note>
          <note>
            Jag brukar säga att vi i Sverige har svårt att hålla oss på vägen
            när vi driver våra verksamheter. Antingen vinglar vi åt det ena
            diket eller åt det andra. Så har det varit i allra högsta grad
            också inom äldreomsorgen. Under en lång tid körde vi på med den
            kommunala verksamheten, som i och för sig var utsatt för vissa
            interna trender, men som var tämligen ohotad av konkurrens utifrån,
            dvs. av privata vårdgivare.
          </note>
          <note>
            I dag har vi glädjande nog fått en lättnad på den punkten. Det
            är tillåtet med privata vårdproducenter. Det behöver inte längre
            vara fult att ha sin utkomst av att man bedriver en vårdverksamhet
            i någon form. Det finns alltså i dag möjlighet för en mångfald
            som borde kunna gynna inte bara kostnadsbilden utan också kvaliteten.
          </note>
          <note>
            Men om jag skall vara ärlig tycker jag mig finna att det nu finns
            en slags övertro på att allt fixar sig, om man bara anammar de
            nya organisationsformer som växer fram. Man går in för köp--sälj-system,
            beställarnämnder, resultatnämnder -- ja, det finns knappast någon
            gräns för kreativiteten när det gäller att hitta på nya benämningar.
          </note>
          <note>
            På en del håll talar man med emfas om ''effektiv demokrati'',
            och då menar man en starkt krympande förtroendemannaorganisation
            med minskad möjlighet till insyn. Jag menar att man då är ute
            på en smula svag is. Då rör man sig i utmarkerna av vad den kommunala
            demokratin och kvaliteten i verksamheten tål.
          </note>
          <note>
            Jag tror inte alls att en verksamhets kvalitet kommer an på om
            den bedrivs i offentlig eller privat regi. Men jag är tämligen
            övertygad om att det behövs förtroendevalda som har rimliga chanser
            att följa verksamheten, att ange policyn och att ta ansvar för
            de svagare grupperna.
          </note>
          <note>
            I dessa dagar är det ju aktuellt med nationella krafttag, och
            också i det här sammanhanget behövs det en nationell samling kring
            värdet av vårdinsatser som inte i första hand är samhällsnyttiga,
            utan har sin tyngd på det individuella planet bland äldre och
            handikappade.
          </note>
          <note>
            Det måste vi ha råd med i vårt samhälle. Jag utgår från att man
            kommer fram till det i de utredningar som tillsatts av regeringen,
            bla. i den prioriteringsutredning som jag själv har förmånen att
            delta i.
          </note>
          <note type="speaker">
            Anf. 190 PONTUS WIKLUND (kds):
          </note>
          <note>
            Herr talman! De reformeringar i socialförsäkringssystemen samt
            de förändringar i sjukvårdens och omsorgens organisation och finansiering
            som är på gång innebär betydande ingrepp i sådant som vi är vana
            vid sedan årtionden.
          </note>
          <note>
            Somt av det nya är -- eller blir -- bra, annat tveksamt eller
            negativt. Mycket är nödvändigt för att klara samhällsekonomin.
          </note>
          <note>
            Det finns i många stycken goda utsikter till förbättringar, inte
            bara i ett vidare samhällsperspektiv utan även sett från individens
            perspektiv. Men det finns också betydande risker för felskär.
            Jag vill göra kommentarer till några av många områden.
          </note>
          <note>
            Inslag av privatisering i vården och omsorgen kräver ett utbyggt
            kontrollsystem för att garantera kvalitet och tillgänglighet.
            Även vissa företrädare för privat driven sjukvård har framhållit
            detta.
          </note>
          <note>
            Samhället skall både ha och ta ansvaret för en god vård och omsorg,
            för kvalitet och tillgänglighet.
          </note>
          <note>
            Såvitt jag förstår tänker man inte alltid långsiktigt när man
            ''knoppar av'' till privat verksamhet eller tillåter ny sådan.
            Man hoppas, eller förutsätter, att det skall gå bra. Men det är
            inte tillfredsställande.
          </note>
          <note>
            Innan ett privat projekt startas bör man försäkra sig om att
            det finns ett tillfredsställande fungerande kontrollsystem för
            just den verksamheten. Det handlar ju många gånger om de svagaste,
            om dem som inte kan hävda sin rätt.
          </note>
          <note>
            Herr talman! Ordföranden i den viktiga utredningen Hälso- och
            sjukvårdens framtida organisation och finansiering gick häromveckan
            ut med ett meddelande i massmedia om att man kunde räkna med att
            15--20 akutsjukhus i landet snart skulle läggas ner. Det är ett
            anmärkningsvärt uttalande. Utredningen har helt nyligen påbörjat
            sitt arbete.
          </note>
          <note>
            Visst är det sant att antalet vårdplatser på akutsjukhusen har
            minskat framför allt därför att sängar, patienter, pengar och
            personal har flyttats ut och därför att man skurit bort alltmer
            av rehabilitering, aktivering och omvårdnad. Till dessa förändringar
            har särskilt ÄDEL-reformen bidragit. Men en anledning är också
            att man inom opererande specialiteter nu kan sköta ett betydande
            antal patienter i den öppna vården.
          </note>
          <note>
            Men det finns inga skäl till att denna minskning av verksamheten
            skall fördelas så, att ett stort antal mindre akutsjukhus läggs
            ner. Minskningen av antalet vårdplatser skall ske även på de stora
            sjukhusen för att de mindre skall kunna leva vidare.
          </note>
          <note>
            Dessutom bör inte antalet vårdplatser på akutsjukhusen minskas
            så kraftigt att de äldre inte kan få en god vård. Det är faktiskt
            redan så på vissa håll. De äldre drabbas mest när akutsjukhusens
            verksamhet bantas eller läggs ner. Det jag här nämnt har inte
            med sjukvårdskostnaden att göra, utan det handlar om hur man fördelar
            sjukvårdens pengar.
          </note>
          <note>
            Herr talman! De nödvändiga krispaket som nyligen lagts fram är
            smärtsamma för många. Men de kan också utgöra en avstamp för en
            bättre resurshushållning och en bättre styrning av skattemedlen,
            så att en större andel av dessa går till dem som verkligen behöver
            resurser.
          </note>
          <note>
            Ett inslag i den andra krisuppgörelsen som är mycket svårt att
            acceptera är emellertid förslaget om en minskning av antalet semesterdagar.
            Det finns en uppenbar risk att detta kommer att gälla enbart en
            del av dem som har kortast semester. Så får det inte bli. Här
            måste till en kompletterande lösning, som antingen innebär två
            dagar kortare semester för alla eller också ersätter minskningen
            av antalet semesterdagar med ett borttagande eller en flyttning
            av helgdagar.
          </note>
          <note>
            FAS 90, det planerade superdataregistret inom socialförsäkringsvärlden,
            trodde många i vintras var begravt för gott. Socialdepartementet
            hade låtit förstå att FAS 90-projektet skulle tonas ner till lokala
            ADB-register utan möjlighet till nationell sammankoppling. Senare
            har man, enligt ett pressmeddelande, beslutat att diagnosregistrering
            på enskild person inte skall få förekomma.
          </note>
          <note>
            Däremot finns det ett stort behov av ett förbättrat och moderniserat
            ADB-stöd för de enskilda försäkringskassorna. Riksförsäkringsverket
            fick därför i uppdrag att utifrån de nya förutsättningarna skyndsamt
            utreda frågan om moderniseringen av det lokala ADB-stödet.
          </note>
          <note>
            Nu tycks FAS 90 vara en hydra som är på väg att vakna till liv
            igen. Riksförsäkringsverkets förslag verkar innebära i stort sett
            samma möjligheter att insamla uppgifter om en enskild person från
            ett mycket stort antal register -- dock med ett undantag: ingen
            registrering av diagnoser som är kopplade till enskild person.
          </note>
          <note>
            Förslaget har ännu inte behandlats av
          </note>
          <note>
            Socialdepartementet. Vi är många som anser att dataregister,
            som sammanför ett stort antal personliga data, kan bli en fara
            för enskilda människor. Vi måste följa utvecklingen och engagera
            oss i vad som kan komma.
          </note>
          <note>
            En intressant synvinkel är EG-aspekten. I EG-
          </note>
          <note>
            kommissionens förslag till integritetsskydd finns det två vägar
            att gå när det gäller att godta register av den typ som jag har
            nämnt. Antingen skall det vara samtycke från varje enskild person
            som skall ingå i registret, eller också skall det vara en särskilt
            framtagen registerlag som fastställs av landets parlament. Det
            kanske blir så, att EG -- om vi nu blir medlemmar, och det hoppas
            jag att vi blir --
          </note>
          <note>
            kommer att bidra till en förstärkning av sekretesskyddet för
            den svenske medborgaren.
          </note>
          <note type="speaker">
            Anf. 191 LAILA STRID-JANSSON (nyd):
          </note>
          <note>
            Herr talman! I detta krispaketens tidevarv kommer de föreslagna
            besparingarna att mycket orättvist drabba de svagaste grupperna
            i samhället, bl.a.
          </note>
          <note>
            våra barn och gamla. Det är en ofrånkomlig skyldighet för oss
            här i riksdagen att vägra att rösta igenom beslut som kommer att
            drabba dessa grupper.
          </note>
          <note>
            Ingenting borde vara viktigare för någon än våra barn och ungdomar.
            Barnen är vår framtid. Alla barn måste ges de bästa möjligheter
            att utvecklas och få ett liv i lugn och harmoni. Där får inga
            resurser sparas. Det borde vara självklara fakta.
          </note>
          <note>
            Tyvärr är verkligheten en annan.
          </note>
          <note>
            Flertalet barn i vårt land har en i stort sett gynnsam situation.
            Men det finns även många barn som lever under svåra förhållanden.
            FN:s barnkonvention om barnets rättigheter måste kunna bli betydelsefull
            också för barnen i Sverige.
          </note>
          <note>
            I konventionen anges vilka rättigheter barnet har och vilka skyldigheter
            konventionsstaterna har gentemot barnet.
          </note>
          <note>
            Våra lagar till skydd för barn motsvarar i huvudsak konventionens
            krav. Detsamma kan inte alltid sägas om praxis.
          </note>
          <note>
            Sexuella övergrepp mot barn är ett av de allra grövsta brotten,
            näst efter mord och dråp. Att förgripa sig mot barn innebär ett
            ofattbart lidande för barnen. Offren är små och maktlösa. Lidandet
            sker i tysthet. Det vi ser i dag är toppen av ett isberg.
          </note>
          <note>
            Varje år dör ca 10 barn i Sverige på grund av våld.
          </note>
          <note>
            9 av 1O barn dödas i sina hem. 1991 polisanmäldes
          </note>
          <note>
            2 456 fall av fysisk barnmisshandel och 1 775 fall av sexuella
            övergrepp mot barn under 15 år.
          </note>
          <note>
            Enligt en undersökning av Brottsförebyggande rådet, BRÅ, var
            genomsnittsåldern när övergreppen började 8 år vid övergrepp inom
            familjen och 1O år vid övriga brott. Barnen var således yngst
            i gruppen ''inom familjen''. I de fallen hade 4O % av övergreppen
            börjat när barnet var i förskoleåldern.
          </note>
          <note>
            Man räknar med ett stort mörkertal när det gäller sexuella övergrepp.
            Det är troligt, att polisanmälningarna bara avspeglar en liten
            del av övergreppens verkliga omfattning. BRÅ räknar med minst
            10 verkliga brott för varje polisanmält fall. Uppskattningsvis
            far alltså ca 4O OOO barn i
          </note>
          <note>
            Sverige illa i dag. Enligt uppgift har de sexuella brotten mot
            barn fördubblats i år!
          </note>
          <note>
            En undersökning visar att 90 % av de prostituerade varit utsatta
            för incest i barndomen.
          </note>
          <note>
            Enligt BRÅ utförs de grövsta sexualbrotten av barnets far och
            av unga förövare. Av de polisanmälda sexualbrotten leder bara
            3O % till fällande dom. När det gäller brott mot förskolebarn
            är fällande domar ytterst sällsynta när den misstänkte förnekar.
          </note>
          <note>
            Sexuella övergrepp är förtroendebrott.
          </note>
          <note>
            Kränkningen blir större ju yngre barnet är, och skadan blir värre
            ju närmare offret förövaren står.
          </note>
          <note>
            Vem kan man lita på, när man inte ens kan tro på sina närmaste?
          </note>
          <note>
            Barnet tar på sig skulden för vad som sker, och den sitter djupt.
          </note>
          <note>
            Barnens rättssäkerhet är ett lotteri, beroende på var i Sverige
            de bor. I vissa kommuner leder bara
          </note>
          <note>
            1 % av polisanmälningarna till fällande dom, i andra rör det
            sig om 7O--75 % -- t.ex. i Eskilstuna och Umeå. I Umeå fastställdes
            för ett tag sedan en tingsrättsdom på 1O års fängelse i hovrätten
            för en pappa som utsatt sin handikappade dotter för grov våldtäkt.
          </note>
          <note>
            I flera fall har det hänt att en polisutredning lagts ned av
            en åklagare. Men när en annan utbildad och engagerad åklagare
            tagit över, har det väckts åtal och blivit fällande dom. I ett
            sådant nedlagt fall väcktes nyligen åtal efter påtryckningar av
            en polis.
          </note>
          <note>
            Domen blev fyra års fängelse.
          </note>
          <note>
            Polishögskolan har för budgetåret 1992 beslutat att dra in en
            lärartjänst med specialinriktning på sexuella övergrepp mot barn.
            Det var den enda tjänsten i ämnet som fanns på Polishögskolan.
            Det kan ifrågasättas om detta beslut ligger i linje med artikel
            3 i konventionen, ''att vid alla åtgärder som rör barn, skall
            barnets bästa komma i främsta rummet''.
          </note>
          <note>
            I en undersökning av IMU uttryckte 97% av tillfrågade svenskar
            att incest är ett mycket allvarligt brott! Inte något annat brott
            ansågs vara allvarligare än incest.
          </note>
          <note>
            Hur ser vår rättstillämpning ut i dag?
          </note>
          <note>
            Ingen kan lova ett utsatt barn att det får samhällets skydd och
            stöd, om det berättar sanningen om övergrepp inom familjen. Tvärtom
            måste barnet varnas att det löper mycket stor risk att inte bli
            trodd av domstolen. Förövaren löper mycket liten risk att bli
            dömd. Blir ingen dömd, anses det klarlagt att brottet inte har
            hänt och att barnet inte längre är eller varit ett ''utsatt''
            barn.
          </note>
          <note>
            Den farligaste fienden till rättvisan är inte barns fantasier,
            utan vuxnas fördomar, känslor och okunskap.
          </note>
          <note>
            Vem skall värdera barns berättelser? Ofta står ord mot ord, barnets
            berättelse mot den vuxnes förnekande. Då kopplas en sakkunnig
            in, ofta en vittnespsykolog som saknar Socialstyrelsens rekommenderade
            kompetens beträffande kunskap om barn.
          </note>
          <note>
            Barn har ingen möjlighet alls. Det är bara vuxna som kan köpa
            sig en vittnespsykolog, som lämnar
          </note>
          <note>
            ''rätt'' utlåtande. Är det rättssäkerhet?
          </note>
          <note>
            Vi måste ställa upp på förslag till åtgärder:
          </note>
          <note>
            1.Anmälningsplikten enligt 71 § socialtjänstlagen måste upprätthållas.
          </note>
          <note>
            2.Sekretessregler får inte hindra samarbete mellan olika myndigheter.
          </note>
          <note>
            3.Särskild utbildad personal bör medverka vid utredningar om
            sexuella övergrepp mot barn.
          </note>
          <note>
            4.Behandlingsresurserna bör ökas.
          </note>
          <note>
            5.Ökat ansvar för Socialstyrelsen såsom tillsynsmyndighet.
          </note>
          <note>
            6.Kraftfulla åtgärder mot s.k. sexturism.
          </note>
          <note>
            Det krävs en stark och samlad politisk vilja över partigränserna
            för att konventionens rättigheter skall kunna förverkligas fullt
            ut. Dagens offer får inte bli morgondagens förövare. Vi måste
            bryta det sociala arvet, så att antalet brott inte ökar.
          </note>
          <note type="speaker">
            Anf. 192 INGER RENÉ (m):
          </note>
          <note>
            Herr talman! Det går ofta troll i ord, inte minst när de används
            i politiska sammanhang. Det går att ta många exempel där ordets
            egentliga betydelse har vattnats ur, men just nu skall jag ägna
            mig åt ordet
          </note>
          <note>
            ''valfrihet''. Om man slår upp ordet ''val'' i en ordbok står
            det: Göra ett gott val, eller dåligt val, göra sitt eget val,
            vara i valet och kvalet, ha fritt val.
          </note>
          <note>
            När det gäller ''valfrihet'' står det: Som kan väljas, som kan
            väljas efter eget val.
          </note>
          <note>
            När det gäller politikersvenska, eller jag kanske skall säga
            barnomsorgssvenska, är den ursprungliga betydelsen av ordet valfrihet
            en chimär. Där betyder välja och valfrihet ungefär detsamma som
            för Henry Ford en gång i tiden: Välj gärna vilken bilfärg du vill
            -- bara den är svart. Det betyder alltså: Välj gärna den barnomsorg
            som du tycker passar ditt barn bäst, men vi ser till att du bara
            har ett val. Du har bara ekonomiska och praktiska möjligheter
            att välja en enda sort, dvs. barnomsorg utanför hemmet, stöpt
            i ganska ensidig form.
          </note>
          <note>
            Det spelar ingen roll om den barnomsorgen inte passar ditt barn.
            Där kan det ju finnas lika många skäl som det finns barn, och
            alla kan vara lika välgrundade, om utgångspunkten är att barnomsorgen
            är till för barnet, det enskilda, unika barnet, och det alltså
            skall må så bra som möjligt och utvecklas på ett optimalt sätt.
            Men det förutsätter jag att alla egentligen är överens om, även
            om det i debatten ibland verkar som om barnomsorgen mera är till
            för föräldrar än för barn.
          </note>
          <note>
            Jag är medveten om att jag svartmålar något, därför att det finns
            faktiskt några som ändå har en verklig valfrihet när det gäller
            hur barnomsorgen skall förverkligas för den enskilda familjen
            och det enskilda barnet. Men det förutsätter två saker, dels att
            familjens ekonomi är stark -- mycket stark --, dels att olika
            barnomsorgsformer står till buds, så att just den familjens arbetstider
            passar med barnomsorgens organisation och i övrigt stämmer med
            barnets behov.
          </note>
          <note>
            Jag tar först upp ekonomin. Valfriheten att ordna barnomsorg
            i det egna hemmet är i dag förbehållen ett mycket litet fåtal.
            Det går inte -- jag har räknat enligt Konsumentverkets normer
            -- för en familj bestående av två vuxna och två barn att leva
            på t.ex.
          </note>
          <note>
            en lärarlön. Det gäller hela lärarkollektivet, från förskolan
            till högskolan. Inte heller en polis, en industriarbetare eller
            en sjuksköterska tjänar tillräckligt.
          </note>
          <note>
            En riksdagsledamots lön räcker till två vuxna och ett och ett
            halvt barn, om man kan räkna på det sättet, men det blir kärvt.
            Det blir ingen lyx, ingen bil, ingen guldkant, som godis, vin
            eller öl, och inga klädinköp som kostar mer än 3 600 kr/år för
            denna riksdagsledamot.
          </note>
          <note>
            Det är alltså ett ytterst litet fåtal som har ekonomiska möjligheter
            när det gäller valfrihet i barnomsorgen.
          </note>
          <note>
            När det sedan gäller barnomsorgens organisation finns det åtskilliga
            föräldrar som har arbetstider som inte passar den offentliga barnomsorgen.
            Jag kan här bara nämna sjukvårdens scheman och industrins skifttider.
          </note>
          <note>
            Den valfrihet som det innebär att kunna välja barnomsorg i det
            egna hemmet är alltså inte ett reellt val för de allra flesta.
            Av ekonomiska och praktiska skäl finns det bara ett s.k. val:
          </note>
          <note>
            förvärvsarbete och den av samhället stödda barnomsorgen.
          </note>
          <note>
            I verkligheten finns det många som trots detta väljer barnomsorg
            i det egna hemmet, därför att de är övertygade om att det är bäst
            för just deras barn, även om de därmed får en medföljande bräcklig
            ekonomi.
          </note>
          <note>
            I verkligheten finns det också många som tvingas till barnomsorg
            i det egna hemmet, med stora ekonomiska uppoffringar, av geografiska
            skäl eller kanske medicinska -- det kan gälla infektionskänsliga
            eller allergiska barn.
          </note>
          <note>
            Det kan inte vara rimligt, innan man har sett till att det finns
            en verklig valfrihet när det gäller barnomsorgen, att ytterligare
            cementera det djupt orättvisa system som existerar i dag genom
            att lagstifta om barnomsorg. De som ändå förespråkar den åtgärden
            bör i så fall spela med öppna kort och säga som det är: ''Det
            skall inte finnas valfrihet när det gäller barnomsorg.''
          </note>
          <note>
            Det finns ett handlingsmönster: Förvärvsarbete och barnomsorg,
            och därtill har vi att ''rätta och packa oss''. Men det tycker
            inte jag är en modell som skapar optimala möjligheter för varje
            familj och varje barn. Därför gäller det att först och främst
            genomföra verklig valfrihet för våra små barn och deras föräldrar
            innan man talar om en ny lag. En lag till, skulle man kunna säga,
            därför att i 17 §
          </note>
          <note>
            socialtjänstlagen finns det en lag som säger att kommunen skall,
            genom planmässig utbyggnad av förskola och fritidsverksamhet,
            sörja för de barn som på grund av föräldrarnas förvärvsarbete
            eller studier behöver omvårdnad. Vi har alltså redan en lagstiftning
            på det här området.
          </note>
          <note type="speaker">
            Anf. 193 Statsrådet BO KÖNBERG (fp):
          </note>
          <note>
            Herr talman! Det är självklart så att mera valfrihet inom hela
            det svenska välfärdssystemet är eftersträvansvärt -- det behövs
            på ett antal olika områden. Det var flera av oss som ville ha
            ett vårdnadsbidrag, därför att det skulle ge människor större
            möjligheter att välja hur de vill utforma sitt liv. Nu har frågan
            om vårdnadsbidrag skjutits på framtiden, beroende på de akuta
            ekonomiska problemen.
          </note>
          <note>
            Det som Inger René glömmer när hon polemiserar mot dem -- jag
            gissar att jag tillhör dem som hon syftar på -- som vill ha en
            lagstiftning som innebär att det finns en skyldighet för kommunerna
            att se till att det finns barnomsorg är två skäl. Det ena är att
            det nya systemet för statsbidrag till kommunerna är utformat så
            att de ekonomiska incitamenten är lagda så att en kommun i praktiken
            tjänar på att lägga ned barnomsorgsplatser, även om de skulle
            vara samhällsekonomiskt nödvändiga.
          </note>
          <note>
            Man har alltså flyttat om incitamentsstrukturen.
          </note>
          <note>
            Det är ett nytt skäl som har tillkommit, som inte var aktuellt
            exempelvis för ett år sedan.
          </note>
          <note>
            Det andra skälet -- där har Inger René och jag kanske större
            möjlighet att hamna på samma ståndpunkt -- är, att om man inte
            inför en bra lagstiftning på den här punkten som går längre än
            den nuvarande paragrafen, kommer det i olika kommuner att finnas
            möjlighet att inte ställa upp på en valfrihet mellan offentligt
            och privat ordnad barnomsorg. Det kommer knappast att hända i
            kommuner där partivänner till Inger René och mig har ett avgörande
            inflytande, men det finns ju kommuner i landet där så inte är
            fallet.
          </note>
          <note>
            De två goda skäl som finns för en lagstiftning på det här området
            är dessa. Någon särskild ny lag lär knappast behövas. Däremot
            skulle man inom socialtjänstlagen behöva förtydliga det här ansvaret.
          </note>
          <note>
            Har man den uppfattning som Inger René har, att detta redan är
            gjort, har jag svårt att se att man behöver bli så upprörd över
            att det görs ännu mer.
          </note>
          <note type="speaker">
            Anf. 194 INGER RENÉ (m) replik:
          </note>
          <note>
            Herr talman! Jag blir upprörd därför att man diskuterar en lag
            på barnomsorgsområdet trots att det redan finns en och trots att
            man de facto inte har organiserat barnomsorgen så att vi har valfrihet.
          </note>
          <note>
            Jag uppfattade inte riktigt om Bo Könberg anser att vi i dag
            har valfrihet inom barnomsorgen eller ej.
          </note>
          <note>
            Om man anser att vi har det tycker jag att man skall gå ut och
            säga: Med valfrihet menar vi detta enda paket.
          </note>
          <note type="speaker">
            Anf. 195 Statsrådet BO KÖNBERG (fp):
          </note>
          <note>
            Herr talman! Jag blev inte riktigt på det klara med
          </note>
          <note>
            Inger Renés inställning i frågan om vi skulle ha en lagstiftning
            eller inte. Har man -- vilket vissa i den svenska politiska debatten
            har -- en stark aversion mot att kommunerna skulle ha skyldighet
            att ordna kommunal barnomsorg åt den som efterfrågar det är man
            naturligtvis emot en lagstiftning oavsett om den finns eller om
            den föreslås. Men Inger Renés ståndpunkt tycks vara att det nu
            finns en lagstiftning som stadgar detta, men skulle man göra en
            paragraf som blev något tydligare än den nuvarande vore det förkastligt.
            Jag har då litet svårt att hänga med i svängarna.
          </note>
          <note type="speaker">
            Anf. 196 INGER RENÉ (m) replik:
          </note>
          <note>
            Herr talman! Jag menar att om vi får en lagstiftning som är än
            mer tvingande än den lagstiftning som vi i dag har är det en nackdel
            -- det cementerar det system med brist på valfrihet som vi i dag
            har.
          </note>
          <note type="speaker">
            Anf. 197 ALWA WENNERLUND (kds):
          </note>
          <note>
            Herr talman! Som familjen mår, så mår också samhället. Man kan
            också uttrycka det som i ett gammalt kinesiskt ordspråk: Om det
            är harmoni i hemmet blir det ordning i landet.
          </note>
          <note>
            Det har sagts många gånger, och jag vill säga det igen: Det är
            i de små naturliga gemenskaperna, av vilka familjen är den viktigaste,
            som den lilla människan får möjlighet att utvecklas och komma
            till sin rätt. Familjen är i regel en förutsättning för att vi
            skall uppleva livets mening.
          </note>
          <note>
            Familjepolitiken är ett av de absolut viktigaste områdena i samhällsarbetet
            och griper in i så gott som alla sammanhang. Det är i familjegemenskapen
            som värdemönster, normer och vägledande etik kan överföras från
            generation till generation. Därför bör samhället skydda och stötta
            familjen när problem uppstår.
          </note>
          <note>
            Vi kan därför inte stå passiva när vi hör att familjerådgivningen
            med dess mycket kompetenta personal hotas att bli avvecklad på
            grund av sparbeting. Vi har inte råd att lägga ned familjerådgivningen.
            Tvärtom borde den byggas ut.
          </note>
          <note>
            Vad kostar havererade familjerelationer samhället? Vad kostar
            det samhället med barn, ungdomar och vuxna som mår dåligt?
          </note>
          <note>
            Familjen utsätts i dag för mycket stora påfrestningar i form
            av ekonomiska svårigheter, arbetslöshet och missbruk.
          </note>
          <note>
            Vi vet att barn från skilsmässofamiljer möter större svårigheter
            än andra barn. De är i mycket större utsträckning involverade
            i drogmissbruk och kriminalitet än barn som växer upp med båda
            sina föräldrar. Dessa förhållanden gäller ca 250 000 barn i vårt
            land i dag.
          </note>
          <note>
            Vem skall då ta sig an familjer i kris, enskilda familjemedlemmar
            och barn som kommer i kläm vid äktenskapsproblem och skilsmässa?
            Man kan inte leva om sin barndom, som Eva Zetterberg sade i kammaren
            för en stund sedan.
          </note>
          <note>
            Herr talman! Om samhället inte på ett tidigt stadium bistår de
            enskilda individerna i en familj och hjälper dem att möta och
            bearbetar de kriser som uppstår vid en separation eller i en familjkris
            är det mycket troligt att man skulle kunna följa en eller flera
            familjemedlemmar genom hela vårdapparaten, från kroppssjukvården
            till psykiatrin och socialtjänsten. Det krävs även stora ekonomiska
            resurser i rättsväsendet genom alla vårdnads- och umgängestvister.
          </note>
          <note>
            Familjerådgivningen förebygger en mängd tragedier för både föräldrar
            och barn i alla socialgrupper. Det finns inga andra myndigheter
            som har kompetens eller tid att ta över familjerådgivningens arbete.
            Den utgör den yttersta ventilen för den lilla familjen när andra
            möjligheter har tömts ut.
          </note>
          <note>
            Vilka är det då som söker sig till familjerådgivningen? Jo, det
            är människor som vill ha hjälp med sina äktenskaps-, familje-
            och samlevnadsproblem. Det är ett tvärsnitt av befolkningen, huvudsakligen
            människor i produktiv ålder och till 80 % barnfamiljer. Det är
            ofta människor i kriser av olika slag, ofta klämda mellan inre
            och yttre krav. Det är vanliga människor -- människor som utgör
            basen i vårt samhälle -- som har hamnat i någon form av kris som
            påverkar relationerna i hemmet.
          </note>
          <note>
            Herr talman! Sverige har tyvärr en av västvärldens högsta skilsmässofrekvenser,
            och då är inte alla de upplösta samboförhållandena inräknade.
            Om vi skall kunna bryta trenden med alla dessa skilsmässor och
            deras vidhängande sociala problem, om vi skall kunna ändra på
            det faktum att barnen alltid kommer i kläm, måste vi ha en väl
            genomarbetad strategi. Som en strategiåtgärd vore det lyckligt
            att införa en lagstadgad familjerådgivning med en direkt insats
            från samhällets sida till hjälp för familjen.
          </note>
          <note>
            Som det är i dag får en familj oftast vänta ett halvt år innan
            den får en familjerådgivningstid. Denna väntetid är oftast förödande
            för familjen -- ja, ibland rena dödsstöten för den.
          </note>
          <note>
            Lagstiftningen kring äktenskapet spelar en grundläggande roll.
            Därmed markeras en medveten viljeinriktning från samhällets sida
            att lyfta fram familjen samt att hjälpa och stötta den när kris
            uppstår.
          </note>
          <note>
            Herr talman! I ett läge med lågkonjunktur och dålig ekonomi kan
            det bli aktuellt att ifrågasätta eller t.o.m. avveckla fungerande
            familjerådgivningsbyråer. Att dra ned på eller ta bort dessa är
            ingen besparing på lång sikt.
          </note>
          <note>
            Samhället kommer då att få bära ännu högre kostnader än kostnaderna
            för familjerådgivningsbyråer.
          </note>
          <note>
            År 1994 har av FN utnämnts till familjens år. Låt oss här i Sverige
            visa att vi också vill lyfta fram familjen och ge den det stöd
            den behöver även när den kommer i kris.
          </note>
          <note type="speaker">
            Anf. 198 CLAUS ZAAR (nyd):
          </note>
          <note>
            Herr talman! Fler och fler medborgare blir arbetslösa och sysselsätts
            genom särskilda åtgärder.
          </note>
          <note>
            Samtidigt får samhället fler medborgare med hjälpbehov av olika
            slag. I praktiken finns det inte pengar för att på traditionellt
            sätt uppfylla de ökande behoven av t.ex. sociala insatser från
            kommunerna. Vi måste finna nya lösningar för att förbättra situationen
            för många människor.
          </note>
          <note>
            Det är en socialdemokratisk myt att vi kan sysselsätta fler inom
            vårdsektorn. Det är fel metod.
          </note>
          <note>
            Det är en kortsiktig lösning som användes under högkonjunkturen
            och gav uppskattningsvis 150 000
          </note>
          <note>
            ofinansierade arbeten. Sverige hade i verkligheten inte råd med
            denna ökning av kostnaderna.
          </note>
          <note>
            För att få en sund ekonomi behöver vi ställa krav på de medborgare
            som får bidrag. De måste ge samhället en motprestation. Pengar
            växer som bekant inte på träd. Någon måste arbeta och producera
            något som kan efterfrågas på världsmarknaden för att vi skall
            få resurser att fördela till de behövande.
          </note>
          <note>
            Herr talman! Tusentals, ja hundratusentals, svenska medborgare
            behöver tillsyn, hjälp eller service av något slag. De behövande
            finns exempelvis bland äldre, handikappade, barnfamiljer, ensamstående
            och missbrukare. Alla de önskar ett mjukare samhälle som ger dem
            en positiv framtid.
          </note>
          <note>
            I Sverige får nu 300 000 hushåll socialbidrag. De socialbidragen
            uppgår till kanske sju miljarder kronor. I Sverige får över 200
            000 medborgare arbetslöshetsersättning från A-kassorna.
          </note>
          <note>
            Arbetsmarknadsministern sade i dag att, om jag hörde rätt, detta
            nästa år kommer att kosta varje svensk 2 000 kr i månaden, när
            man har räknat in alla effekter. Bland annat dessa mottagare av
            bidrag och ersättningar måste aktivt hjälpa till med t.ex. de
            behövandes behov. Det är välkänt att passiva bidrag på några månader
            kan bryta ner en människas normala beteende och resultera i depression
            och uppgivenhet.
          </note>
          <note>
            Med projekt Samhällsnyttan, som jag har döpt det till, behövs
            en förändrad politisk attityd. Någon sådan har ännu inte varit
            synlig hos denna kammares representanter i socialutskottet. Man
            har där avstyrkt en motion i vilken jag har pekat på dessa möjligheter.
            Det tyder på att visionerna är ganska låsta hos etablissemanget
            i politiken.
          </note>
          <note>
            De hjälpande och stödjande tjänsterna behöver inte göras genom
            ansställningsformer i traditionell mening. Vi måste se på andra
            lösningar. I
          </note>
          <note>
            Hallstahammar bedriver man en verksamhet för ett tjugotal personer
            som har svårigheter med att komma in på arbetsmarknaden. Det är
            ett lovvärt försök som bör stödjas och utvecklas. Jag anser dock
            att det finns mycket större och mera omfattande behov i samhället
            som måste tillgodoses.
          </note>
          <note>
            Herr talman! Det finns ett behov av hjälp bl.a. när det gäller
            besök hos ensamma åldringar, kontakt för handikappade som behöver
            hjälp, vuxenkontakt för vissa ungdomar, viss barntillsyn, kontakt
            för ensamma, områdesservice i glesbygd och utförande av enkel
            miljövård och landskapsvård. Dessutom behöver många medborgare
            kompetenshöjande utbildning, vilket en rapport från finansdepartementet
            visar där man har gjort en jämförelse med andra länder i Europa.
          </note>
          <note>
            Vi kan mycket väl kombinera utbildning och viss sysselsättning
            i projekt Samhällsnyttan.
          </note>
          <note>
            Hos oss alla finns en inneboende kraft att vilja göra rätt för
            sig i samhället. Låt oss ta tillvara dessa resurser. Många av
            de nuvarande passiva bidragsmotttagarna kan och vill utföra samhällsnyttig
            verksamhet.
          </note>
          <note>
            Herr talman! Att få ersättning utan meningsfull motprestation
            bryter ner människor. De förlorar sin plats i tillvaron och mår
            psykiskt dåligt. Alla berörda medborgare, även de med t.ex.
          </note>
          <note>
            arbetsskador, kan få möjlighet till en stimulerande tillvaro
            genom en egen insats i samhället. Samtidigt finns det i dagens
            samhälle ett stort hjälpbehov som inte klaras av. Låt oss med
            projekt Samhällsnyttan uppnå ett mjukt och människovärdigt Sverige
            trots dagens kärva ekonomi. Jag hänvisar till en artikel i
          </note>
          <note>
            Svenska Dagbladet i dag där det framgår att liknande system redan
            finns i USA.
          </note>
          <note type="speaker">
            Anf. 199 MY PERSSON (m):
          </note>
          <note>
            Herr talman! Att tala i kammaren vid denna sena timme har vissa
            likheter med att åldras -- det glesnar omkring en.
          </note>
          <note>
            Liksom Eva Zetterberg vill jag citera statsministerns ord ur
            årets regeringsförklaring.
          </note>
          <note>
            ''Den svages rätt till trygghet och integritet och den ensammes
            rätt till delaktighet utgör grunden för en politik som slår vakt
            om människans värdighet och samhällets sammanhållning.''
          </note>
          <note>
            Vem är det då i vårt Sverige i dag som är den svage och ensamme?
            Det finns förvisso många människor i olika åldrar som i dag hör
            till den skaran, och jag fruktar att de blir allt fler. Ändock
            finns det en grupp som jag vågar beteckna som den mest svaga,
            utsatta och ensamma -- nämligen den generation äldre, de mycket
            gamla, som efter ett långt strävsamt liv har drabbats av sjukdom
            och isolering. Dessa våra gamla varken orkar eller -- i vissa
            fall -- kan föra sin egen talan. Någon annan som talar och kämpar
            för dem och för deras rätt till trygghet, integritet och värdighet
            finns ofta inte.
          </note>
          <note>
            ''Solidariteten kommer nu att sättas på prov'', sade socialministern
            i förra veckans partidebatt. Så är det. Måhända tenderar man att
            visa större solidaritet med de människor eller grupper som hörs
            och syns mest. Detta kan vara en förklaring till att de av våra
            äldre som är mest utsatta -- de svårt sjuka, de dementa, de mycket
            gamla -- inte omfattas av samma stora engagemang som exempelvis
            våra barn. Jag menar att inte minst kvällens debatt visar på detta.
          </note>
          <note>
            Barnen har en en stor kader av engagerade människor som för deras
            talan -- föräldrar, lärare och intresseorganisationer av många
            slag. Det ordnas namninsamlingar, protestmöten och demonstrationståg.
            I denna kammare finns det också många, ordrika ledamöter som för
            barnens talan. Detta är bra. Jag har själv som vårdare av utvecklingsstörda
            barn, som småskollärare och som förälder värnat om alla barns
            rätt till en god tillvaro.
          </note>
          <note>
            Om de äldres talan fördes av lika många, lika engagerat och lika
            uppmärksammat, skulle jag aldrig ha behövt möta den förvirrade
            79-åriga kvinna som skickats hem från akutsjukhuset till en långt
            ifrån mänsklig tillvaro i väntan på en plats i något boende som
            hon själv inte kan påverka utan bara ''tacksamt'' ta emot.
          </note>
          <note>
            Jag skulle inte heller ha behövt möta den nypensionerade värkbrutne
            mannen, som efter ett slitsamt liv på fabriken nu i åttonde våningen
            i höghuset bara hade ensamheten som sällskap och som enda trygghet
            löftet från dottern i huset mitt emot att i händelse av yttersta
            fara få signalera med en plastpåse på balkongräcket.
          </note>
          <note>
            Inte heller hade jag behövt möta den gamla böjda kvinnan som
            av närstående under många år utsatts för såväl psykisk som fysisk
            misshandel.
          </note>
          <note>
            Detta är inte uppdiktade exempel, utan detta är en verklighet
            som jag alltför ofta tagit del av. Många gamla människor i vårt
            land lever i dag i djup misär.
          </note>
          <note>
            Och med misär avser jag då inte brist på husrum och mat.
          </note>
          <note>
            Herr talman! ''Solidariteten kommer nu att sättas på prov.''
            Att vara solidarisk är att vara rättvis, att inte sätta en människa
            före en annan, en grupp före en annan grupp.
          </note>
          <note>
            Jag hyser farhågar för att vi i dagens ekonomiskt svåra tider
            kommer att få svårt att vara solidariska, rättvisa. Och jag fruktar
            att samhällets äldsta -- vars talan jag försöker föra i denna
            församling --
          </note>
          <note>
            kommer att bli satta på undantag vad gäller just uppmärksamhet
            och resurser.
          </note>
          <note>
            Att vilja lagstifta om full behovstäckning i barnomsorgen, när
            vi långt ifrån har uppnått samma mål inom äldreomsorgen, skorrar
            falskt.
          </note>
          <note>
            Att vilja lagstifta om en barnombudsman, som bl.a.
          </note>
          <note>
            skall bevaka att FN-konventionen rörande barns rättigheter efterlevs
            i vårt land, när vi inte ens en gång har en konvention som stadgar
            den gamla människans rättigheter, känns för mig som bristande
            solidaritet.
          </note>
          <note>
            Jag anser att vi alla har samma skyldighet mot våra gamla som
            mot våra barn, att med kraft arbeta för att även den gamla människan
            skall ges möjlighet till en värdig tillvaro.
          </note>
          <note>
            Hur många vet att övergrepp mot de äldre i hemmet enligt en färsk
            rapport från Socialstyrelsen är en företeelse i vårt samhälle
            som tenderar att öka?
          </note>
          <note>
            Hur många vet att SCB i Rapport 72 om sociala relationer uppger
            att ca 6 % av de hemnmaboende i åldrarna 75--84 år är socialt
            isolerade, något som i många fall leder till självmord?
          </note>
          <note>
            Hur många vet att 30 % av dem som är över 85 år lider av någon
            form av demenssjukdom, något som inte bara förmörkar deras egna
            liv utan också deras anhörigas.
          </note>
          <note>
            Det är ifrån kunskap som denna som vi, av hela folket valda representanter,
            har en skyldighet att söka initiera och fatta de beslut som är
            nödvändiga för att tillförsäkra också våra gamla deras rättigheter,
            även i tider då många skall dela på de knappa resurser vi har
            och då solidariteten sätts på prov.
          </note>
          <note>
            Herr talman! För övrigt anser jag att om riksdagen anser att
            en barnombudsman bör tillsättas, så är det en självklarhet att
            vi också inrättar en äldreombudsman.
          </note>
          <note type="speaker">
            Anf. 200 Statsrådet BO KÖNBERG (fp):
          </note>
          <note>
            Herr talman! Riksdagsledamöter! Jag har med intresse lyssnat
            på den diskussion som har pågått under den här programpunkten
            i den allmänpolitiska debatten. Jag vill ge ett par kommentarer
            på några punkter och några försök till svar på några punkter.
          </note>
          <note>
            Sten Svensson tog med all rätt upp de brister som finns inom
            den svenska psykiatrin. Vi kommer inom de närmaste dagarna från
          </note>
          <note>
            Socialdepartementets sida att remittera ut det förslag som psykiatriutredningen
            har lagt fram för en bred och djupgående remiss så att vi på så
            sätt kan få ett bra underlag för att kunna se vilka förbättringar
            vi kan genomföra under kommande år.
          </note>
          <note>
            Karin Israelsson och Pontus Wiklund tog upp en diskussion om
            antalet sjukhus i Sverige. Karin
          </note>
          <note>
            Israelsson påpekade bl.a. att det är de enskilda landstingen
            som bestämmer vilka sjukhus som skall finnas, och detta är förstås
            helt korrekt. Den diskussion som statssekreteraren i
          </note>
          <note>
            Socialdepartementet hade vidrört rörde ju bl.a.
          </note>
          <note>
            den stora minskningen av antalet vårdplatser i vårt land som
            går att förutse under kommande år.
          </note>
          <note>
            Chatrine Pålsson betonade vikten av kvalitetssäkringen i sjukvården.
            Jag kan glädjande nog säga att ett arbete för att förbättra kvaliteten
            nu bedrivs såväl inom Socialstyrelsen, SPRI och de svenska landstingen
            som ute på enskilda kliniker och vårdcentraler.
          </note>
          <note>
            Laila Strid-Jansson höll ett i min mening mycket engagerat anförande
            om en av de värsta företeelserna som finns i vårt land och i andra
            länder, nämligen sexuella övergrepp mot små barn.
          </note>
          <note>
            Det jag däremot hade litet svårt att förstå var hur hon kunde
            koppla ihop dessa företeelser med inslag i de krispaket som har
            lagts fram under den senaste månaden.
          </note>
          <note>
            My Perssons inlägg i dag och många gånger tidigare till förmån
            för de äldre är väl förtjänt av all uppmärksamhet. Låt mig för
            min del ändå bara peka på att en av de glädjande sakerna inom
            svensk sjukvård är att vi för varje år som går kan konstatera
            att en allt större andel av de resurser vi avsätter till sjukvård
            går till de äldre. Denna ökade andel går på intet sätt att förklara
            enbart genom ökningen av andelen äldre, utan det handlar om att
            vi gör större och större insatser.
          </note>
          <note>
            Pontus Wiklund var orolig för frågan om eventuella superdataregister.
            Jag kan lätt lugna honom på den punkten. Det kommer inga superdataregister,
            och i den mån vi nu förstärker ADB-hjälpmedlen ute på försäkringskassorna,
            vilket Pontus Wiklund för övrigt önskade, kommer detta i så fall
            att ske i samband med att riksdagen tar ställning till en speciell
            registerlag.
          </note>
          <note>
            Till sist i detta anförande vill jag kommentera Bertil
          </note>
          <note>
            Perssons skiss av en ny, fjärde modell för hur den framtida sjukvårdsfinansieringen
            skall se ut. Jag tycker att den innehöll flera intressanta inslag.
            Jag vill dock peka på att jag tror att ett avgörande problem med
            modellen är att klara av det som
          </note>
          <note>
            Bertil Persson själv tog upp, nämligen att se till att varje
            check täcker risken för varje person. Att klara detta utan allvarliga
            ingrepp i den personliga integriteten och utan att hamna i en
            situation där selektionsproblemen blir mycket stora tror jag är
            svårt att undvika. Men låt oss gärna fortsätta den debatten.
          </note>
          <note>
            (forts. prot. 7)
          </note>
          <note>
            4 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:24 Dubbelbeskattningsavtal mellan
          </note>
          <note>
            Sverige och Mauritius samt om ändring i lagen om dubbelbeskattningsavtal
            mellan Sverige och
          </note>
          <note>
            Nederländerna
          </note>
          <note>
            1992/93:74 Ytterligare medel till
          </note>
          <note>
            Forskningsrådsnämnden för budgetåret 1992/93
          </note>
          <note>
            Motion
          </note>
          <note>
            med anledning av prop. 1992/93:49 Förlängd trafik på inlandsbanan
          </note>
          <note>
            1992/93:T1 av Birger Rosqvist m.fl. (s)
          </note>
          <note>
            5 § Kammaren åtskildes kl. 20.43.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 3 §
          </note>
          <note>
            anf. 29 (delvis),
          </note>
          <note>
            av förste vice talmannen därefter t.o.m. anf. 49
          </note>
          <note>
            (delvis),
          </note>
          <note>
            av andre vice talmannen därefter t.o.m. anf. 92
          </note>
          <note>
            (delvis),
          </note>
          <note>
            av förste vice talmannen därefter t.o.m. anf. 140
          </note>
          <note>
            (delvis,
          </note>
          <note>
            av andre vice talmannen därefter t.o.m. anf. 159
          </note>
          <note>
            (delvis) och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
