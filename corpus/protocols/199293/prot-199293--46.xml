<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--46</head>
          <docDate when="1992-12-16 00:00:00">1992-12-16 00:00:00</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 10 december.
          </note>
          <note>
            2 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Skrivelse
          </note>
          <note>
            1992/93:156 till justitieutskottet
          </note>
          <note>
            3 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 1992/93:KU16
          </note>
          <note>
            Socialförsäkringsutskottets betänkanden
          </note>
          <note>
            1992/93:SfU5, SfU6 och SfU8
          </note>
          <note>
            Trafikutskottets betänkanden 1992/93:TU11 och
          </note>
          <note>
            TU12
          </note>
          <note>
            Näringsutskottets betänkanden 1992/93:NU17 och
          </note>
          <note>
            NU19
          </note>
          <note>
            Bostadsutskottets betänkande 1992/93:BoU6
          </note>
          <note>
            4 § Beslut rörande utskottsbetänkanden som slutdebatterats den
            15 december
          </note>
          <note>
            Företogs till avgörande finansutskottets betänkanden 1992/93:FiU6,
            FiU7 och FiU8, skatteutskottets betänkande 1992/93:SkU10, lagutskottets
            betänkanden 1992/93:LU17, LU18,
          </note>
          <note>
            LU19, LU20, LU21 och LU25, socialutskottets betänkanden 1992/93:SoU11,
            SoU12 och SoU13
          </note>
          <note>
            samt justitieutskottets betänkande 1992/93:JuU15
          </note>
          <note>
            (beträffande debatten i dessa ärenden, se prot. 45).
          </note>
          <note>
            Finansutskottets betänkande FiU6
          </note>
          <note>
            Utskottets hemställan bifölls med 307 röster mot 13
          </note>
          <note>
            för meningsyttringen av Johan Lönnroth.
          </note>
          <note>
            Finansutskottets betänkande FiU7
          </note>
          <note>
            Mom. 1 (principer för ansvarsfördelning)
          </note>
          <note>
            Utskottets hemställan bifölls med 191 röster mot
          </note>
          <note>
            128 för reservationen av Hans Gustafsson m.fl.
          </note>
          <note>
            Mom. 2
          </note>
          <note>
            Utskottets hemställan bifölls.
          </note>
          <note>
            Finansutskottets betänkande FiU8
          </note>
          <note>
            Återförvisningsyrkandet
          </note>
          <note>
            (forts. 6 §)
          </note>
          <note>
            Ajournering
          </note>
          <note>
            På grund av ett tekniskt fel på voteringsanläggningen beslöt
            kammaren på förslag av förste vice talmannen kl. 9.10 att ajournera
            förhandlingarna under fem minuter.
          </note>
          <note>
            Återupptagna förhandlingar
          </note>
          <note>
            Sedan förhandlingarna återupptagits kl. 9.15 beslöt kammaren
            på förslag av förste vice talmannen att uppskjuta voteringen i
            finansutskottets betänkande
          </note>
          <note>
            FiU8 och avgörandet av övriga ärenden till kl.
          </note>
          <note>
            11.00.
          </note>
          <note>
            5 § Åtgärder för att stabilisera den svenska ekonomin
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1992/93:FiU1 Åtgärder för att stabilisera den svenska ekonomin
            (prop. 1992/93:117 delvis).
          </note>
          <note type="speaker">
            Anf. 1 ALLAN LARSSON (s):
          </note>
          <note>
            Herr talman! Sedan vi förra gången diskuterade den ekonomiska
            politiken här i riksdagen har förutsättningarna för politiken
            i viktiga avseenden förändrats. Den fasta växelkursen har övergetts.
          </note>
          <note>
            Kronan flyter. Det råder en osäkerhet om vilken ekonomisk politik
            som kommer att bedrivas framöver.
          </note>
          <note>
            De uttalanden som gjorts från regeringens sida har inte gett
            mycket vägledning. Och där vi har fått besked har innebörden varit
            att regeringen inte kan medverka till det som en bred opinion
            kräver för att få fart på produktionen och höja tillväxten och
            sysselsättningen.
          </note>
          <note>
            Vi socialdemokrater står fast vid de överenskommelser som vi
            träffade med regeringen i september. Överenskommelserna innebär
            nödvändiga åtgärder för att stärka statsfinanserna, satsningar
            på en mera aktiv arbetsmarknadspolitik samt en bankgaranti, som
            gör att spararna kan lita på bankerna och att omvärlden kan lita
            på Sveriges betalningssystem.
          </note>
          <note>
            Det är åtgärder som behövs alldeles oavsett vilken växelkurspolitik
            och penningpolitik som nu skall föras. Men vi är starkt kritiska
            till det sätt på vilket regeringen har hanterat de träffade överenskommelserna.
            Vi är kritiska på två centrala punkter:
          </note>
          <note>
            - det gäller hur åtgärderna sätts in i förhållande till konjunkturläget
          </note>
          <note>
            - det gäller vidare regeringens förmåga att stå för träffade
            uppgörelser och skapa respekt för denna unika form av samarbete
          </note>
          <note>
            Överenskommelsen innebar att när det fanns underlag i form av
            en försörjningsbalans skulle vi kunna enas om andra tidpunkter
            för när de olika åtgärderna skulle sättas in. Vi var alla medvetna
            om att de nödvändiga åtgärderna för att stärka statsfinanserna
            måste läggas in på ett sådant sätt att de inte försvagar en redan
            svag konjunktur.
          </note>
          <note>
            När vi fick se regeringens egna prognoser för produktion och
            sysselsättning för 1993, föreslog vi genast att skattehöjningarna
            - det gällde inkomstskatten, momsen och bensinskatten -
          </note>
          <note>
            skulle träda i kraft vid ett senare tillfälle. Carl Bildt gick
            med på att skjuta höjningen av inkomstskatten till nästa år, men
            inte förändringen på de övriga punkterna. Vi anser att denna låsning
            är till nackdel för produktion och sysselsättning. Men vi har
            inte lyckats övertyga regeringen om behovet av långsiktighet i
            genomförandet, vilket vi djupt beklagar.
          </note>
          <note>
            Herr talman! Vi har övervägt om vi skulle bryta överenskommelserna
            med regeringen, men vi har kommit fram till att det skulle vara
            till ännu större nackdel för landet i form av politisk osäkerhet.
          </note>
          <note>
            Därför står vi fast vid överenskommelserna, men regeringen kommer
            ensam att vara ansvarig för de effekter som denna låsning ställer
            till med under nästa år.
          </note>
          <note>
            Vi är också kritiska till det sätt som enskilda statsråd har
            behandlat den träffade överenskommelsen på, både i offentliga
            uttalanden och i framlagda propositioner. Jag tänker framför allt
            på försvarsminister Anders Björck, näringsminister Per Westerberg
            och skatteminister
          </note>
          <note>
            Bo Lundgren.
          </note>
          <note>
            Landet och medborgarna är beroende av att regering och riksdag
            fungerar. En minoritetsregering är i sin tur beroende av stöd
            i riksdagen hos andra partier än regeringspartierna.
          </note>
          <note>
            Det är regeringens sak att uppträda så, att den skapar respekt
            och väcker förtroende.
          </note>
          <note>
            Riksdagen är inte en moderat partistämma, där man kan härja fritt.
            Moderaterna är ett parti som bara har var femte väljare bakom
            sig. Moderaterna måste börja inse detta, och statsministern måste
            ta ansvaret för att skola in sina ministrar i minoritetsregerandets
            villkor.
          </note>
          <note>
            Efter den 19 november, när den fasta växelkursen övergavs, råder
            nya villkor för den ekonomiska politiken. Finansministern angav
            häromdagen fem riktlinjer för den ekonomiska politiken i det nya
            valutapolitiska läget. Det viktigaste budskapet var att regeringen
            nu skulle göra ännu större ansträngningar för att bekämpa inflationen.
            I det sammanhanget citerade hon en formulering ur finansplanen
            från 1991 om att inflationsbekämpningen måste överordnas andra
            ambitioner och krav.
          </note>
          <note>
            Detta uttalande var i hög grad befogat i början av
          </note>
          <note>
            1991, när vi stod inför uppgiften att växla ner inflationen och
            återvinna den konkurrenskraft som inflationen urholkade.
          </note>
          <note>
            Nu är läget ett helt annat. Sverige har i dag inget kostnadstryck.
            Efterfrågan utgör inget inflationshot. De närmaste åren är prisstegringarna
            mycket låga och praktiskt taget helt beroende av politiska beslut,
            t.ex. ökade boendekostnader.
          </note>
          <note>
            Att behålla inflationen på en låg nivå är en självklar förutsättning
            för en uthållig tillväxt. Men det kan inte vara rimligt att använda
            den ekonomiska politikens alla medel för att bekämpa en inflation
            som nu knappt existerar, och att genomföra en sådan aktion till
            priset av en krympande produktion, som gör oss alla litet fattigare.
          </note>
          <note>
            Alla länder känner av de svåra tiderna. Men knappast något land
            har en så svag utveckling som
          </note>
          <note>
            Sverige. Nästa år blir det tredje året i rad med sjunkande produktion.
            Medan andra länder som också haft stora problem, som Finland och
          </note>
          <note>
            Storbritannien, nu räknar med ökad produktion, går Sverige i
            motsatt riktning. Nästa år är vi tillbaka på den produktionsnivå
            som vi uppnådde 1987.
          </note>
          <note>
            Arbetslösheten har mer än fördubblats jämfört med förra året
            och fortsätter att öka under nästa år.
          </note>
          <note>
            Att ekonomin fortsätter att krympa 1993 beror inte på att vi
            skulle få motgångar på exportmarknaderna. Redan före nedvärderingen
            av den svenska kronan stod det klart att exporten skulle komma
            att öka under 1993 och 1994. Genom den valutakurs som nu håller
            på att etableras förstärks konkurrenskraften mycket kraftigt,
            och exporten kommer att öka rejält under de närmaste åren.
          </note>
          <note>
            Den tillbakagång som kommer att ske under nästa år beror inte
            på brist på produktionskapacitet. Den förklaras i stället av den
            ekonomiska politiken, som fungerar som en broms för aktiviteten
            och som krymper marknaderna för alla företag som producerar varor
            och tjänster för hemmamarknaden i Sverige. Därmed kommer en rad
            företag att slås ut, vår industriella kapacitet att krympa och
            långtidsarbetslösheten att växa. Det är detta som är det verkliga
            inflationshotet på några års sikt, när efterfrågan förhoppningsvis
            kommer att vara bättre än i dag.
          </note>
          <note>
            Det allvarliga är att den borgerliga majoriteten inte vill inse
            att det är den negativa tillväxten, den krympande produktionen,
            som är den viktigaste förklaringen till den allvarliga försämringen
            i statsfinanserna. Under två budgetår, 1991/92 och
          </note>
          <note>
            1992/93, minskar inkomsterna för staten med ca 25
          </note>
          <note>
            miljarder kronor. Samtidigt ökar statens utgifter med långt över
            100 miljarder kronor, framför allt som en följd av den ekonomiska
            krisen. Aldrig tidigare har utgifterna ökat så mycket. Aldrig
            tidigare har det lagts så stora bördor på framtida generationer.
          </note>
          <note>
            Det finns ingen anständig lösning på detta djupt allvarliga problem
            om vi inte kan få i gång tillväxten. Därför kan man inte enbart
            ha ett inflationsmål som ledstjärna för den ekonomiska politiken.
            Det måste finansministern och den borgerliga majoriteten inse.
          </note>
          <note>
            Att kunna visa att Sveriges ekonomi växer, att vi förmår ta till
            vara den produktionskapacitet som finns är i dag det viktigaste
            måttet på en trovärdig ekonomisk politik. Att få upp tillväxten
            är samtidigt det viktigaste medlet för att sanera statsfinanserna.
          </note>
          <note>
            Därför behövs det en ny vägvisare i den ekonomiska politiken.
            Jag vill formulera den på följande sätt:
          </note>
          <note>
            ''För att värna sysselsättning och välfärd måste insatserna för
            att få i gång tillväxten överordnas andra ambitioner och krav.
            Detta måste gälla för både finanspolitiken och penningpolitiken.''
          </note>
          <note>
            Mitt förslag är uttryck för en vilja att få till stånd en konstruktiv
            diskussion om åtgärder för att förhindra en fortsatt tillbakagång
            och en ännu högre arbetslöshet. Jag vill på det här sättet ge
            finansministern chansen att komma loss ur det skruvstäd som hela
            den ekonomiska politiken har fastnat i. Nu finns det tillfälle
            till en öppen diskussion. Slå inte igen dörrarna! Ta chansen att
            komma med i den diskussion som nu förs i näringslivet, bland de
            fackliga organisationerna och bland ekonomerna!
          </note>
          <note>
            Vi socialdemokrater har här i riksdagen i vår ekonomisk-politiska
            motion lagt fram ett brett program för att få i gång tillväxten
            och bekämpa arbetslösheten. Vi vill med våra förslag få till stånd
            en omläggning av politiken och ett konstruktivt samarbete med
            näringslivet och med löntagarna.
          </note>
          <note>
            Vårt alternativ fick ett gott mottagande i den allmänna debatten.
          </note>
          <note>
            Vi skall nu vidareutveckla detta program inför den allmänna motionstiden.
            Den fråga som vi har ställt oss själva och som vi har ställt till
            ekonomerna är vilka ytterligare åtgärder som krävs för att vi
            skall få upp tillväxten till över 3 %, pressa ned arbetslösheten
            till 3 % och hålla en prisstabilitet på
          </note>
          <note>
            3 %.
          </note>
          <note>
            Vi ställer inte ut några löften om en sådan utveckling. Men vi
            vill med det ange den avvägning vi gör mellan olika motstridande
            krav i den ekonomiska politiken. Vi vill också ange den ambitionsnivå
            som bör känneteckna en politik som skall ge en fast grund för
            arbete och välfärd och sunda statsfinanser.
          </note>
          <note>
            Herr talman! Jag vill därför yrka bifall till de socialdemokratiska
            reservationerna nr 1, 2, 4-6,
          </note>
          <note>
            14, 16, 18, 23 samt 31-35 i finansutskottets betänkande 1.
          </note>
          <note>
            Jag vill avslutningsvis ta upp ytterligare en fråga av stor ekonomisk
            betydelse, nämligen regeringens förslag om en garanti för bankernas
            insättare. Den frågan skall behandlas på fredag, på riksdagens
            sista dag.
          </note>
          <note>
            Vi socialdemokrater stöder förslaget om en bankgaranti. Men vi
            menar att man måste ställa höga krav på att verksamheten bedrivs
            på ett affärsmässigt sätt.
          </note>
          <note>
            Skälet till att jag tar upp den här frågan i denna debatt är
            att det har hänt en del anmärkningsvärda saker som gör att förslaget
            kommer i ett nytt ljus.
          </note>
          <note>
            Jag tänker självfallet på försäkringsbolaget Wasas köp av Bohusbanken.
            Den affären har gett upphov till en omfattande publicitet. Man
            har ifrågasatt om
          </note>
          <note>
            Wasa på det här sättet köper sig en statlig garanti för bolagets
            riskfyllda finansieringsverksamhet.
          </note>
          <note>
            Det är inte möjligt att här i riksdagen bedöma den affären, men
            blotta misstanken att det skulle handla om ''garantiplanering''
            ger oss anledning att tänka efter en gång till innan vi fattar
            beslut på fredag.
          </note>
          <note>
            Regeringen måste därför omedelbart klargöra om propositionen
            ger utrymme för en sådan
          </note>
          <note>
            ''garantiplanering'' eller ej. Om det verkligen skulle finnas
            sådana kryphål, måste vi genast täppa till dem innan beslutet
            fattas.
          </note>
          <note>
            Jag vill därför för Socialdemokraternas del begära en omedelbar
            överläggning med finansministern och bankministern så att riksdagen
            på fredag kan ha ett tillfredsställande underlag för beslut.
          </note>
          <note>
            Det är viktigt. Det är bråttom. Detta måste nu gå före alla andra
            uppdrag och engagemang!
          </note>
          <note>
            (Applåder)
          </note>
          <note type="speaker">
            Anf. 2 BO G JENEVALL (nyd):
          </note>
          <note>
            Herr talman! Ärade kolleger! Låt mig börja med att påminna litet
            grand om krisen. Det är inte så förfärligt länge sedan vi var
            mitt uppe i den värsta delen av den, men ibland tycker man att
            det verkar som om den håller på att avklinga. Vi måste på alla
            sätt hålla kampen vid liv för att gemensamt ta oss ur problemen.
          </note>
          <note>
            Jag kan inte heller låta bli att ta upp en sak som härstammar
            från valrörelsen och från begynnelsen av vårt förra riksmöte.
            Det gäller vårt förslag att minska utgifterna med 196 miljarder
            under sex år.
          </note>
          <note>
            Vi blev som parti i det närmaste idiotförklarat på grund av det
            förslaget.
          </note>
          <note>
            Vad har nu regeringen och Socialdemokraterna gjort tillsammans?
            De har fattat beslut om en ökningstakt som är två gånger större
            än den vi har föreslagit på årsbasis, vilket vi applåderar och
            ställer upp på. Det hade kanske varit vettigt om vi hade blivit
            tagna litet mer på allvar i det vi föreslog.
          </note>
          <note>
            Då kanske vi t.o.m. inte hade haft krisen på samma sätt som vi
            nu har.
          </note>
          <note>
            Sedan vill jag gå över till något som kanske är det viktigaste
            av allt. Låt oss gå tillbaka litet grand i tiden och tala om valutaproblematiken.
            Vi har alla i den här kammaren stått bakom regeringen, när det
            gällde att upprätthålla en stabil valuta. Det misslyckades tyvärr.
            Så här i efterhand kan man naturligtvis alltid vara efterklok
            och säga att vi skulle ha gjort på ett annat sätt. Men jag vill
            upprepa att vi var eniga på den punkten.
          </note>
          <note>
            När vi nu däremot har råkat ut för att få en flytande krona måste
            vi tänka om radikalt. Vi måste offensivt sätta ner räntan. Räntan
            stryper oss till döds allihop. Vi måste släppa på prestigen, och
            vi måste släppa gammaldags tänkande. Vi måste offensivt sätta
            ner räntan till den nivå där den hör hemma för närvarande, kanske
            6-7 %
          </note>
          <note>
            Vi i partiet har ägnat mycket möda åt att försöka utreda vad
            det kan få för konsekvenser. Det är klart att det får en ögonblicklig
            konsekvens på vår valutas nivå, men man är inte enig på den punkten.
          </note>
          <note>
            Det finns t.o.m. de som hävdar att det kan få en positiv effekt.
            Jag vet inte om det är sant, men jag tror att den effekt som det
            kan få på valutan blir ganska marginell, och jag tror att den
            risken är värd att ta.
          </note>
          <note>
            Den inflation på 4-5 % som vi talar om inför nästa år är faktiskt
            betingad av de skattehöjningar som vi har varit tvungna att vidta
            samt den effekt vi får på grund av att valutan har förändrats.
            Det har varit en debatt i pressen nyligen där man hävdar att den
            del som påverkas av marknadskrafterna, i det här fallet t.ex.
            en räntesänkning, utgör ca 1 %.
          </note>
          <note>
            Jag tycker att vi skall ta oss samman och göra det som en del
            kallar för ett experiment, nämligen att sätta ner räntan. Om det
            skulle visa sig att det slår mycket snett av en eller annan anledning,
            är det precis lika lätt att höja räntan igen. Vi måste göra något.
            Det finns en del kloka experter som har gjort jämförelser mellan
            den räntenivå som vi har haft nu en längre tid och den situation
            som vi hade 1987 -
          </note>
          <note>
            då vi hade en helt annan inflation. Den räntenivå vi har i dag
            skulle då motsvara en ränta på 40 % 1987.
          </note>
          <note>
            Om vi tänker i de termerna får vi ett helt annat perspektiv på
            detta.
          </note>
          <note>
            Vi tror att detta är den rätta medicinen. Räntan är det viktigaste
            i alla avseenden för företag, enskilda personer och i slutänden
            för hela vårt land. Jag hoppas att vi kan få en saklig debatt
            kring det här.
          </note>
          <note>
            Jag hoppas verkligen att finansministern, som gör oss den äran
            i dag, tar detta under övervägande.
          </note>
          <note>
            Låt mig sedan gå över till överenskommelsen eller krispropositionen
            som vi diskuterar i dag. Det är ju i botten två överenskommelser.
            Vi sade redan när krisen pågick att vi stöder det som har gjorts.
            Vi har helt och hållet ställt oss bakom det. Däremot har vi sagt
            att vi kanske hade gjort besparingarna på ett litet annorlunda
            sätt i några olika avseenden, om överenskommelsen hade träffats
            med oss.
          </note>
          <note>
            Det har vi försökt spegla litet i vår motion. Det har också föranlett
            ett ganska stort antal reservationer.
          </note>
          <note>
            Jag vill understryka att reservationerna är signaler från oss
            om vad vi skulle ha gjort i stället och var vi skulle ha gjort
            besparingarna. I vissa fall skulle vi t.o.m. ha gjort större besparingar
            än de som har gjorts. Men jag vill stryka under ordentligt att
            vi står bakom överenskommelsen och att våra reservationer är en
            markering av vad man skulle kunna ha gjort i stället.
          </note>
          <note>
            Jag skall kort beröra en del av dessa saker. Sedan kommer flera
            av mina kolleger att ta upp de frågor i propositionen som direkt
            berör deras utskott.
          </note>
          <note>
            Dessa frågor berör jag bara flyktigt här.
          </note>
          <note>
            Besparingen på sjukförsäkringen, eller skall vi kalla den socialförsäkringen
            i ett vidare begrepp, tycker vi är bra, men vi skulle ha velat
            göra det på ett annat sätt. Vårt förslag är känt. Vi vill försöka
            ta ett totalgrepp och rensa upp i detta lappverk för att få rättvisa.
            Alla skall få samma ersättning.
          </note>
          <note>
            Ersättningen skall inte vara beroende av orsaken till frånvaron.
          </note>
          <note>
            När det gäller pensionerna kan man säga att vi har blivit tillfredsställda
            genom det som regeringen har gjort. Vi ligger alltså på samma
            nivå. Det är mycket trevligt.
          </note>
          <note>
            Vad sedan gäller indragningen av de två dagarna i semestrarna,
            vilket vi stöder, hoppas jag verkligen att arbetsmarknadens parter
            drar sitt strå till stacken och ser till att den minskningen kommer
            att gälla alla och inte bara dem som berörs av lagen.
          </note>
          <note>
            Det tror jag också att vi är överens om.
          </note>
          <note>
            Jag skall inte närmare gå in på frågan om bostäderna. Dan Eriksson
            i Stockholm kommer senare att vidareutveckla detta. Vi har i grunden
            ett annat förslag till finansiering av de 3 miljarder som det
            är nödvändigt att dra in.
          </note>
          <note>
            Jag kommer då automatiskt in på biståndet. Det är nämligen från
            biståndet som vi vill ta dessa pengar.
          </note>
          <note>
            Det kan man naturligtvis ha många synpunkter på.
          </note>
          <note>
            Olika partier har av naturliga skäl olika synpunkter på detta.
            Men vi vill ändå framhålla att vi i Sverige tyvärr inte kan rädda
            hela världen. Det är omöjligt.
          </note>
          <note>
            Vi sitter i dag i en situation som är ytterst besvärande för
            oss själva. Jag vill här understryka att vi faktiskt lånar till
            varenda krona som vi skänker bort. Låt oss så småningom komma
            tillbaka till den nivå vi har i dag och kanske t.o.m.
          </note>
          <note>
            öka den när vi har egna resurser till det.
          </note>
          <note>
            Vi i Ny demokrati föreslår också att biståndsnivån skall sänkas
            till den som FN har kommit fram till, eller rättare sagt det som
            FN har rekommenderat sina medlemsländer, nämligen 0,7 % av BNI.
            Det finns över huvud taget ett fåtal länder som i dag ligger över
            den nivån. Jag tror inte att vi kan vara världsbäst i alla avseenden
            jämt och ständigt. Vi måste också se till de resurser vi har,
            eller i varje fall till de resurser vi har för närvarande.
          </note>
          <note>
            Vi föreslår alltså att man skall hålla den nivå som
          </note>
          <note>
            FN rekommenderar. Flertalet länder i världen ligger på nivån
            0,25 %, 0,30 % eller 0,35 %. Jag tror att alla egentligen känner
            för det vi har sagt.
          </note>
          <note>
            Låt oss i första hand hjälpa dem som ligger närmare oss. Vi kan
            inte hjälpa hela världen. Men vi skulle kunna göra en stor insats
            för dem som ligger närmast oss.
          </note>
          <note>
            Jag vill upprepa det Ian Wachtmeister många gånger har framfört.
            En bomb ligger och väntar i det gamla Sovjetunionen. Ingen av
            oss vet vad som händer efter den 1 januari. Då får nämligen ryssarna
            möjlighet att få pass. Vi vet att de kan gå ut på gatan i Moskva
            och köpa sig falska visum. Det finns en betydande risk för att
            vi kommer att få se en ordentlig, kraftfull, våg till vårt land
            av vad jag skulle vilja kalla för ekonomiska flyktingar.
          </note>
          <note>
            Är vi beredda på det? Ian Wachtmeister har ställt den frågan
            flera gånger till ansvarig minister, men vi har inte fått några
            bra svar på den. Tänk efter på den här punkten. Det är en katastrof
            som vilar runt hörnet.
          </note>
          <note>
            Arbetsmarknadspolitiken är kanske den allra viktigaste fråga
            som vi har att ta itu med. Vi i Ny demokrati har också där tidigare
            framfört några förslag i motioner. Vi har återupprepat dem, och
            vi kommer att återupprepa dem med en dåres envishet. Jag skall
            inte närmare gå in på arbetsmarknadspolitiken. Den kommer Laila
          </note>
          <note>
            Strid-Jansson senare att gå in på litet mer i detalj.
          </note>
          <note>
            Men jag vill ändå nämna vårt förslag att ge dispens för de arbetslösa
            vid tillämpningen av lagen om anställningskydd, LAS. Vi kommer
            att få ut tiotusentals människor i arbete. Om det går snett -
          </note>
          <note>
            återigen, fru finansminster - är det lika lätt att upphäva den
            dispensen som det är att besluta om den.
          </note>
          <note>
            Varför är det rent generellt bättre på arbetsmarknaden i Tyskland
            än vad det är i
          </note>
          <note>
            Sverige? Jag tror att en stor del ligger i att de har kvar det
            gamla lärlingssystem som vi hade en gång i tiden. Därmed finns
            en stolthet över yrkesarbetet och en väl fungerande utbildning
            som till stor del också bedrivs av företagen. Vi vill verka för
            detta, och vi kommer att upprepa det gång på gång. Låt oss gå
            tillbaka till en modern form av vårt gamla lärlingssystem. Det
            kommer att lösa många problem.
          </note>
          <note>
            En annan viktig fråga som vi också har tagit upp är konjunkturanpassad
            arbetstid. Vi har ständiga konjunkturer som går upp och ner. Det
            har de alltid gjort, och det kommer de förmodligen att fortsätta
            att göra. Men arbetstiden ligger fast. Den är alltid densamma
            vare sig vi har en högkonjunktur eller en extrem lågkonjunktur.
            Varför inte ge arbetsmarknadens parter möjlighet att själva anpassa
            arbetstiden från företag till företag? Det skall naturligtvis
            ske inom en given ram, kanske mellan 80 % och 120 %. Det kan man
            alltid diskutera sig fram till.
          </note>
          <note>
            Det finns förnuftiga människor i alla de lokala fackföreningarna.
            Det finns förnuftiga människor i företagsledningarna. De vet själva
            vad som är bäst för det egna företaget. Låt oss inte vara så stereotypa.
            Låt oss se till att ge arbetsmarknaden möjlighet att kunna variera
            sig.
          </note>
          <note>
            Vi har medverkat till att få till stånd en liten förändring av
            krispropositionen på en punkt - där har vi så småningom blivit
            eniga med regeringen -
          </note>
          <note>
            nämligen att ett ROT-program måste tas fram. Det kommer Dan Eriksson
            i Stockholm att närmare utveckla, och även Robert Jousma kommer
            in senare i debatten. Det är viktigt att vi får i gång en del
            av byggandet. Det finns oändligt mycket att göra. Industrin är
            arbetskraftsintensiv och berör så många sektorer. Detta förslag
            hälsar vi med tillfredsställelse.
          </note>
          <note>
            Under rubriken det finansiella systemet har vi tagit oss friheten
            att börja diskutera litet grand vad man bör göra med de resterande
            pengarna i de gamla löntagarfonderna. Det är sagt att man skall
            använda merparten av de medlen till forskning. Det är vi principiellt
            positivt inställda till. Men de skall användas på ett speciellt
            sätt. Vi vill i större utsträckning stödja ändamålsforskningen.
          </note>
          <note>
            Vi har en mycket betydande grundforskning i detta land. Den kanske
            t.o.m. är för stor, relaterat till andra länder. Men vi har en
            dålig ändamålsforskning. Den skulle vi i Ny demokrati vilja förbättra.
            Vi föreslår därför att man skall satsa
          </note>
          <note>
            5 miljarder och i första hand rikta de medlen till de nya teknikparkerna
            osv., så att man får en naturligare och bättre koppling mellan
            näringsliv och skolor.
          </note>
          <note>
            Sedan skulle vi vilja ta 3 miljarder till ett garantiinstitut,
            för att kompensera för det som nu har hänt på marknaden med Svenska
            Kredits och
          </note>
          <note>
            Njords konkurs, osv. Det måste finnas kreditmöjligheter för vår
            byggnadsindustri och exportindustri om de skall ha en chans.
          </note>
          <note>
            Slutligen skulle vi vilja ta de resterande 3
          </note>
          <note>
            miljarderna till att inrätta någon form av garantiinstitut för
            att snabbt kunna åstadkomma någonting när det gäller alla företag
            som blöder med anledning av bankernas åtgärder. Vi deltar gärna
            i diskussioner.
          </note>
          <note>
            Jag ser att min taletid har runnit ut. Jag ber därför, herr talman,
            att få yrka bifall till följande av Ny demokratis reservationer.
            Vi har många fler, men för att inte dra ut på debatten skall vi
            begränsa oss till dessa. Det blir tyvärr ganska många ändå. Jag
            yrkar bifall till reservationerna 3, 7, 13, 19, 20, 24,
          </note>
          <note>
            25, 28 och 30. Det gör jag, mina damer och herrar, bara för att
            markera vår politik.
          </note>
          <note type="speaker">
            Anf. 3 JOHAN LÖNNROTH (v):
          </note>
          <note>
            Herr talman! En kvarts miljon människor i Sverige går arbetslösa.
            Maskiner står stilla och fabrikslokaler står tomma samtidigt som
            de som har kunskaper att använda dem för produktion av varor som
            folk skulle vilja köpa om de hade råd går arbetslösa. Det finns
            köer till daghem och sjukvård medan daghemspersonal och vårdbiträden
            går arbetslösa. Fastighetsunderhåll eftersätts, och byggnadsarbetare
            går arbetslösa.
          </note>
          <note>
            Det här måste vara det stora, avgörande systemfelet i svensk
            ekonomi.
          </note>
          <note>
            Vi lägger fram förslag som stimulerar efterfrågan och minskar
            arbetslösheten nu. Våra förslag får kortsiktigt negativa effekter
            - inflationstakt och budgetunderskott stiger något, valutan faller
            troligen något.
          </note>
          <note>
            Vi lägger också fram förslag som minskar budgetunderskottet betydligt
            mer än vad utskottets förslag innebär och som skall träda i kraft
            när konjunkturläget så medger.
          </note>
          <note>
            Utskottet skriver om vårt förslag att senarelägga åtstramningen:
            ''Med erfarenheter från höstens händelser med åtföljande räntechocker
            och en framtvingad övergång till en flytande växelkurs finner
            utskottet detta förslag i motion Fi37(v)
          </note>
          <note>
            häpnadsväckande.''
          </note>
          <note>
            Jag tror, ärligt talat, att det är rent hyckleri. Ni skulle ha
            blivit häpna enbart om vi gått på er linje.
          </note>
          <note>
            Om det är något som den borgerliga utskottsmajoriteten och troligen
            också många socialdemokrater är häpna över i den här frågan, så
            är det att Socialdemokraterna står fast vid krisuppgörelsen.
          </note>
          <note>
            Vi är i och för sig ganska härdade när det gäller svepande avvisanden
            av våra förslag, men jag vågar påstå att vi känner oss ovanligt
            lugna inför anloppen just nu. Vi kan nämligen stödja oss på andra
            som i stort sett säger samma sak som vi och där utskottsmajoriteten
            inte skulle våga påstå att de är häpna över vad de får höra.
          </note>
          <note>
            Professor Assar Lindbeck har av statsministern -
          </note>
          <note>
            eller om det nu är finansministern - utsetts till ordförande
            i en expertgrupp som skall forma underlag för en ny politik. Han
            uttalade i en tidningsartikel för ett par månader sedan att om
            man har ett stort budgetunderskott och stigande arbetslöshet i
            en djup lågkonjunktur, skall man inte strama åt ekonomin nu, ''men
            i dag fatta beslut om budgetförbättringar som sätts i kraft senare''.
          </note>
          <note>
            Jag vill delge kammaren också ett annat citat från
          </note>
          <note>
            Assar Lindbeck. Det är litet gammalt, för det kommer från en
            debatt om statsverkspropositionen i början av 1973. Dåvarande
            finansministern Sträng hade stramat åt ekonomin trots en för den
            tiden relativt stor arbetslöshet och motiverat det med ett växande
            budgetunderskott. Lindbeck sade då så här: ''Att se på budgetunderskottets
            storlek i stället för på det samhällsekonomiska läget är som när
            en berusad person går fram till en termometer och finner att den
            visar på 24 och utropar: Å fan, är det redan midnatt!''
          </note>
          <note>
            Det är nästan så att man misstänker att Lindbeck satts in i den
            här kriskommissionen för att han skulle knipa käft till dess att
            han avlämnade en rapport.
          </note>
          <note>
            Jag skall trötta kammaren med ännu ett citat. På ett ekonomiskt
            seminarium som vi i vänsterpartiet ordnade den 2 december sade
            LO-ekonomen P.-O.
          </note>
          <note>
            Edin följande om det krispaket som riksdagen skall besluta om
            i dag: ''Det finns inget mer kostsamt ur långsiktig strukturell
            budgetsynpunkt än att förstöra arbetskraften, det kostar dubbla
            kostnaden i form av skattebortfall och underhållsskyldighet. Och
            då frågar man sig:
          </note>
          <note>
            Varför görs det? Jag tror det finns ekonomiska och politiska
            strateger som ser detta som ett sätt att i grunden och för lång
            tid förändra det politiska och sociala samhällsklimatet och maktstrukturen
            i
          </note>
          <note>
            Sverige. Då är den nuvarande politiken fullkomligt relevant.
            Det finns inget effektivare än att ha en arbetslöshet på denna
            nivå.''
          </note>
          <note>
            Edin talade också om en dold målfunktion. Jag tycker att den
            egentligen inte är så dold.
          </note>
          <note>
            Regeringen uttrycker den i propositionen ganska tydligt som ett
            långsiktigt mål, nämligen att Sverige skall bli ett ''hårdvalutaland''
            inom ramen för den
          </note>
          <note>
            Europeiska Unionen. Det centrala ekonomisktpolitiska målet för
            denna union finns inskrivet i
          </note>
          <note>
            Maastrichtavtalet, och det är prisstabiliteten, som överordnas
            allt annat.
          </note>
          <note>
            Att döma av vad både statsministerns ekonomiske rådgivare Lars
            Jonung och Lars Tobisson sade på ett seminarium som riksbanken
            ordnade i går och som jag var och lyssnade på, är det tydligt
            att regeringspartierna inte tagit det minsta intryck av kronans
            fall.
          </note>
          <note>
            Och att döma av vad riksbankschefen sade i finansutskottet, när
            han var där den 3 december, arbetar riksbanken redan som om beslutet
            var taget om att målet om hårdvalutalandet skall ligga fast och
            som om riksbanken redan getts den ställning som den skall ha enligt
            Maastrichtavtalet.
          </note>
          <note>
            Bengt Dennis tänker inte låta sig påverkas av några politiker.
            Han behandlade oss snarare - så upplevde i alla fall jag det -
            som små barn. Det blir ingen räntesänkning eller annat godis,
            talade han om för oss. Belöningen kommer först om finanspolitiken
            är tillräckligt stram. Jag vill fråga finansminister Wibble: Vem
            är det som bestämmer om räntan skall sänkas och om finanspolitikens
            stramhet? Är det regering och riksdag, eller är det riksbankschefen?
          </note>
          <note>
            Redan före kronans fall stod det klart att den starkt ökande
            arbetslösheten har bristande hemmaefterfrågan som huvudorsak.
            Efter den 19
          </note>
          <note>
            november är detta ännu tydligare. I den nya prognos som regeringen
            gjort beräknas hushållens reala disponibla inkomster minska med
            3,8
          </note>
          <note>
            procent, räknat i fasta priser.
          </note>
          <note>
            Nu räknar regeringen också med att den relativa enhetsarbetskostnaden
            i industrin minskar med mer än 15 % nästa år. SE-bankens ekonomer
            talar till och med om 20 %. Konkurrenskraften för svensk industri
            kommer således att stärkas långt mer än vad den överenskomna och
            av utskottet föreslagna sänkningen av arbetsgivaravgiften skulle
            medföra.
          </note>
          <note>
            Misstaget efter 1982 års devalvering - att man lät företag lägga
            vinsterna på hög - får inte upprepas.
          </note>
          <note>
            Det enda rimliga är nu att göra som LO föreslog i förrgår: Dra
            tillbaka sänkningen av arbetsgivaravgifterna och använd i stället
            pengarna till riktade statliga beställningar till dem som verkligen
            snabbt genomför investeringar. Det handlar bl.a. om investeringar
            i kollektivtrafik och om upprustning av fastighetsbestånd och
            kommunala VA-anläggningar.
          </note>
          <note>
            Ge också kommunerna tillbaka - eller rättare sagt låt kommuner
            och landsting behålla - de 7,5
          </note>
          <note>
            miljarder kronor som enligt tidigare beslut skall dras in från
            dem. Och nu måste jag få vända mig till mina vänner socialdemokraterna.
          </note>
          <note>
            Allan Larsson sade för en liten stund sedan att förutsättningarna
            nu har förändrats. Vältaligt beskrev han att långtidsarbetslösheten
            växer och att den borgerliga majoriteten inte vill inse det nya
            läget. I sin reservation i utskottet skriver socialdemokraterna
            så här: ''Den ekonomiska politiken får inte ges en sådan inriktning
            att vi under lång tid framöver överger ansträngningarna att motverka
            arbetslösheten.''
          </note>
          <note>
            Det jag inte begriper är ''under lång tid framöver''.
          </note>
          <note>
            Skall vi överge ansträngningarna nu, en kort tid, och sedan ta
            upp dem igen? Det är ju nu som behovet av insatser är akut. Om
            vi väntar till i juni
          </note>
          <note>
            1993 i samband med budgetbehandlingen, hinner arbetslösheten
            springa upp i över de 6 % som ni själva talar om i reservationen.
          </note>
          <note>
            Allan Larsson sade också här nyss att
          </note>
          <note>
            Socialdemokraterna är kritiska vad gäller tidpunkten för när
            åtgärderna sätts in. Men samtidigt tycks ni ju instämma i utskottets
            bedömning att ni är häpna över att vi lägger fram exakt förslaget
            att senarelägga åtstramningarna.
          </note>
          <note>
            Allan Larsson säger att den politiska osäkerheten är viktigare,
            och därför ansluter ni er till krisuppgörelsen, trots att ni vet
            att det är fel. Är den politiska osäkerheten i det här läget verkligen
            viktigare än kanske 50 000 arbetslösa? Jag förstår ärligt talat
            inte hur Socialdemokraterna just nu tänker.
          </note>
          <note>
            Oavsett frågan om när åtstramningarna sätts in har utskottets
            förslag orimliga fördelningseffekter. Jag vill citera ur ett uttalande
            som Handelsanställdas förbund, avdelning 32 i Östersund, har skickat
            till oss: ''Vi inser givetvis att vårt land måste ha en ekonomi
            i balans men kan för vårt liv inte begripa varför det skall vara
            dom sämst ställda i samhället, typ sjuka och arbetslösa, som i
            första hand skall vara dom som skall återställa balansen, samtidigt
            som dom som aktivt bidragit till obalansen, bankoch försäkringsdirektörer,
            utrustas med fallskärmar av direkt absurd karaktär och därigenom
            går helt skadeslösa.''
          </note>
          <note>
            Konsumentverket har visat i en undersökning av de båda första
            krispaketens effekter att en ensam mamma och en kvinnlig låginkomstpensionär
            berövas mer än 5 % av sin disponibla inkomst och hamnar nedanför
            Socialstyrelsens socialbidragsnorm. Hushåll med två höginkomsttagare
            med ett överskott på 10 000 kr i månaden, förlorar bara ca 3 %
            av sin disponibla inkomst.
          </note>
          <note>
            Per-Ola Eriksson talade i en tidigare debatt om sin önskan att
            den ekonomiska politiken gavs - jag tror det var - en mer kvinnlig
            profil. Han kan försöka leva upp till det genom att i dag rösta
            på våra förslag, som innebär en omfördelning av krispaketen från
            köns- och jämställdhetssynpunkt.
          </note>
          <note>
            Fördelningspolitiken måste också ändras internationellt. Beslutet
            att dra ned u-hjälpen med
          </note>
          <note>
            1,5 miljarder kronor har enligt Financial Times samma symbolvärde
            som Berlinmurens fall, och andra rika länder har skyndat sig att
            följa efter. Den lägre kronkursen minskar biståndets realvärde
            med ytterligare 1 miljard. De partier som gladeligen är beredda
            att satsa 8 miljarder - det blir förmodligen mer - i svenska skattepengar
            på att subventionera den europeiska unionen kan rimligen inte
            hävda besparingsargumentet när de minskar biståndet till jordens
            fattigaste länder.
          </note>
          <note>
            En starkare fördelningspolitik är inte bara av moraliska skäl
            nödvändig, utan den är också nödvändig för att kunna genomföra
            de besparingar som långsiktigt är nödvändiga, om det strukturella
            budgetsunderskottet skall kunna opereras bort. Vi har i vår motion
            lagt fram långtgående besparingsförslag om militärutgifter och
            statlig administration. Också bostadssubventioner och pensioner
            måste riktas på ett mer effektivt sätt, så att de når dem med
            de största behoven. Många av dessa förslag har inneburit svåra
            omprövningar för oss själva. Ni i de andra partierna måste också
            tänka om!
          </note>
          <note>
            Det Riksbanksseminarium som i går pågick visade att våra mest
            tillfrågade ekonomer i dag är djupt osäkra och - skulle jag vilja
            säga - förvirrade över hur de skall bedöma den långsiktiga utvecklingen.
          </note>
          <note>
            I går hörde jag att man inom Centern omprövar sin inställning
            till den europeiska unionen. På Allan
          </note>
          <note>
            Larsson har jag också tidigare förstått att han är djupt fundersam
            över hur det egentligen är med
          </note>
          <note>
            Sveriges möjligheter att ansluta sig till unionen.
          </note>
          <note>
            Det är ett rimligt krav att regeringen åtminstone planerar för
            en annan eventualitet. Ibland kan man få en känsla av att Anne
            Wibble och Carl Bildt, regeringen, går in för att köra in Sverige
            i en situation där det sedan inför folkomröstningen 1994
          </note>
          <note>
            hävdas att det inte finns någon återvändo och att det blir katastrof.
            Så långt binds vi upp.
          </note>
          <note>
            1980-talets nyliberalism har fallit samman. Det går emellertid
            inte heller att återvända till den gamla sortens socialdemokratiska
            politik. Allan Larsson talar om att inte slå igen dörrar.
          </note>
          <note>
            Socialdemokraterna har tidigare - som jag har tolkat det - slagit
            igen dörren framför oss med orden: Det är inte fråga om något
            samarbete åt vänster, utan man vänder sig enbart åt höger. Jag
            tror och hoppas att Socialdemokraterna kommer att tvingas tänka
            om. Vi har stora frågor om miljön och sextimmarsdagen att finna
            lösning på. Vi måste också finna åtgärder för att kunna göra något
            åt den formidabla makt som har samlats i händerna på stora kapitalägare.
          </note>
          <note>
            Vi tror att våra förslag i dag ger de bästa förutsättningarna
            för att inleda den diskussionen.
          </note>
          <note>
            Vi tror också att våra förslag i dag faktiskt är de som också
            ni socialdemokrater, kanske även ni i andra partier - om ni tänker
            igenom situationen -
          </note>
          <note>
            egentligen tycker är bäst.
          </note>
          <note>
            Herr talman! Vi står självfallet i alla delar bakom min meningsyttring.
            För att bespara kammaren en lång, utdragen, komplicerad och tröttande
            procedur och talmannen arbete yrkar jag bifall endast till momenten
            1, 6, 23, 26, 29, 37, 43 och 52
          </note>
          <note>
            i meningsyttringen.
          </note>
          <note type="speaker">
            Anf. 4 ALLAN LARSSON (s) replik:
          </note>
          <note>
            Herr talman! Johan Lönnroth ställde en fråga till mig om formuleringen
            i finansutskottets betänkande ''att den ekonomiska politiken inte
            får ges en sådan inriktning att vi under lång tid framöver överger
            ansträngningarna att bekämpa arbetslösheten.'' Det skall läsas
            så att man varken för kort tid eller lång tid skall ge upp de
            ansträngningarna. Formuleringen är en kritik mot resultatet, som
            vi kan se av regeringens politik.
          </note>
          <note>
            Insatserna är otillräckliga och det saknas mycket av det som
            jag nu har redovisat. På det sättet skall
          </note>
          <note>
            Johan Lönnroth läsa reservationen.
          </note>
          <note>
            Låt mig även tillägga några synpunkter när det gäller kritiken
            mot den överenskommelse som vi har träffat. Jag sade att vi är
            kritiska mot regeringens sätt att hantera överenskommelsen, eftersom
            innebörden var att vi skulle avväga åtgärderna med hänsyn till
            konjunkturläget. Vi var också överens om att vi skulle vara överens
            om de förändringar som skulle ske. Vi har inte lyckats få med
            regeringen. Jag menar att man står inför ett svårt val, ett mycket
            svårt val. Vi har emellertid sett litet längre än bara till den
            aktuella situationen.
          </note>
          <note>
            Vi ser att vi under 1990-talet kommer att ha en besvärlig ekonomisk
            situation, inte minst när det gäller statsfinanserna. Det kräver
            bred majoritet i riksdagen för att få till stånd de nödvändiga
            åtgärderna. I det läget är det viktigt att visa att
          </note>
          <note>
            Sveriges riksdag kan fungera, att det går att få till stånd överenskommelser,
            och att vi socialdemokrater står för de uppgörelser som är träffade,
            även om vi är kritiska mot den motpart som inte uppfyller överenskommelserna
            på det sätt som vi anser borde ske.
          </note>
          <note>
            Låt mig också framlägga en synpunkt på fördelningspolitiken.
            I det läge som vi nu har, med statsfinanser som försämras i snabb
            takt, är det viktigt att de bördor som den här krisen medför inte
            bara läggs på sjuka, handikappade, pensionärer och arbetslösa.
            Det är oerhört viktigt att också vi som har arbete och inkomster,
            som är friska och starka, tar vår del av ansvaret för bördan.
            Ett viktigt syfte med Socialdemokraternas medverkan har varit
            att vrida politiken bort från den inriktning som den hade, för
            att skapa en något annan profil.
          </note>
          <note>
            Självfallet är vi inte nöjda med helheten, men i överenskommelser
            måste man också kunna acceptera det. Om regeringen emellertid
            hade gjort upp högerut, tror jag att Johan Lönnroth lätt kan inse
            vad det hade inneburit för fördelningspolitiken. Krisen innebär
            bördor, och därför är det oerhört viktigt att få igång tillväxten,
            för att få resurser till att hantera den svåra statsfinansiella
            situationen. Det är vårt huvudbudskap.
          </note>
          <note type="speaker">
            Anf. 5 JOHAN LÖNNROTH (v) replik:
          </note>
          <note>
            Herr talman! Man skall alltså tolka den socialdemokratiska reservationen
            så att ni också nu kortsiktigt vill bekämpa arbetslösheten.
          </note>
          <note>
            De förslag som vi emellertid lägger fram, exempelvis att inte
            höja momsen, att inte sänka arbetsgivaravgifterna utan i stället
            använda pengarna till aktiva arbetsskapande investeringar -
          </note>
          <note>
            exakt likadana förslag som LO lägger fram - är just de åtgärder
            som behövs. Socialdemokraterna säger sig också vilja ha sådana
            åtgärder. Varför stödjer ni då inte våra framlagda förslag?
          </note>
          <note>
            Allan Larsson säger att ni vill skapa breda majoriteter, och
            det förstår jag. Det är också vår ambition att en gång i framtiden
            ingå i en sådan bred, gärna grön och röd, majoritet. Samtidigt
            kan jag inte förstå varför detta skulle försvåras, genom att ni
            nu röstar på det som ni vill. Det är ju ett dubbelspel, när ni
            går ut och säger att ni vill en sak men av någon anledning måste
            göra någonting annat. Skapar det verkligen det förtroende för
            det framtida samarbete som ni säger er vilja ha?
          </note>
          <note>
            Allan Larsson säger också att de friska och starka måste ta bördorna.
            Det är just innebörden i våra förslag. Vi säger att det skall
            införas ett tak i sjukersättningen. Vi vill slopa grundavdraget
            för höginkomsttagare. Det är alltså konkreta förslag, som just
            innebär att pengar tas från de friska och starka, för att man
            skall kunna låta bli att angripa de allra svagaste, de långtidssjuka
            och de arbetslösa. Varför stöder ni då inte våra förslag?
          </note>
          <note>
            Till sist vill jag bara upprepa frågan om häpenheten. Ni har
            inte i er reservation tagit avstånd från utskottsmajoritetens
            påstående att man är häpen över vår motion. Är Allan Larsson häpen
            över Vänsterpartiets förslag i denna fråga?
          </note>
          <note type="speaker">
            Anf. 6 ALLAN LARSSON (s) replik:
          </note>
          <note>
            Herr talman! Vi har genom uppgörelserna medverkat till åtgärder
            som gäller arbetsmarknadspolitiken - en mer aktiv arbetsmarknadspolitik
            än den som regeringen hittills bedrivit. Vi har fått till stånd
            stimulanser på investeringssidan som skall göra nytta. Vi har
            sagt att det är nödvändigt. Detta görs visserligen under en kort
            period, och därför bör de följas av ytterligare insatser på det
            området. Det är ett viktigt framsteg som har skett.
          </note>
          <note>
            Jag tror också att Johan Lönnroth håller med om att det som har
            uppnåtts, t.ex. när det gäller akassan, dvs. att undvika det förstatligande
            som den borgerliga majoriteten hade tänkt sig, också är ett viktigt
            framsteg.
          </note>
          <note>
            Vi kommer självfallet att under den allmänna motionstiden pröva
            hur vi i fortsättningen på olika områden kan få till stånd de
            ytterligare stimulanser som är nödvändiga för att effektivare
            bekämpa arbetslösheten.
          </note>
          <note>
            Jag vill ställa en fråga direkt till Johan Lönnroth.
          </note>
          <note>
            Å ena sidan säger han att han vill vara med i breda uppgörelser,
            och å andra sidan säger han till mig:
          </note>
          <note>
            Spring ifrån de uppgörelser ni har träffat! Vem skall kunna ingå
            någon överenskommelse med Johan
          </note>
          <note>
            Lönnroth och Vänsterpartiet om ni har den inställningen? Skulle
            ni göra på det sättet själva om ni var en part i en överenskommelse?
            I så fall tror jag att det tar lång tid innan Johan Lönnroth kan
            komma i den positionen att han kan delta i breda, samlande lösningar
            för att klara viktiga problem i svensk samhällsekonomi.
          </note>
          <note type="speaker">
            Anf. 7 JOHAN LÖNNROTH (v) replik:
          </note>
          <note>
            Herr talman! Först skall jag erkänna att ni har lyckats åstadkomma
            ett antal förändringar i de förslag som regeringen hade tänkt
            lägga fram, genom att ni deltog i samtalen med regeringen i september.
            Det var naturligtvis en prestation, och det var bra.
          </note>
          <note>
            De överenskommelserna ingicks med ett mycket bestämt syfte, nämligen
            att upprätthålla en politik som Allan Larsson hade inlett som
            finansminister, när inflationsmålet sattes före arbetslöshetsbekämpningen
            på våren 1991, och som sedan fördes vidare genom knytningen av
            kronan till EG:s valuta. Det hade ett mycket klart samband med
            strävan att göra Sverige till ett hårdvalutaland.
          </note>
          <note>
            Precis som Allan Larsson säger, hände detta med kronans fall
            den 19 november, och därmed var förutsättningarna i grunden förändrade.
            Då måste det vara rimligt att ni kan konstatera just detta: i
            och med att förutsättningarna är förändrade är det ett helt annat
            läge, och då är det djupt felaktigt att stå fast vid uppgörelserna.
          </note>
          <note>
            Jag kan inte förstå det här dubbla budskapet, när
          </note>
          <note>
            Allan Larsson å ena sidan säger att det finns grundläggande fel,
            som kommer att öka arbetslösheten - den insikten finns uppenbarligen
            i dag - och å andra sidan säger att ni måste stå fast vid uppgörelserna,
            trots att ni egentligen tycker någonting helt annat.
          </note>
          <note>
            Visst skall man stå fast vid en uppgörelse, men dessa uppgörelser
            gjordes under bestämda förutsättningar, som nu är helt annorlunda.
            Det måste också de borgerliga partierna inse; att en stor del
            av grunden för dessa båda krisuppgörelser i dag är fullständigt
            förvandlad och borttagen.
          </note>
          <note>
            Förste vice talmannen anmälde att Allan Larsson anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 8 PER-OLA ERIKSSON (c):
          </note>
          <note>
            Herr talman! I svåra ekonomiska tider ökar behovet av politisk
            samling och enighet för landets bästa. Den höga arbetslösheten,
            det höga ränteläget och problemen i samhällsekonomin gör att många
            i dag känner stor oro inför framtiden.
          </note>
          <note>
            Alla politiker, oavsett färg, har därför ett gemensamt ansvar
            för att skapa framtidstro i vårt land.
          </note>
          <note>
            Ekonomisk stagnation måste vändas till utveckling och till nya
            möjligheter. Höstens s.k. krispaket har visat att vi kan ta gemensamma
            tag när viljan finns -
          </note>
          <note>
            och jag konstaterar att vi har haft en gemensam vilja.
          </note>
          <note>
            I finansutskottets arbete med den s.k.
          </note>
          <note>
            krispropositionen - där Allan Larsson visserligen inte har haft
            möjlighet att delta - har vi fört en konstruktiv diskussion om
            olika förslag från partierna. Vi har också nått gemensamma lösningar.
          </note>
          <note>
            Om alla goda krafter bjuder till kan vi skapa ett möjligheternas
            Sverige. Vi måste vara beredda att rätta gamla felgrepp. Vi har
            goda möjligheter att lägga grunden för en period av tillväxt i
            svensk ekonomi, nya företag, nya jobb i industrin och en rättvis
            fördelning.
          </note>
          <note>
            Vi måste uppfylla ungdomarnas framtidsdrömmar om utbildning,
            arbete, bostad till rimliga kostnader och trygghet. Den äldre
            generationen, som har bidragit till att skapa vårt välstånd, måste
            få känna trygghet på ålderns höst. Jämställdhetsfrågorna och kvinnornas
            roll måste noggrant uppmärksammas.
          </note>
          <note>
            I den efterföljande debatten om krispaketet har
          </note>
          <note>
            Socialdemokraterna försökt föra fram dubbla budskap. Dels har
            de sagt att de står för uppgörelsen, dels har de givit intryck
            av att de försöker fly från uppgörelsen och önskat skjuta upp
            olika delar. Den här osäkerheten kan troligen förklaras av den
            kritik som Socialdemokraterna mött internt för uppgörelsen med
            regeringen.
          </note>
          <note>
            Det vore olyckligt om det skulle skapas osäkerhet kring uppgörelsens
            hållbarhet. Det är viktigt att vi alla skapar trovärdighet för
            ingångna avtal och uppgörelsen i alla dess delar. Det är viktigt
            att den breda samsyn som präglade höstens krispaket kan fortleva.
          </note>
          <note>
            Jag tycker att Allan Larsson under hösten, efter den ingångna
            uppgörelsen, har fört ett dubbelspel.
          </note>
          <note>
            Myten om Allan Larsson som samarbetets apostel har kanske något
            naggats i kanten. Många av de förslag som finns i krispaketet
            härstammar från
          </note>
          <note>
            Socialdemokraterna, nämligen höjd moms på livsmedel och turism,
            bensinskattehöjning, osv.
          </note>
          <note>
            Det verkar som om Socialdemokraterna inte står för de förslagen
            i dag.
          </note>
          <note>
            Jag vill säga till Allan Larsson: Minns i december enigheten
            i september!
          </note>
          <note>
            Allan Larsson sade att vi aldrig tidigare lagt så stora bördor
            på framtida generationer. Men samtidigt innebär Allan Larssons
            förslag här i dag att man skall skjuta upp problemen. Nu lever
            vi med bördorna från tidigare decennier, från 80-talet. Det blir
            inte bättre om man skjuter problemen framför sig. Det är nu vi
            måste betala av på de gamla försyndelserna.
          </note>
          <note>
            På grund av de misstag som gjordes under 80-talet har vi oddsen
            emot oss under 90-talet. Men jag är optimist, och jag tror att
            vi skall lyckas.
          </note>
          <note>
            Den nuvarande situationen har drivits fram av överhettningen
            i slutet på 80-talet. Då tappade den dåvarande regeringen kontrollen
            över den ekonomiska utvecklingen. Inflationen nådde rekordnivå
            och var väsentligt högre här än i de länder som är våra viktigaste
            handelspartner.
          </note>
          <note>
            Kasinoekonomin dominerade.
          </note>
          <note>
            Under flera decennier har konkurrenskraften försvagats till följd
            av en inflation som överstigit omvärldens. Den försvagningen möttes
            tidigare med devalveringar och offentlig expansion. Det var fel
            väg.
          </note>
          <note>
            Vi befinner oss nu i en utdragen lågkonjunktur som innebär vikande
            efterfrågan på våra främsta exportmarknader. Krisen i banksystemet,
            fastighetsmarknadens väg mot kollaps, tilltagande underskott i
            de offentliga finanserna, negativa effekter av det höga tyska
            ränteläget och en mycket orolig valutamarknad är några av orsakerna.
          </note>
          <note>
            Arbetslösheten är med svenska mått mätt rekordhög. De ytterligare
            10 miljarder kronor som nu anslås till arbetsmarknadspolitiska
            åtgärder är viktiga. De har i allt väsentligt sitt utsprung i
            de förslag som arbetsmarknadsministern har tagit fram. Anslaget
            ger fler ungdomar möjlighet till arbetslivserfarenhet. Det förhindrar
            att stora grupper utförsäkras, och det ger människor möjlighet
            till utbildning. Det innebär också ökade investeringar i affärsverken
            samt upprustning och underhåll av vägar. Företagens konkurrenskraft
            förstärks genom lägre arbetsgivaravgifter och genom devalveringseffekten.
          </note>
          <note>
            Regeringspartiernas strategi är att skapa utvecklingskraft i
            ekonomin. Det innebär:
          </note>
          <note>
            1.att vi skall aktivt arbeta med inflationsbekämpning,
          </note>
          <note>
            2.att vi skall förbättra företagens situation,
          </note>
          <note>
            3.att vi skall sanera de offentliga finanserna för att säkra
            en låg inflation och möjliggöra lägre räntor, och
          </note>
          <note>
            4.att vi skall fortsätta satsa på infrastruktur genom investeringar
            i vägar, järnvägar, forskning och utbildning; det ger jobb över
            hela landet.
          </note>
          <note>
            Den här strategin måste fullföljas, men med stark betoning på
            prisstabilitet. För det krävs en stram finanspolitik.
          </note>
          <note>
            I det här betänkande föreslår finansutskottet att valutalånenormen
            avskaffas. Det är ett viktigt beslut - det är en milstolpe. Det
            innebär att den tidigare regeln att staten inte skall nettolåna
            i utländsk valuta för att finansiera budgetunderskott upphör att
            gälla.
          </note>
          <note>
            Den åtgärden innebär inte att vi automatiskt sänker ambitionsnivån
            när det gäller att komma till rätta med budgetunderskottet. Detta
            får alltså inte - det är viktigt att säga - innebära slapphet
            när det gäller att bekämpa budgetunderskottet. Regeringen avser
            att återkomma till riksdagen med förslag om nya riktlinjer för
            statens upplåning i utländsk valuta.
          </note>
          <note>
            En sak oroar många av oss, och det är den låga investeringsnivån
            i svensk industri. Det är svårt att se hur den nuvarande situationen
            - med låg investeringsnivå i industrin - radikalt skall kunna
            förändras utan en varaktigt lägre räntenivå. En låg räntenivå
            är därför ett viktigt instrument i penningpolitiken. Den ekonomiska
            politiken måste alltså ha en sådan inriktning att den leder till
            lägre räntor. Fr.o.m. i dag har Riksbanken också sänkt marginalräntan
            till 11 procent.
          </note>
          <note>
            Den tidigare kopplingen av valutan till ecun har i kombination
            med grundläggande problem i den svenska ekonomin fått en räntehöjande
            effekt. Det har i sin tur förstärkt de ekonomiska problemen.
          </note>
          <note>
            Även med en flytande växelkurs finns förutsättningar för en medvetet
            låg räntenivå. Av den anledningen, men också med hänvisning till
            det instabila valutaläget i hela Europa, kan vi utgå från att
            den rörliga kronkursen kommer att finnas kvar under en längre
            tid.
          </note>
          <note>
            Andra länder har under lång tid levt med flytande växelkurs.
            Nu har vi också en situation där två av våra grannländer och flera
            EG-länder tvingats överge den fasta växelkursen.
          </note>
          <note>
            Samtidigt vet vi att en påtvingad devalvering tenderar att leda
            till ett ökat inflationstryck. Vi har ett lågt kapacitetsutnyttjande
            i svensk ekonomi i kombination med svag köpkraft hos hushållen,
            och det minskar risken för en snabb inflationsutveckling. Men
            det är ändå viktigt att ha prisstabilitet och kamp mot inflationen
            som centrala mål.
          </note>
          <note>
            De offentliga utgifternas andel av bruttonationalprodukten, exklusive
            arbetsmarknadsåtgärder, måste minska.
          </note>
          <note>
            Minskningen bör i första hand ske genom en förnyelse och effektivisering
            av befintlig verksamhet. Vi har i dag en glädjande snabb produktivitetsutveckling
            i de offentliga verksamheterna. Nya styrsystem och minskade köer
            i vården speglar den förnyelse som pågår av den offentliga verksamheten.
          </note>
          <note>
            Skatteutjämningsreformen, som riksdagen fattat beslut om och
            som genomförs från årsskiftet, kommer att ytterligare påskynda
            den här utvecklingen. Dels genomförs en utjämning mellan fattiga
            och rika kommuner, dels ökar den kommunala självbestämmanderätten
            och möjligheterna till egna lokala, effektiva verksamhetsformer
            i kommunerna.
          </note>
          <note>
            De skatteintäkter som angavs i beräkningarna för skattereformen
            har tyvärr inte blivit verklighet. På grund av den intäktsminskning
            som följer av arbetslöshet och lågkonjunktur har budgetunderskottet
            ökat. Besparingar i anslag till offentliga utgifter kommer därför
            att bli nödvändiga.
          </note>
          <note>
            Det är viktigt att understryka att besparingar och utgiftsminskningar
            måste utformas så att alla får dela på bördorna. Grundtryggheten
            och miljöansvaret måste försvaras i ett kärvt budgetläge.
          </note>
          <note>
            Den avtalsrörelse som vi nu befinner oss i början av får en avgörande
            betydelse för de kommande årens ekonomiska utveckling i vårt land.
            Den kommer att avgöra Sveriges möjligheter till snabb återhämtning
            i ekonomin.
          </note>
          <note>
            Parterna på arbetsmarknaden skall ha ett stort ansvar. För 1993
            är det ansvaret extra stort. Ett avtal på fel nivå kan för lång
            tid spoliera det ekonomiska restaureringsarbetet och bidra till
            ytterligare arbetslöshet.
          </note>
          <note>
            Vi måste återskapa framtidstron i svensk ekonomi och i svensk
            industri. Vi behöver positiva exempel -
          </note>
          <note>
            exempel på vilja att investera och på mod att satsa offensivt
            på framtiden. Här har alla inkl.
          </note>
          <note>
            regeringen ett stort ansvar. Regeringen får inte tveka att medverka
            till att möjliggöra de positiva exemplen på framtidstro i näringslivet.
            Vi måste gå på offensiven.
          </note>
          <note>
            Samtidigt måste satsningarna på modernisering och upprustning
            av svensk infrastruktur fullföljas.
          </note>
          <note>
            Medan de årliga anslagen till investeringar i infrastruktur under
            80-talet var ca 4,5 miljarder kronor satsas det innevarande budgetår
            13
          </note>
          <note>
            miljarder kronor. Det är en radikal förstärkning av infrastruktursatsningarna.
          </note>
          <note>
            Detta kommer att fortsätta. Vi skall bygga ett stabilt och robust
            infrastrukturnät. Det är också regeringens avsikt. Det är rimligt
            att riksdagen då får bedöma och behandla nya förslag från regeringen
            ur ett samlat helhetsperspektiv. Jag ser fram mot en sådan redovisning
            till vårriksdagen.
          </note>
          <note>
            Regeringen och riksdagen skall leda landets utveckling. Vårt
            land har svåra problem. De är nedärvda från tidigare decennier,
            och det gäller nu att snabbt ta sig ur dem. Ledarskap är därför
            viktigt. Vi måste förnya våra välfärdssystem och genomföra ett
            systemskifte i miljöpolitiken.
          </note>
          <note>
            Framför oss har vi också den centrala uppgiften att föra Sveriges
            medlemskapsförhandlingar med EG
          </note>
          <note>
            till ett framgångsrikt slut.
          </note>
          <note>
            EG:s toppmöte i Edinburgh slutade ju positivt - det tror jag
            att alla kan stryka under. Respekten för och tillmötesgåendet
            av de danska kraven på undantag från Maastrichtöverenskommelsen
            visar att det finns en lyhördhet för folkopinion inom EG.
          </note>
          <note>
            Beslutet om de danska villkoren tillsammans med beslutet att
            uppta förhandlingar om medlemskap med bl.a. Sverige visar också
            att EG nu väljer breddning framför fördjupning av det europeiska
            samarbetet.
          </note>
          <note>
            De svenska medlemskapsförhandlingarna måste föras utifrån Sveriges
            intressen. Sverige skall inte tveka att ställa egna krav och att
            samverka kring dessa förhandlingskrav med andra medlemssökande
            länder.
          </note>
          <note>
            Allan Larsson tog, mot bakgrund av vissa händelser under den
            senaste tiden, i slutet av sitt anförande upp frågan om garantin
            för det finansiella systemet.
          </note>
          <note>
            Jag vill säga att försäkringsbolag och banker inte genom manipulationer
            bakvägen får ta del av denna garanti.
          </note>
          <note>
            Jag måste göra klart att regeringsförslaget innebär, vilket Socialdemokraterna
            stödjer, att man skall kunna få stöd för att klara det finansiella
            systemet, men det är ingen automatisk garanti. Det är ingen akut
            som man utan villkor kan hämta pengar hos.
          </note>
          <note>
            Förtroendet för de svenska bankerna har under de senaste åren
            naggats ordentligt i kanten. Det är viktigt att säga att bankerna
            eller försäkringsbolagen i det här läget inte genom manipulativa
            åtgärder ytterligare får försämra det förtroendet. Etik och moral
            måste gälla även i banksystemet.
          </note>
          <note>
            Herr talman! Avslutningsvis vill jag säga att det nya
          </note>
          <note>
            Sverige som skall formas ur dagens ekonomiska recession lägger
            grunden för 2000-talet.
          </note>
          <note>
            Åtgärderna för att stabilisera ekonomin är, trots att de fått
            benämningen krispaket, viktiga byggstenar för regional utveckling,
            bättre miljöhushållning, arbete och välfärd över hela landet.
          </note>
          <note>
            Med det, herr talman, yrkar jag bifall till hemställan i finansutskottets
            betänkande och avslag på samtliga reservationer, med undantag
            för reservation 22, som jag yrkar bifall till. Jag yrkar också
            avslag på den meningsyttring från
          </note>
          <note>
            Vänsterpartiet som fogats till betänkandet.
          </note>
          <note type="speaker">
            Anf. 9 ALLAN LARSSON (s) replik:
          </note>
          <note>
            Herr talman! Per-Ola Eriksson talar i dag ensam för den borgerliga
            majoriteten. Det är ingen lätt uppgift. Det är Per-Ola Erikssons
            uppgift att skyla över den enda vägens misslyckanden. Det blir
            litet förvirrat, och jag tror att Per-Ola Eriksson själv känner
            att denna argumentation inte bär.
          </note>
          <note>
            Nu är det inte Per-Ola Eriksson som är arkitekten bakom den här
            politiken. Den som har huvudansvaret finns här i kammaren, men
            deltar inte i debatten. Lars Tobisson är tänkaren bakom politiken.
            Det är han som har styrt den borgerliga majoriteten i de beslut
            som har lett oss in i den här situationen, hela vägen fram till
            sammanbrottet.
          </note>
          <note>
            Per-Ola Erikssons öde är att han har hamnat i dåligt sällskap.
          </note>
          <note>
            Per-Ola Eriksson tar till brösttoner. Han anklagar mig för dubbelspel.
            Rösten är Erikssons, men orden är Tobissons. När det gäller bensinskatten
            vet ju alla hur det var. Under sommaren kunde vi avlyssna finansministerns
            många uttalanden om att bensinskatten skulle höjas. Upphovsrätten
            bör finnas på rätt ställe.
          </note>
          <note>
            Per-Ola Eriksson talar om att skjuta upp problemen. Det handlar
            inte om att skjuta upp problemen. Det handlar om något som är
            väldigt viktigt, nämligen att tänka igenom hur åtgärderna skall
            sättas in för att vi skall få den bästa långsiktiga effekten för
            statsfinanserna och den bästa kortsiktiga effekten för konjunkturen.
            Det är den debatt som pågår runt om i samhället. Har inte Per-
          </note>
          <note>
            Ola Eriksson lagt märke till den diskussionen? Har inte Per-Ola
            Eriksson noterat att det som är vårt huvudproblem är att vi har
            en tillväxtkris i Sverige, till skillnad från i andra länder,
            blir nästa år det tredje året med minskande produktion? Det är
            detta som fördjupar problemet i statsfinanserna.
          </note>
          <note>
            Det är detta som man måste göra någonting åt. Det är därför som
            vi har fört diskussionen om en annan uppläggning.
          </note>
          <note>
            Det som Per-Ola Eriksson har att försvara är ju missräkningarnas
            politik. För näringslivet förväntade man sig ett uppsving, men
            i stället har mängder av företag slagits ut. Det var en djup missräkning
            för näringslivet och för löntagarna, som väntade sig jobb och
            inkomster men som fått arbetslöshet. Det var en missräkning för
            de borgerliga väljarna, som hade väntat sig vårdnadsbidrag, bättre
            sjukförsäkring och höjd grundpension. Inget av detta kan genomföras.
            Det är Per-Ola Erikssons öde att stå här och skyla över detta.
            Jag förstår att det inte är lätt, och det är inte övertygande.
          </note>
          <note type="speaker">
            Anf. 10 PER-OLA ERIKSSON (c) replik:
          </note>
          <note>
            Herr talman! Jag förstår att Allan Larsson försöker föra debatten
            om sällskapet, då han inte vill föra debatten om sakfrågorna.
          </note>
          <note>
            Jag vill till Allan Larsson säga att jag inte känner att jag
            har hamnat i dåligt sällskap. Jag behöver inte heller försvara
            något som jag inte tror på. Den politik som regeringspartierna
            har bestämt sig för är jag övertygad om håller för 1990-talet.
            Den är nödvändig, eftersom den politik som
          </note>
          <note>
            Socialdemokraterna förde Sverige in på under
          </note>
          <note>
            1980-talet hade kollapsat.
          </note>
          <note>
            Jag är något förvånad över att Socialdemokraterna, framför allt
            Allan Larsson, inte vill bekämpa inflationen och göra det till
            en central del i en ekonomisk politik. I Socialdemokraternas reservation,
            som Allan Larsson visserligen inte har undertecknat, står det
            att det är en central uppgift att bekämpa inflationen, att minska
            budgetunderskottet och att försvara konkurrenskraften i exportindustrin.
          </note>
          <note>
            I Allan Larssons inledningsanförande och i debattartiklar har
            jag fått intrycket att Allan
          </note>
          <note>
            Larsson inte står bakom den politik som hans partikolleger i
            finansutskottet har undertecknat.
          </note>
          <note>
            Han har ett eget spår vid sidan om de övriga.
          </note>
          <note>
            Jag vill också ha tillväxt i ekonomin. Det är nödvändigt för
            att vi skall kunna klara reformen, fortsätta att skapa trygghet
            för människorna, klara sjukvården, omsorgen, skolan osv.
          </note>
          <note>
            Men det är också viktigt att vi har en tillväxt med riktigt innehåll.
            Den tillväxt som vi hade under
          </note>
          <note>
            1980-talet var det mycket luft i. Vi hade då en enorm ökning
            av inflationen. Det var en såpbubbla som blåstes upp och som sprack,
            och vi har sett konsekvenserna av det.
          </note>
          <note>
            Allan Larsson sade i sitt inledningsanförande att vi stramar
            åt för mycket, men i allt väsentligt är det
          </note>
          <note>
            Socialdemokraterna som förslår åtstramningar. Vi hade exempelvis
            ett annat förslag vad gäller bensinskatten. Vi ville höja koldioxidskatten
            och svavelskatten, och vi ville göra ytterligare besparingar,
            men Socialdemokraterna sade nej till den typen av åtgärder.
          </note>
          <note>
            I efterhand verkar det som om Socialdemokraterna försöker att
            fly från det där. Stå för innehållet i förslaget! Försök inte
            att lägga skuldbördan på någon annan! Jag tycker att det hör till
            hederligheten att man också står för att man har sagt nej till
            förslag i en uppgörelse.
          </note>
          <note type="speaker">
            Anf. 11 ALLAN LARSSON (s) replik:
          </note>
          <note>
            Herr talman! Per-Ola Eriksson tror på politiken, och han har
            stått upp lika trosvisst i debatt efter debatt under ett och ett
            halvt år. För varje debatt som har förts har vi sett hur utvecklingen
            blir allt sämre, hur utsikterna försämras och hur underskottet
            i statsfinanserna växer, men Per-Ola
          </note>
          <note>
            Eriksson tror på politiken.
          </note>
          <note>
            Finns det någon mer än Per-Ola Eriksson som inte har upptäckt
            att den enda vägens politik har brutit samman, att den politiken
            är slut? T.o.m.
          </note>
          <note>
            statsministern har ju fått konstatera att ett misslyckande är
            ett misslyckande, men Per-Ola
          </note>
          <note>
            Eriksson tror på denna politik. Jag gratulerar Per-
          </note>
          <note>
            Ola Eriksson till denna trosvisshet. Den måste hjälpa mycket
            i en svår situation.
          </note>
          <note>
            Jag undrar vad Per-Ola Eriksson tror på, eftersom vi inte vet
            vilken ekonomisk politik som skall gälla framöver. Vi vet inte
            vilken finanspolitik och vilken penningpolitik som skall gälla.
            Jag gratulerar ännu en gång till tron på en politik vars inriktning
            vi ännu inte har fått redovisad och framlagd för riksdagen.
          </note>
          <note>
            Per-Ola Eriksson försökte göra en poäng av att jag inte skulle
            stå bakom den socialdemokratiska reservationen. Jag har alldeles
            nyss stått i talarstolen och talat för den. Per-Ola Eriksson får
            väl nöja sig med det.
          </note>
          <note>
            Jag råkade vara sjuk den vecka då reservationen skulle undertecknas.
            Jag försökte bespara Per-Ola
          </note>
          <note>
            Eriksson att bli smittad av min snuva. Det borde jag räknas till
            godo och inte belastas för.
          </note>
          <note>
            När det gäller frågan om bensinskatt och andra typer av skatter,
            vill jag bara säga att Per-Ola
          </note>
          <note>
            Eriksson inte var riktigt med vid de tillfällen då dessa frågor
            förhandlades och avgjordes. Jag vet inte var Per-Ola Eriksson
            var då. Men vi som höll på under några dagar och nätter vet hur
            det gick till.
          </note>
          <note>
            Det som Per-Ola Eriksson nu talar om som ett alternativ till
            den av Anne Wibble föreslagna höjningen av bensinskatten fördes
            aldrig fram som regeringens förslag. Det stoppades i statsministerns
            kansli. Vi fick inte höra det här förrän långt senare.
          </note>
          <note>
            Jag vet inte om Per-Ola Eriksson känner till det här, men vi
            som satt runt förhandlingsbordet vet hur det gick till. Därför
            har inte Per-Ola Erikssons uttalande något värde i det här sammanhanget.
          </note>
          <note type="speaker">
            Anf. 12 PER-OLA ERIKSSON (c) replik:
          </note>
          <note>
            Herr talman! Jag är inte särskilt lättsmittad. Men om det var
            av hänsyn till mig som Allan Larsson inte kom till utskottet när
            han var förkyld, tackar jag naturligtvis för det. Det var synd
            att Allan
          </note>
          <note>
            Larsson inte kunde vara med.
          </note>
          <note>
            Allan Larsson undrade var jag befann mig under krisförhandlingarna.
            Jag satt i ett rum som låg så nära det rum där förhandlingarna
            pågick som möjligt. Jag kan försäkra Allan Larsson att jag hade
            mycket god insyn i de olika turerna.
          </note>
          <note>
            Om vi skall tala om misslyckanden, så får vi i så fall gemensamt
            bära ansvaret för misslyckandet. Det misslyckande statsministern
            talade om var att vi inte kunde behålla den fasta växelkursen.
          </note>
          <note>
            Socialdemokraterna orkade faktiskt inte med. När vi skulle slåss
            in i det sista för att bevara den fasta växelkursen passade Socialdemokraterna
            på att gå hem och sova. Man gav upp Man hade inget besked att
            ge. Jag tror att man gjorde så för att man inte orkade politiskt.
            Det var förstås en kapitulation.
          </note>
          <note>
            Men vi alla - Allan Larsson, jag och alla andra politiker från
            regeringspartierna och
          </note>
          <note>
            Socialdemokraterna - delar ansvaret för att vi inte kunde behålla
            den fasta växelkursen. Trycket var hårt.
          </note>
          <note>
            Jag tror att det är mycket viktigt att vi i det fortsatta arbetet
            med att restaurera svensk ekonomi tar fasta på den enighet som
            ändå skapades under de veckor i september då vi fick fram de här
            paketen. Jag hoppas att det beslut riksdagen snart skall fatta
            kommer att utgöra en viktig byggsten i det fortsatta arbetet för
            att få fart på tillväxten i svensk ekonomi, för att behålla en
            låg inflation och för att få ökade resurser för att skapa livskraft
            i hela landet genom att få fram flera småföretag.
          </note>
          <note>
            Det är viktigt att de åtgärder som kom bort i förhandlingarn
            bl.a. på grund av
          </note>
          <note>
            Socialdemokraterna, nämligen ett ordentligt skattesänkningspekt
            för småföretagen, skyndsamt måste läggas på riksdagens bord. Vi
            måste göra
          </note>
          <note>
            1990-talet till småföretagens årtionde. Vi skall göra
          </note>
          <note>
            Sverige till Europas bästa småföretagarland. Det förutsätter
            att vi inte lägger ökade bördor på småföretagen. Det har i debatten
            funnits tendenser till att Socialdemokraterna helst skulle vilja
            riva upp beslutet att sänka arbetsgivaravgiften. Det skulle ha
            varit förödande om man hade fullföljt den linjen. Jag är glad
            för att man numera står bakom krisuppgörelsen även i denna del.
            Ta vara på denna enighet. Jag tror att Sveriges ekonomi och den
            svenska befolkningen behöver den för 1990-talets svåra stormar.
          </note>
          <note>
            Förste vice talmannen anmälde att Allan Larsson anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 13 JOHAN LÖNNROTH (v) replik:
          </note>
          <note>
            Herr talman! Per-Ola Eriksson talade om en fast regeringspolitik.
            I sitt replikskifte med Allan
          </note>
          <note>
            Larsson sade Per-Ola Eriksson också att Allan
          </note>
          <note>
            Larsson hade ett eget spår.
          </note>
          <note>
            Jag skulle vilja ställa en fråga om Centerpartiets
          </note>
          <note>
            EG-politik. Såvitt jag har förstått - bl.a. efter att ha lyssnat
            på Lars Tobisson i går på
          </note>
          <note>
            Riksbanksseminariet - är strävan att komma med i
          </note>
          <note>
            Valutaunionen en av hörnpelarna i regeringens ekonomiska politik.
            Det måste åtminstone på något sätt påverka den diskussion som
            i dag pågår inom regeringspartierna om vilken inflationsnorm man
            eventuellt skall välja, vilken valutaknytning man skall välja,
            hur man skall anpassa sig till konvergensvillkoren i Maastrichtavtalet
            osv. Vilka initiativ, Per-Ola Eriksson, tar Centerpartiet? Om
            jag har förstått rätt säger ni nej till svenskt medlemskap i Valutaunionen.
            Hur påverkar det ert agerande i regeringspolitiken och i de ekonomiskpolitiska
            diskussioner som i dag pågår bland regeringspartierna?
          </note>
          <note type="speaker">
            Anf. 14 PER-OLA ERIKSSON (c) replik:
          </note>
          <note>
            Herr talman! Johan Lönnroth har fått en sak om bakfoten. Det
            är faktiskt inte bara en sak, men nu gäller det EMU. Centern har
            inte lagt fram något förslag - och avser inte heller att göra
            det - där vi tar avstånd från EMU. Jag vet inte riktigt varifrån
          </note>
          <note>
            Johan Lönnroth har fått denna ide . Han försöker sprida en myt.
          </note>
          <note>
            Vi har talat om vad som har skett i Europa på valutasamarbetets
            område. Problemen är stora.
          </note>
          <note>
            Den grundläggande ursprungstanken med EMU
          </note>
          <note>
            och valutasamarbetet måste naturligtvis anpassas till den verklighet
            som vi lever i. Det bör finnas en öppenhet för länderna att finna
            lösningar som långsiktigt skapar ett stabilt valutasamarbete.
            Det är viktigt att säga att valutsamarbetet inte bara skall begränsas
            till de länder som ingår i EG eller som kanske kan förväntas bli
            medlemmar i EG. Det som har skett under hösten visar att vi har
            anledning att eftersträva ett nära samarbete även med flera andra
            länder, även i Europa. Vi behöver fasta spelregler på valutaområdet.
            Det är detta vi har sagt - ingenting annat.
          </note>
          <note type="speaker">
            Anf. 15 JOHAN LÖNNROTH (v) replik:
          </note>
          <note>
            Herr talman! Jag har kanske gått på uppgifter i massmedia som
            helt saknar täckning, och då får jag naturligtvis be om ursäkt.
            Men jag känner mig fortfarande inte helt säker på att det inte
            ligger något i frågan. Jag preciserar frågan: Det finns således
            ingen som helst dissonans i regeringspartierna och i regeringssamarbetet
            när det gäller den entydiga strävan att Sverige skall bli medlem
            i Valutaunionen som en hörnpelare i den ekonomiska politiken?
            Jag har t.ex. hört Lars
          </note>
          <note>
            Tobisson tala om detta tidigare. Det finns således ingen som
            helst tveksamhet inom Centerpartiet om att detta kommer att skapa
            spänningar inom regeringen och inom den ekonomiska politik som
            ni skall forma gemensamt? Är detta rätt uppfattat?
          </note>
          <note type="speaker">
            Anf. 16 PER-OLA ERIKSSON (c) replik:
          </note>
          <note>
            Herr talman! Johan Lönnroth tog upp en fråga som inte i första
            hand gäller betänkandet om den ekonomiska politiken, men jag vill
            ändå svara på den.
          </note>
          <note>
            Det är Johan Lönnroths sak om han faller för vilseledande uppgifter
            i massmedia. Jag kan bara hänvisa till den presskonferens som
            företrädare för
          </note>
          <note>
            Centerns partistyrelse skall ha senare i dag. Det innebär ingen
            konflikt med regeringpartiernas ambitioner att ansluta Sverige
            till EG och att eftersträva ett nära samarbete inom valutområdet.
          </note>
          <note>
            Händelserna i Danmark kan naturligtvis inte förbises. Vi kan
            inte skapa en situation där det finns spänningar mellan de nordiska
            länderna. Det måste finnas en öppenhet och jag tror att alla partier
            inser det.
          </note>
          <note>
            Vänsterpartiet har i sin särskilda meningsyttring gjort ett stort
            nummer av bensinskattehöjningen.
          </note>
          <note>
            Man talar ibland om regionalt differentierad bensinskatt. Ja,
            det är faktiskt ett krav som Centern har drivit under många år.
            Det började 1946 med en motion i riksdagen av Gunnar Hedlund.
            Om vi inte hade mött motstånd från andra partier mot en regionalt
            differentierad bensinskatt, så skulle vi i dag ha haft en sådan.
          </note>
          <note>
            Jag har märkt att det i debatten ibland sägs att vi borde ha
            regionalt differentierad bensinskatt. Om det finns ett brett önskemål
            om det, så är vi inte ointresserade av en sådan åtgärd. Men det
            har hittills förhindrats, inte minst av
          </note>
          <note>
            Socialdemokraterna.
          </note>
          <note>
            Vi står alltså bakom det krav som Gunnar Hedlund framförde 1946,
            det år då jag föddes.
          </note>
          <note>
            (forts. 7 §)
          </note>
          <note>
            Ajournering
          </note>
          <note>
            Kammaren beslöt kl. 10.51 på förslag av förste vice talmannen
            att ajournera förhandlingarna till kl.
          </note>
          <note>
            11.00 då den avbrutna voteringen skulle fortsättas.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 11.00.
          </note>
          <note>
            6 § Beslut rörande utskottsbetänkanden som slutdebatterats den
            15 december (forts. från 4 §)
          </note>
          <note>
            Finansutskottets betänkande FiU8 (forts.)
          </note>
          <note>
            Återförvisningsyrkandet
          </note>
          <note>
            Kammaren avslog med 301 röster mot 22 det av Ian
          </note>
          <note>
            Wachtmeister under överläggningen framställda yrkandet om återförvisning
            av ärendet till utskottet för ytterligare beredning.
          </note>
          <note>
            Mom. 1(avslag på propositionen)
          </note>
          <note>
            Utskottets hemställan bifölls med 164 röster mot
          </note>
          <note>
            159 för reservation 1 av Hans Gustafsson m.fl.
          </note>
          <note>
            Mom. 4(lokalisering av den nya särskilda fastighetskoncernen
            för högskolefastigheter till
          </note>
          <note>
            Göteborg)
          </note>
          <note>
            Utskottets hemställan bifölls med 303 röster mot 12
          </note>
          <note>
            för meningsyttringen av Johan Lönnroth. 5
          </note>
          <note>
            ledamöter avstod från att rösta.
          </note>
          <note>
            Mom. 7(förvaltningen av nationella kulturinstitutioner)
          </note>
          <note>
            Utskottets hemställan bifölls med 180 röster mot
          </note>
          <note>
            140 för reservation 2 av Hans Gustafsson m.fl. 3
          </note>
          <note>
            ledamöter avstod från att rösta.
          </note>
          <note>
            Mom. 11(förvaltningen av försvarets fastigheter)
          </note>
          <note>
            Utskottets hemställan bifölls med 179 röster mot
          </note>
          <note>
            140 för reservation 3 av Hans Gustafsson m.fl. 3
          </note>
          <note>
            ledamöter avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Skatteutskottets betänkande SkU10
          </note>
          <note>
            pMom. 1 (upphävande av betalningslagen och införande av nya kontrollbestämmelser)
          </note>
          <note>
            Utskottets hemställan bifölls med 182 röster mot
          </note>
          <note>
            135 för reservationen av Lars Hedfors m.fl. 1
          </note>
          <note>
            ledamot avstod från att rösta.
          </note>
          <note>
            Mom. 2 (kompletterande lagstiftning m.m.)
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU17
          </note>
          <note>
            p Utskottets hemställan bifölls.
          </note>
          <note>
            Lagutskottets betänkande LU18
          </note>
          <note>
            p Utskottets hemställan bifölls.
          </note>
          <note>
            Lagutskottets betänkande LU19
          </note>
          <note>
            p Utskottets hemställan bifölls.
          </note>
          <note>
            Lagutskottetsbetänkande LU20
          </note>
          <note>
            p Utskottets hemställan bifölls.
          </note>
          <note>
            Lagutskottets betänkande LU21
          </note>
          <note>
            p Utskottets hemställan bifölls.
          </note>
          <note>
            Lagutskottets betänkande LU 25
          </note>
          <note>
            p Utskottets hemställan bifölls.
          </note>
          <note>
            Socialutskottets betänkande SoU11
          </note>
          <note>
            p Utskottets hemställan bifölls.
          </note>
          <note>
            Socialutskottets betänkande SoU12
          </note>
          <note>
            pUtskottets hemställan bifölls med 182 röster mot
          </note>
          <note>
            139 för reservationen av Bo Holmberg m.fl. 1
          </note>
          <note>
            ledamot avstod från att rösta.
          </note>
          <note>
            Socialutskottets betänkande SoU13
          </note>
          <note>
            p Utskottets hemställan bifölls.
          </note>
          <note>
            Justitieutskottets betänkande JuU15
          </note>
          <note>
            p Utskottets hemställan bifölls.
          </note>
          <note>
            7 §(forts. från 5 §) Åtgärder för att stabilisera den svenska
            ekonomin
          </note>
          <note>
            Anf. 17 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! För knappt två veckor sedan presenterade jag i denna
            kammare fem riktlinjer för den ekonomiska politik som regeringen
            tänker föra under de kommande åren, ett program för stabila priser
            och därmed för tillväxt, nya jobb och en stabil grund för välfärden.
          </note>
          <note>
            Jag är övertygad om att vi alla här är överens om att den ekonomiska
            situationen i dag är mycket besvärlig. Många människor är själva
            arbetslösa eller har någon anhörig som är arbetslös eller som
            riskerar att bli av med jobbet. Det är för många en mycket otrygg
            situation.
          </note>
          <note>
            Orsakerna till det här läget finns beskrivna i utskottets betänkande.
            Industrikris, finanskris och kris i de offentliga finanserna är
            en följd både av långsiktigt strukturella problem i den svenska
            ekonomin och den akuta överhettning som präglade andra hälften
            av 1980-talet. Problemen är välkända och det hjälper föga att
            veta att det hade varit lättare att lösa dem för fem eller tio
            år sedan.
          </note>
          <note>
            Vad människor nu vill se är hur vi skall komma bort från problemen
            och i stället få tillbaka en tillväxt.
          </note>
          <note>
            Tillväxten ger den ökade välfärd som är målet för den ekonomiska
            politiken. Tillväxt är samma sak som stigande inkomster, fler
            jobb, väl fungerande dagis, hemtjänst, sjukvård och annat som
            väldigt många människor är beroende av i sin vardag.
          </note>
          <note>
            Låt mig omedelbart slå fast att det finns goda förutsättningar
            för en bättre ekonomisk utveckling.
          </note>
          <note>
            De beslut, som jag hoppas kammaren kommer att fatta i dag, kommer
            att hjälpa rejält. Det kommer att börja med en stigande export
            genom att våra utlandskonkurrerande företag har fått bättre konkurrenskraft.
            Låga kostnadsökningar, sänkta löneskatter och stigande produktivitet
            är det centrala. Det lägre värdet på kronan har ytterligare ökat
            konkurrenskraften.
          </note>
          <note>
            Den stigande exporten drar med sig växande industriproduktion
            även hos underleverantörer och andra företag som säljer i Sverige.
            För deras skull är sänkningen av arbetsgivaravgifterna med 4,3
            %, som jag hoppas att kammaren strax skall besluta om, mycket
            viktig. Alla företag är faktiskt inte exporterande, utan det stora
            flertalet verkar i
          </note>
          <note>
            Sverige och för dem är sänkningen av löneskatterna helt avgörande.
            Det tar en viss tid innan dessa förbättringar gör sig gällande
            på arbetsmarknaden, men förbättringarna är inom räckhåll och fullt
            synliga.
          </note>
          <note>
            Nackdelen i den här bilden är de stigande importpriserna och
            den minskning av hushållens köpkraft som prisökningen för med
            sig. Det betyder i praktiken en minskad inhemsk efterfrågan. Så
            blir det alltid när valutan sjunker i värde. Så blev det efter
            devalveringen 1981, efter devalveringen 1982 och naturligtvis
            även nu efter deprecieringen nu i höst. Men det finns också möjligheter
            att motverka detta.
          </note>
          <note>
            Den låga aktivitetsnivån i ekonomin, som många har talat om i
            dag på förmiddagen, är ett mycket stort problem framför allt därför
            att den direkt leder till färre jobb. Därför är de arbetsmarknadspolitiska
            satsningar, som föreslås i propositionen och i utskottsbetänkandet,
            av mycket stor betydelse. En hög arbetslöshet blir särskilt farlig
            om den resulterar i hög långtidsarbetslöshet. Långtidsarbetslöshet
            är en social tragedi för de berörda människorna. Det är också
            ekonomiskt slöseri, eftersom många permanent skulle stötas bort
            från arbetsmarknaden. Det skulle minska våra framtida tillväxtmöjligheter.
          </note>
          <note>
            Vad vill då regeringen göra för att öka tillväxten och få bukt
            med arbetslösheten? Många ropar i dag efter ökade offentliga insatser
            eller lägre ränta. Jag vill å det bestämdaste varna för tron att
            större offentliga utgifter, s.k. finanspolitiska stimulansåtgärder,
            skulle ge de önskade effekterna.
          </note>
          <note>
            Vi har redan nu ett alldeles för stort budgetunderskott. En utlösande
            faktor i höstens kris var just svårigheterna att finansiera detta
            underskott, och ytterligare ökningar skulle naturligtvis driva
            upp räntan eller pressa ned växelkursen. Då skulle effekten bli
            motsatsen till det man ville ha, nämligen ännu lägre tillväxt
            och än färre jobb.
          </note>
          <note>
            Lika bestämt vill jag varna för tron att en kraftig och omedelbar
            räntesänkning ned till 5-6 %, som har nämnts, skulle fungera som
            önskat.
          </note>
          <note>
            Riksbanken skulle förvisso kunna besluta om en sådan ändring
            av den korta räntan. Det är, Johan
          </note>
          <note>
            Lönnroth, Riksbanksfullmäktige som fattar sådana beslut och inte
            någon av de parter som Johan
          </note>
          <note>
            Lönnroth nämnde.
          </note>
          <note>
            Vad skulle effekten bli av detta? Den korta räntan är ju den
            avkastning som man får på placeringar i svenska kronor. Om avkastningen
            sjunker drastiskt minskar naturligtvis intresset att placera i
            kronpapper. När efterfrågan på svenska kronor minskar, så sjunker
            priset på de svenska kronorna och då sjunker växelkursen ännu
            mer. Det blir ännu högre importpriser och ännu större inflation.
            Detta märks för hushållen direkt i fortsatt köpkraftsminksning.
            Det kommer också att märkas i den långa räntan som just speglar
            prisförväntningar. Den långa räntan är faktiskt viktig för tillväxten,
            jobben, företagens investeringar och hushållens bostadslån. De
            två metoder, som det ibland har föreslagits att man skall använda
            sig av, leder faktiskt till motsatsen till vad man önskar, nämligen
            till kraftigare åtstramning snarare än till högre aktivitet i
            ekonomin.
          </note>
          <note>
            För att beskriva vad regeringen avser att göra vill jag låna
            en formulering av LO-ekonomen Dan
          </note>
          <note>
            Andersson i Dagens Industri häromdagen:
          </note>
          <note>
            ''Nyckeln är därför inflationsförväntningarna''.
          </note>
          <note>
            Dan Andersson fortsätter i artikeln: ''För att inflationsförväntningarna
            skall kunna hållas nere även med en flytande krona krävs kraftfulla
            insatser mot rådande budgetopportunism...''
          </note>
          <note>
            Ordvalet budgetopportunism känns kanske inte riktigt aktuellt
            en dag som denna när kammaren strax skall besluta om minskade
            offentliga utgifter med ungefär 30 miljarder kronor och andra
            budgetförstärkningar med ytterligare 10 miljarder kronor, en summa
            på 40 miljarder kronor. Av de citat som jag beskrev är det alldeles
            uppenbart att
          </note>
          <note>
            LO-ekonomen Dan Andersson delar min uppfattning att en hög inflation
            är av ondo och att en fortsatt låg inflation kräver en stram budgetpolitik.
          </note>
          <note>
            Fru talman! Poängen både i Dan Anderssons och i min analys är
            att en god tillväxt är möjlig bara om inflationsförväntningarna
            hålls i schack. Det betyder att Sverige behöver just ett sådant
            program för prisstabilisering som jag beskrev för två veckor sedan.
            Med hänsyn till att inflationens betydelse för varaktig tillväxt
            och varaktig sysselsättning och välfärd är så stor bör inflationsmålet
            överordnas andras mål.
          </note>
          <note>
            Grundtanken i denna politik är att det inte finns någon konflikt
            mellan tillväxt och inflationsbekämpning, i motsats till det intryck
            som kanske ibland ges i den allmänna debatten. Tvärt om är varaktigt
            låg inflation en nödvändig förutsättning för tillväxt. Den som
            noga läser inläggen från de olika debattörerna inser att den här
            typen av formuleringar, fast undanstoppade i brasklappar, alltid
            finns med, därför att de olika debattörerna vet att det förhåller
            sig på detta sätt.
          </note>
          <note>
            Vi har i Sverige osedvanligt goda och tydliga erfarenheter av
            hög och varierande inflation. 1980-
          </note>
          <note>
            talets låne- och spekulationskarusell manar sannerligen inte
            till efterföljd. Den hotar jobben, vilket många känner av mycket
            direkt i dag.
          </note>
          <note>
            Inflationen har också andra skadliga effekter. Den skapar orättvisa
            och godtyckliga omfördelningar av inkomster och förmögenheter.
            Den som lånar tjänar på inflationen, och den som sparar förlorar.
          </note>
          <note>
            Den som äger tillgångar tjänar, och den som ingenting har förlorar.
            Den som har en stark ställning på arbetsmarknaden tjänar, och
            den som har ett vanligt jobb förlorar. Man kan minnas 1980-
          </note>
          <note>
            talets huggsexa, som inte precis gynnade vanliga löntagare.
          </note>
          <note>
            Inflationen undergräver också respekten för det som skapar välfärd
            i vårt samhälle: sparande, arbete och företagande. Det blir i
            stället lönsamt att spekulera. Mångårigt sparande kan raderas
            ut på mycket kort tid. Inflationen uppmuntrar kort sagt ett osunt
            beteende.
          </note>
          <note>
            Därför måste vi bestämma oss för på vilken sida vi står - på
            spekulanternas sida eller på spararnas sida.
          </note>
          <note>
            Regeringen har bestämt sig. Vi skall undvika att
          </note>
          <note>
            Sverige åter driver in i en inflationskarusell av 80-
          </note>
          <note>
            talsmodell. Det är inte bara nödvändigt för tillväxten, välfärden
            och jobben. Det är faktiskt även en moralisk skyldighet.
          </note>
          <note>
            Hög och varierande inflation ger också negativa effekter på välfärdens
            fördelning, vilket jag har beskrivit. Den leder också till att
            prismekanismerna, och därmed marknadens sätt att fungera, försämras.
            Det blir svårare för både hushåll och företag att fatta ekonomiskt
            korrekta beslut, t.ex. i fråga om investeringar.
          </note>
          <note>
            Företagsskattesystemet, som ju är nominellt till sin natur, påverkas
            av inflationstakten på ett ganska irrationellt sätt, så att den
            reala avkastningen efter skatt på olika olika investeringar blir
            helt olika beroende på vad det är för slags investeringar och
            vad det är för slags finansiering osv. Möjligheterna att fatta
            fel beslut vid hög inflation ökar därför mycket starkt. Sådant
            leder till sämre resursanvändning, dvs. mindre effektivitet i
            samhället. Det är samma sak som en sämre tillväxt.
          </note>
          <note>
            Det är bara om den ekonomiska politiken har en tydlig inriktning
            på att motverka uppkomsten av förväntningar om högre inflation,
            som det blir möjligt att få ned räntan. Eftersom det är så angeläget
            att få bort den åtstramning som följer av höga räntor, måste den
            ekonomiska politiken kraftfullt betona att vi inte accepterar
            någon ny inflationsspiral, där priser och löner jagar varandra
            i accelererande takt uppåt.
          </note>
          <note>
            På samma sätt är det med budgetunderskottet.
          </note>
          <note>
            Budgetunderskottet har ytterst allvarliga effekter på ekonomin.
            Det driver upp räntor och priser. Det försämrar tillväxten och
            ökar arbetslösheten. Det ökar de sociala klyftorna, och det försämrar
            både välfärden totalt och dess fördelning.
          </note>
          <note>
            Budgetunderskottet innebär också att det som dagens generation
            konsumerar, det som vi nu konsumerar, får framtidens generation
            betala. I dag lånar staten i runda tal 20 000 kr per svensk, barn
            och pensionärer inräknade. Det måste framtida generationer betala
            tillbaka.
          </note>
          <note>
            Statsskulden motsvarar en dopgåva till varje nyfött barn med
            en skuldsedel på nära 100 000 kr. Den skulden skulle öka mycket
            raskt om inte den ekonomiska politiken inriktades på en stram
            finanspolitik, med lägre offentliga utgifter och mindre underskott.
            En allt större del av skattepengarna skulle annars behöva gå till
            att betala dessa räntor, i stället för att gå till sjukvård, dagis,
            äldreomsorg, utbildning eller andra angelägna behov. Jag menar
            att detta självfallet vore oacceptabelt.
          </note>
          <note>
            Därför måste vi bestämma oss för vem det är som skall betala
            vår konsumtion. Är det vi själva eller våra barn och barnbarn?
          </note>
          <note>
            Regeringen har för sin del bestämt sig. Vi står på barnens sida.
            Därför måste vi betala nu, och vi måste fortsätta att sanera budgeten
            och reducera de offentliga utgifterna. En sådan budgetsanering
            är faktiskt nödvändig, inte bara för tillväxten, välfärden och
            jobben, utan den är också en moralisk skyldighet.
          </note>
          <note>
            Fru talman! Jag nämnde de höga räntorna. De är ett mycket allvarligt
            hinder för återhämtningen i den svenska ekonomin. De utgör till
            stor del ett pris som vi nu betalar för devalveringarna och de
            stora prisökningarna under 1980-talet. De blir naturligtvis inte
            lättare att bära för den sakens skull. Men den här beskrivningen
            av hur problemen har uppkommit visar ändå hur man skall bära sig
            åt för få bort problemen. Vad man skall göra är att tydligt och
            klart markera att den ekonomiska politiken måste skydda oss från
            att de höjda importpriser som vi får, det är alldeles oundgängligt,
            inte fortplantar sig i orealistiska kompensationskrav som sedan
            blir startskottet för en ny inflaionsspiral. Det är faktiskt med
            låga räntor som med jultomten: de kommer bara till den som har
            gjort sig förtjänt av dem.
          </note>
          <note>
            Fru talman! Det läge som Sverige nu befinner sig i rymmer både
            möjligheter och risker. Kronans minskade värde har bidragit till
            en stark förbättring av svensk konkurrenskraft. Rätt utnyttjat
            kan det leda till en pånyttfödelse av industrin och många nya
            jobb.
          </note>
          <note>
            Men kronans minskade värde medför också en risk, som jag har
            nämnt, för att man får accelererande pris- och löneökningar i
            en ny huggsexa, nya spiraler uppåt, som driver upp räntan igen
            och omintetgör den positiva konkurrenskraftseffekten.
          </note>
          <note>
            Därför är inriktningen av den ekonomiska politiken helt avgörande
            för sysselsättingen och välfärden nu och i framtiden.
          </note>
          <note>
            Regeringen är fast övertygad om att den skall föra en politik
            som tar till vara dessa möjligheter till tillväxt, jobb och välfärd
            och som undanröjer den risk som jag nämnde.
          </note>
          <note>
            Får jag till sist, fru talman, svara på Allan Larssons fråga
            som gällde en diskussion angående några frågeställningar inför
            beslutet i kammaren på fredag om bankreglerna eller bankakuten,
            som den kallas i folkligt tal. Jag tycker att det är alldeles
            självklart att om det finns någon sorts kryphål för fiffel, är
            det oerhört angeläget att stoppa sådana.
          </note>
          <note>
            Jag kan åtminstone för min egen del omedelbart säga att det är
            alldeles utmärkt att vi får tillfälle att diskutera detta före
            fredag. Bo Lundgren är möjligen precis hemkommen från USA, och
            jag har inte kunnat nå honom i pausen. Men jag är helt övertygad
            om att han delar min uppfattning. Det handlar alltså bara om att
            synkronisera almanackor.
          </note>
          <note>
            (Applåder)
          </note>
          <note type="speaker">
            Anf. 18 JOHAN LÖNNROTH (v) replik:
          </note>
          <note>
            Fru talman! Jag kan godta att det i rent formell mening är Riksbanksfullmäktige
            och inte riksbankschefen som fattar beslut om räntan. Men min
            fråga gäller den reella beslutsmakten. Min fråga kan formularas
            på följande sätt: Är det finansminister Wibble som har det sista
            ordet när det gäller att avgöra huruvida finanspolitiken är tillräckligt
            stram för att det skall vara möjligt att sänka räntan? Av riksbanschefens
            framträdande i finansutskottet fick man intrycket att det var
            Bengt
          </note>
          <note>
            Dennis som avgör när vi politiker får den belöning, som han uttryckte
            det, som vi kan få om vi för en tillräckligt stram finanspolitik.
            Har finansminister
          </note>
          <note>
            Wibble överlämnat det beslutet till
          </note>
          <note>
            Riksbanksfullmäktige eller riksbankschefen, vilken det nu är?
          </note>
          <note>
            Det är ingen som förnekar de negativa effekterna av en högre
            inflation. Finansministern talar om en inflationskarusell av 80-talsmodell
            i den djupaste lågkonjunktur som Sverige har varit inne i sedan
          </note>
          <note>
            30-talet. Finansministern lever inte i den verklighet som vi
            har i dag, om hon tror att risken är överhängande för något sådant
            just nu.
          </note>
          <note>
            Jag vill återvända till vad Assar Lindbeck sagt. I
          </note>
          <note>
            mitt anförande citerade jag Assar Lindbeck. Han säger att man
            inte skall ta åtstramningsbeslut som träder i kraft nu. Man skall
            låta besluten om åstramning träda i kraft senare när högkonjunkturen
            är på gång.
          </note>
          <note>
            Delar inte finansministern Assar Lindbecks uppfattning? Varför
            har i annat fall finansministern tillsatt honom som ordförande
            i
          </note>
          <note>
            Kriskommissionen?
          </note>
          <note>
            Till sist några ord om den stora statsskulden. Visst är den ett
            problem. Men det finns också förhoppningar nu om att bytesbalansen
            skall uppvisa ett överskott. Det betyder alltså att Sverige som
            nation kan komma att netto låna ut pengar till utlandet under
            de kommande åren. Den väsentliga orsaken till tidigare bytesbalansproblem
            har ju varit kapitalavkastningen. Totalt sett lever vi svenskar
            faktiskt under våra tillgångar. Problemet är att de stora fastighetsspekulanterna
            lånar upp en mängd pengar och att de nu därför får betala dyra
            räntor osv.
          </note>
          <note>
            Det är alltså fråga om ett omfördelningsproblem.
          </note>
          <note>
            Det privata finansiella sparandet blir förmodligen mera positivt
            än vad det offentliga sparandet blir negativt. Det handlar således
            om att flytta sparpengarna från den privata till den offentliga
            sektorn.
          </note>
          <note>
            Anf. 19 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Det återstår att se om jag kan täcka in
          </note>
          <note>
            Johan Lönnroths alla olika frågor.
          </note>
          <note>
            Vi har faktiskt inte på mycket länge haft en rörlig växelkurs
            i det här landet. Riksbankslagstiftningen täcker i formell mening
            egentligen inte den här situationen. Det som jag tycker är väsentligt
            beträffande det sätt på vilket den här frågan hanteras i alla
            länder är det naturliga samarbetet och samspelet mellan finanspolitik
            och penningpolitik. Båda politikområdena kan nämligen försvåra
            för eller hjälpa varandra.
          </note>
          <note>
            Självfallet kommer regeringens makt - eller vad man nu skall
            kalla det för - från riksdagen. Likaså kommer Riksbankens mandat
            från riksdagen. Det är således fullständigt naturligt med ett
            samspel här. Jag tror inte att det kommer att skapa några som
            helst problem.
          </note>
          <note>
            Johan Lönnroth menade att det var alldeles galet att nu varna
            för en kommande inflationsspiral. Jag tror att det, tyvärr, är
            högst befogat att varna just nu, därför att det är nu som man
            skall lägga grunden till en varaktigt låg inflationstakt. Vi har
            tillkämpat oss en sådan med ganska stor möda och till ett mycket
            högt pris för förfärligt många människor. Flera hundra tusen människor
            har personligen fått betala ett högt pris i form av dels att jobbet
            gått förlorat, dels en lägre konsumtionsstandard.
          </note>
          <note>
            Jag tycker att vi när det gäller dessa människor är skyldiga
            att se till att vi inte omintetgör vad de till ett högt pris gjort,
            att vi inte omintetgör den vinst som hela samhället fått genom
            att vi har fått ner prisökningstakten. Nu måste vi se till att
            vi inte skapar grogrund för en ny sådan här karusell.
          </note>
          <note>
            Johan Lönnroth vet säkert lika väl som jag hur lätt sådana här
            karuseller och huggsexor uppkommer.
          </note>
          <note>
            När man tycker att man skall kompensera sig för litet mer, skall
            andra också göra det. Sedan går det ganska snabbt, tyvärr, att
            få i gång en sådan här spiral. Jag tycker att det vore orättfärdigt
            gentemot dem som har fått göra så stora uppoffringar för att vi
            skall få ner inflationen.
          </note>
          <note>
            Sedan talade Johan Lönnroth om Assar Lindbeck och om ett ikraftträdande
            senare när det gäller olika åtgärder. Ja, det är faktiskt precis
            sådana åtgärder som föreslås i proposition 50 och som behandlas
            i det utskottsbetänkande som rör dagens ärende. Det gäller ett
            stort antal åtgärder med ikraftträdande successivt. Det här är
            en mycket klok filosofi - en filosofi som både regeringen och
          </note>
          <note>
            Socialdemokraterna i hög grad har utnyttjat. Vi kommer säkert,
            tror jag, att utnyttja den framöver också.
          </note>
          <note>
            Vidare talades det om det privata sparandet. Det förvånar mig
            en aning att höra Johan Lönnroth säga att det är bra med ett privat
            sparande - undrens tid är kanske inte förbi.
          </note>
          <note>
            Självfallet är det utomordentligt bra att vi har ett privatsparandeöverskott
            som är större än vårt offentliga underskott. Det gör att det i
            dag inte är så svårt att finansiera underskottet. Men detta beror
            på att investeringarna är alldeles för små. Vad det handlar om
            är ju att vi måste få ner det offentliga underskottet, så att
            vi kan finansiera även kommande investeringsökningar - annars
            kan vi inte få fram några jobb. Detta är poängen med sparandebalansen,
            och det vet säkert Johan
          </note>
          <note>
            Lönnroth också.
          </note>
          <note type="speaker">
            Anf. 20 JOHAN LÖNNROTH (v) replik:
          </note>
          <note>
            Fru talman! Finansministern är naturligtvis i sin fulla rätt
            att varna för en inflationsspiral. Men det stora problemet just
            nu är den kraftigt växande arbetslösheten. Det är förvånande att
            finansministern inte går in på detta stora problem, dvs. hur vi
            skall få ner den stora och växande arbetslösheten. Den stora arbetslösheten
            är bl.a.
          </note>
          <note>
            mycket dyr. Den kostar så att säga i budgetunderskott. En stor
            del av nuvarande budgetunderskott, ja, den dominerande delen av
            detta, beror på den stora arbetslösheten.
          </note>
          <note>
            Vad Assar Lindbeck menade var att man skulle vänta med att låta
            åtgärderna träda i kraft tills en högkonjunktur var på gång. Beträffande
            de åtgärder som nu föreslås av regering och utskottsmajoritet
            kommer ikraftträdandet just under en djup lågkonjunktur, och det
            ökar ytterligare arbetslösheten.
          </note>
          <note>
            Jag hyllade inte det privata sparandet i största allmänhet. I
            stället sade jag: I och med att det privata finansiella sparandet
            kan komma att bli totalt sett större än vad den offentliga sektorns
            finansiella sparande totalt går med minus, finns det faktiskt
            möjligheter att flytta om, att omvandla detta privata sparande
            som i dag inte går till investeringar och nya jobb. Det gäller
            att omvandla detta sparande till investeringar. Genom statliga
            beställningar och genom att ge tillbaka de 7,5
          </note>
          <note>
            miljarderna till kommuner och landsting kan det privata sparandet
            omvandlas till en mindre arbetslöshet, och därmed på sikt också
            till ett minskat budgetunderskott.
          </note>
          <note>
            Det som regering och, tyvärr, också socialdemokrater har ställt
            upp på är en ren samhällsekonomisk förlustaffär i och med att
            man i en djup lågkonjunktur vidtar dessa dramatiska åtstramningsåtgärder.
            Sådana måste komma senare. Det blir svårt för oss alla. Men att
            göra det nu är att göra det vid helt fel tidpunkt.
          </note>
          <note>
            Anf. 21 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Jag framhöll i mitt inlägg att en expansiv finanspolitik
            skulle leda till en åtstramning, därför att underskott, utgiftsnivåer
            och skattenivåer är så höga i dag. Således får man inte de gamla
            vanliga keynesianska effekterna.
          </note>
          <note>
            Jag gick också igenom hur jag resonerat i följande avseende.
            En så kraftig penningpolitisk expansion som vissa förespråkat
            - ner till 5-6 % beträffande den korta räntan - skulle inte heller
            fungera. Den skulle också leda till negativa effekter genom inflationsförväntningar,
            lång ränta och ytterligare växelkursdepreciering - och därmed
            en åtstramning. De här två teknikerna fungerar inte om man, i
            likhet med mig, faktiskt vill föra en politik som har en god chans
            att lyckas med att skapa vad vi alla vill ha, nämligen mer av
            tillväxt och jobb samt en stabil bas för en social välfärd.
          </note>
          <note>
            Vad man skall göra är att se till att man rör sig försiktigt
            och försöker få ner räntan, den i dag mest åtstramande faktorn.
            Man får ta det ganska försiktigt och se till att man parerar och
            har en finanspolitik som håller nere inflationsförväntningarna
            och som därmed gör det möjligt att successivt lätta på penningpolitiken.
            Det kan synas konstigt att ha en finanspolitisk, låt oss säga,
            keynesiansk åtstramning. Men poängen är att det härmed blir möjligt
            att lätta på penningpolitiken, så att summan beträffande effekterna
            av de här båda åtgärderna - det är ju summan som är intressant
            för hela ekonomin - blir en expansiv effekt, en stimulanseffekt,
            på ekonomin och en bättre situation för företag, investeringar,
            jobb och människor. Det är den enkla tanken här. Jag tror att
            den vinner allt större gehör hos många som tänker igenom litet
            grand hur det förhåller sig med de rörliga växelkurserna, som
            ju är en helt ny situation.
          </note>
          <note>
            Till slut något om detta med att säga att vi skall göra saker
            sedan. Tyvärr har vi - det gäller borgerliga, socialdemokrater
            och andra, för jag vill inte helt skylla ifrån mig - sagt alltför
            många gånger i denna kammare under 15-20 års tid att det nu av
            det ena eller det andra skälet inte passar med en anpassning,
            omställning eller förnyelse. Det gör vi sedan, vid något bättre
            tillfälle. Men sedan har visat sig vara liktydigt med aldrig.
            Därför har vi i dag så stora problem. Sanningens minut kom ju
            när problemen blev så akuta. På något sätt exploderade allt på
            en gång.
          </note>
          <note>
            Att skjuta problemen på framtiden, i synnerhet när det finns
            så stora skulder i hela ekonomin som nu, vore utomordentligt livsfarligt
            och skulle vara till stor sorg och förtret för de människor i
            det här landet som vi ändå vill skall få förbättringar. Det kommer
            jag inte att medverka till.
          </note>
          <note type="speaker">
            Anf. 22 BO G JENEVALL (nyd) replik:
          </note>
          <note>
            Fru talman! Med mycken respekt för finansministerns stora kunnande,
            jämfört med mitt, och obegränsade tillgång till duktiga rådgivare
            vill jag i alla fall ifrågasätta det kloka i att inte aktivt sätta
            ned räntan.
          </note>
          <note>
            Jag tycker att man skall vara litet ödmjuk mot alla de experter,
            och de är ganska många, som har en annan uppfattning. Vi har dessutom
            inte haft den här situationen i Sverige tidigare, i varje fall
            inte på mycket länge. Det är en annorlunda situation, i ett läge
            med en mycket låg inflation. Jag är medveten om att den kommer
            att stiga något, men det är på grund av de åtgärder som regeringen
            och riksdagen har vidtagit.
          </note>
          <note>
            Jag tror inte att det är någon större risk för en inflationsspiral,
            under förutsättning att vi kan hålla lönerna i schack, vilket
            naturligtvis en nedsättning av räntan starkt skulle medverka till.
            Vi har i varje fall haft en deflation. Vi får vara mycket noga
            med att vi inte bromsar oss in i en depression. Då har vi verkligen
            försatt oss i en ohållbar situation.
          </note>
          <note>
            Vi kan enligt min uppfattning aldrig spara oss ur en sådan här
            situation. Vi måste givetvis spara så mycket vi på något vis kan
            för att få ned det strukturella budgetunderskottet. Det är självklart.
          </note>
          <note>
            Men de stora bristerna och större delen av budgetunderskottet
            beror på minskade och bristande intäkter. Vi kan bara få ordning
            på detta i stor skala genom att få fart på hjulen. Det tror jag
            säkert att vi är överens om.
          </note>
          <note>
            Jag vill ta upp ytterligare en liten sak beträffande bankakuten.
            Jag skall i ärlighetens namn säga att jag inte läst på något vidare
            när det gäller detaljerna. Jag kanske begår fel i det jag säger,
            men jag förutsätter att regeringen och bankakuten kommer att se
            till att staten får så många fysiska säkerheter som det är möjligt
            för de insatser som staten gör. Jag menar alltså rent övertagande
            av bankernas panter i fastigheter och annat, lika väl som att
            ta pant i deras egen egendom. Det tycker jag är det minsta man
            kan göra för att säkerställa en återbetalning.
          </note>
          <note>
            Anf. 23 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Många experter är säkert helt överens med Bo Jenevall
            och faktiskt även med mig om det angelägna i att sänka räntan.
            Jag tror inte att det finns någonting som förenar oss alla, över
            partigränser och allt vad det kan vara, som är så slagkraftigt
            som viljan att sänka räntan. Det vill vi alla.
          </note>
          <note>
            Men detta måste ske så att det får de åsyftade effekterna. Det
            är inte räntan i sig vi vill skall ha ett visst procenttal. Det
            vi vill ha är de positiva effekterna på investeringar, företagande,
            jobb, produktion och människors inkomster. Det är det vi vill
            uppnå.
          </note>
          <note>
            Då måste man fundera ut hur det faktiskt förhåller sig. Bo Jenevall
            säger att han inte tror att det finns någon större risk för återgång
            till en kompensationskarusell eller en löne- och prisjakt, där
            man jagar varandra uppåt i olika huggsexemönster. Det kan så vara.
            Bo Jenevall tror säkert inte det. Tyvärr är det inte det Bo Jenevall
            tror som avgör vad som händer. Det är tron hos olika placerare
            och bedömare i Sverige och i utlandet som avgör vad som händer
            med den långa räntan, inflationsförväntningar och sådant.
          </note>
          <note>
            De ser på hur det har varit i Sverige under de senaste 15-20
            åren. De inser att vi aldrig under den perioden har haft en låg
            inflation när det verkligen har knipit. Vi klarade, som alla vet,
            inte heller nu den fasta växelkursen. På grund av många olyckliga
            omständigheter tvingades vi låta växelkursen flyta.
          </note>
          <note>
            De är liksom inte betjänta av att vi säger att vi kommer att
            hålla inflationstakten nere. De vill veta vad vi gör.
          </note>
          <note>
            Det är därför jag menar att det är oerhört angeläget att vi,
            för att få de positiva effekter vi vill ha av en räntesänkning,
            markerar att vi inte avser att tillåta att sådana inflationsimpulser
            som faktiskt finns när importpriserna blir högre får fäste i en
            inflationsspiral. Det kan vi bara göra genom att markera betydelsen
            av att varaktigt hålla kvar inflationen på den låga nivå vi har
            uppnått.
          </note>
          <note type="speaker">
            Anf. 24 BO G JENEVALL (nyd) replik:
          </note>
          <note>
            Fru talman! Jag håller med om det mesta av det som finansministern
            säger. Men jag har en annorlunda och förmodligen litet provocerande
            syn på situationen. Jag är inte helt övertygad om att marknadskrafterna
            skulle höja den långa räntan om vi sänker den korta. Det kan i
            stället få så positiva effekter att det upplevs som en större
            betalningsförmåga för aktiebolaget Sverige på lång sikt. Det kan
            t.o.m. få en sänkande tendens på den långa räntan.
          </note>
          <note>
            Jag vet att det är provocerande och att det inte stämmer överens
            med det som står i alla böcker.
          </note>
          <note>
            Men i den situation som vi nu befinner oss i, som är extrem,
            tycker jag att det skulle kunna finnas anledning att i varje fal
            diskutera litet annorlunda effekter av sådana här åtgärder än
            vad som kan vara gängse antaget.
          </note>
          <note>
            Anf. 25 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Jag tror att Bo Jenevall har alldeles rätt. Det var
            faktiskt det som inträffade vid den förra räntesänkningen. När
            den korta marginalräntan sänktes från 12,5 % till 11,5 % fick
            man också en nedgång på den långa räntan med cirka en fjärdedels
            procent.
          </note>
          <note>
            Sedan Riksbanken inledde den här politiken har både den korta
            och den långa räntan sjunkit. Men jag är helt övertygad om att
            detta har inträffat. De positiva effekterna har vi fått därför
            att vi inte har gjort jättekliv med tre fyra fem procentenheter
            på ett enda bräde.
          </note>
          <note type="speaker">
            Anf. 26 ALLAN LARSSON (s) replik:
          </note>
          <note>
            Fru talman! Finansministern sade att förbättringar är inom räckhåll.
            Men när man studerar utsikterna för arbetsmarknaden, sysselsättningen
            och arbetslösheten under 1993 och 1994 har jag svårt att dela
            den optimismen. Arbetslösheten fortsätter att växa upp mot 6 %
            och däröver. Det är inte uttryck för förbättringar. Det är uttryck
            för en allvarlig försämring av arbetsmarknadssituationen, och
            därför måste det vidtas åtgärder som bryter den utvecklingen.
          </note>
          <note>
            Jag skulle vilja följa upp den diskussion som har förts om räntan
            genom att ställa en fråga till finansministern: Hur länge skall
            det dröja innnan vi får ett investeringsvänligt klimat som ger
            reella effekter på investeringar och tillväxt?
          </note>
          <note>
            Jag delar uppfattningen att hög inflation är av ondo. Det gäller
            också uppfattningen att det för framtiden handlar mycket om vilka
            inflationsförväntningar som finns. Den situation vi hade i slutet
            av 80-talet och början av 90-talet innebar att förväntningarna
            var höga. Det drev fram den utveckling vi upplevde. Det var just
            detta som vi bröt under 1991. Vi fick ned förväntningarna kraftigt
            till en realistisk nivå. Inte minst betydelse hade det arbete
            som arbetsmarknadens parter gjorde med stabiliseringsavtalet.
          </note>
          <note>
            I den situation som vi nu befinner oss i tror jag att det är
            på det sättet att ju mer man talar om att det behövs bromsar av
            olika slag på aktiviteter och ju mer utslagning som ligger framför
            industrin, desto större är riskerna att man håller vid liv eller
            driver upp förväntningar om fortsatt inflation. Jag skulle vilja
            fråga finansministern: Finns det i dag ett kostnadstryck i ekonomin
            som leder till inflation?
          </note>
          <note>
            Finns det ett efterfrågetryck som skulle kunna leda till inflation?
          </note>
          <note>
            Vi skall inte sätta i gång en ny inflationskarusell.
          </note>
          <note>
            Jag tror att alla är överens om att problemet under
          </note>
          <note>
            80-talet framför allt var den lånekarusell som bankerna drev
            i gång med sina placeringar på fastighetsmarknaden som överhettade
            ekonomin.
          </note>
          <note>
            Det lär inte vara någon som räknar med att det skall komma tillbaka
            och vara en inflationsimpuls i dag.
          </note>
          <note>
            Det är väl snarare så att bankernas restriktivitet när det gäller
            utlåningen är ett återhållande element än att vi där framför oss
            ser risken för en ny kostnadsexplosion.
          </note>
          <note>
            Fallande produktion är av ondo, skulle jag vilja säga. Långsam
            tillväxt har enorma kostnader, skriver Världsbankens chefsekonom
            Lawrence
          </note>
          <note>
            Summers i en mycket intressant artikel som är väl värd att läsa.
            Tillbakagående produktion har ännu större kostnader. Det är just
            detta som är vårt huvudproblem. Det är därför som alla krafter
            måste riktas in på att få i gång tillväxten.
          </note>
          <note>
            Anf. 27 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Arbetslöshet är alltid svår. Jag delar
          </note>
          <note>
            Allan Larssons uppfattning där. Jag tror att det ändå är lättare
            när man kan se ett slut, att det faktiskt kommer en förbättring.
            Jag tror att de flesta människor är så funtade att om de kan se
            att saker och ting börjar gå åt rätt håll, kan de lättare uthärda.
          </note>
          <note>
            Ett investeringsvänligt klimat är på väg, Allan
          </note>
          <note>
            Larsson. Vi har gjort kolossalt många saker. En hel del av det
            som finns med i dagens betänkande skapar också ett bättre och
            investeringsvänligare klimat. Om Allan Larsson skulle vilja bidra
            till att ytterligare förbättra investeringsklimatet för främst
            mindre och medelstora företag -
          </note>
          <note>
            underleverantörer, detaljhandelsföretag osv. -
          </note>
          <note>
            skulle det vara att medverka till att genomföra den sista etappen
            av skattereformen, som ännu inte har blivit av, nämligen sänkningen
            av egenföretagarnas skatter. Det vore en utomordentligt positiv
            åtgärd, som vi mycket lätt skulle kunna bli överens om.
          </note>
          <note>
            Allan Larsson säger att jag vill bromsa. Det är inte korrekt.
            Jag talar sannerligen inte om att bromsa.
          </note>
          <note>
            Vi har genomfört åtgärder som skapar stimulans, men vi vill inte
            genomföra åtgärder som är felaktigt utformade och som därmed riskerar
            att leda till en broms. Om man inte vill ha en broms, genomför
            man inte saker som skapar en broms. Då vill man genomföra saker
            som skapar expansion. Därför menar jag att man skall vara ganska
            försiktig, när man växlar till en mer stram finanspolitik för
            att möjliggöra en lättare räntepolitik, och inte ta i med för
            stora tag.
          </note>
          <note>
            Det är viktigt att se hur sådana här mekanismer fungerar i andra
            länder som har en ekonomi ungefär som den svenska. Ett oturligt
            näraliggande exempel är Italien. Det vore utomordenltigt beklagligt
            om vi skulle hamna i en sådan situation som Italien i dag befinner
            sig i. Italien har ett otrevligt budgetläge, obetydligt sämre
            än det svenska, en flytande växelkurs, en inflation som inte är
            så våldsamt hög men i alla fall lägre än vad vi kommer att ha
            nästa år, någonstans på 4,5 %.
          </note>
          <note>
            Italien har i dag en lång ränta som är 2,5
          </note>
          <note>
            procentenheter högre än den svenska och en kort ränta som är
            4,5 procentenheter högre än den svenska. Man har där alltså uppenbarligen
            gjort ganska många saker och säkert försökt att få ner räntan
            men gjort det på fel sätt, därför att man inte haft ett samspel
            mellan en klok och välavvägd finanspolitik och budgetpolitik.
          </note>
          <note>
            Det skulle vara förödande om vi i Sverige skulle hamna i en situation
            med stigande både korta och långa räntor. Det vill jag mycket
            gärna undvika.
          </note>
          <note>
            Det tror jag Allan Larsson också vill undvika. Det kanske mer
            handlar om semantik här. Det är viktigt att man väljer orden så
            att det inte framstår som att vi är på väg att göra om det italienska
            experimentet.
          </note>
          <note>
            Det skulle riskera att skapa sådana förväntningar som vi vill
            undvika.
          </note>
          <note>
            Därför betonar jag starkt att vi, för att vi skall få de positiva
            effekterna på tillväxten, jobben och människornas välfärd, måste
            ha en växelverkan mellan finanspolitik och penningpolitik. Det
            är det enda sättet att få ner räntan. Det är den enskilt viktigaste
            åtgärden för att stimulera ekonomin i dag.
          </note>
          <note type="speaker">
            Anf. 28 ALLAN LARSSON (s) replik:
          </note>
          <note>
            Fru talman! Finansministern säger att det är lättare att uthärda
            krisens bördor, om man kan se att det kommer en förbättring. Ja,
            men med den utomordentligt svaga utveckling som vi har, med en
            ytterligare nedgång i produktionen nästa år och en mycket svag
            uppgång 1994 kommer det inte att bli en förbättring på arbetsmarknaden.
          </note>
          <note>
            Arbetslösheten kommer att öka. Det behövs en tillväxt på minst
            3 % för att vi skall få ned arbetslösheten. Det är av det skälet
            som vi vill betona att insatserna för att få i gång tillväxten
            måste överordnas andra ambitioner och krav.
          </note>
          <note>
            Frågan är varför Sverige är det enda land i Norden och, såvitt
            jag kan se, i Europa som under nästa år kommer att ha en fallande
            produktion. Min fråga till finansministern är: Beror det på den
            ekonomiska politiken, eller är det trots den ekonomiska politiken
            som detta inträffar?
          </note>
          <note>
            Tillbakagången i produktionen är också den viktiga faktorn bakom
            försämringarna i statsfinanserna.
          </note>
          <note>
            Finansministern talar mycket om lägre utgifter.
          </note>
          <note>
            Sanningen är ju att vi med den allmänna ekonomiska utvecklingen
            nu har en snabbare ökning i de offentliga utgifterna än vi hade
            under
          </note>
          <note>
            80-talets år, som ni har så lätt att kritisera. De offentliga
            utgifterna ökar just på grund av arbetslösheten och tillbakagången
            snabbare än någonsin tidigare. När det gäller att sanera statsfinanserna,
            förstärka dem och genomföra detta på ett anständigt sätt är det
            bara en väg som bär, och det är att få i gång tillväxten.
          </note>
          <note>
            Låt mig avslutningsvis säga att jag sätter stort värde på finansministerns
            villighet att medverka till att vi helst i dag får i gång en diskussion
            om vad som kan behöva göras för att täppa till de eventuella kryphål
            som kan finnas i förslaget om bankakuten, sådana kryphål som uppenbarligen
            har lett till att företag ägnar sig åt garantispekulation. Det
            har vi ett gemensamt intresse av att sätta stopp för. Vi skall
            på fredag fatta beslut som vi kan stå för och som kan fungera.
            Därför ser jag fram emot att vi snabbt skall kunna arbeta igenom
            förslaget.
          </note>
          <note>
            Anf. 29 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Självfallet vore det väldigt bra - ingen skulle önska
            det högre än jag - om vi omedelbart kunde få en tillväxt på både
            3 och 4 % eller kanske ännu högre, och genast. Men hur? Det är
            det som är poängen. Man kan inte bara önska, utan man måste också
            tala om ungefär hur man har tänkt sig att detta skall gå till.
          </note>
          <note>
            Jag tror att Allan Larsson och jag egentligen är ganska överens
            om att man inte kan köra med en sedvanlig keynesiansk efterfrågestimulans
            med stora nya offentliga utgiftsökningar av det ena eller andra
            slaget. Med det underskott som vi har skulle detta via ränteeffekten
            faktiskt få motsatt verkan.
          </note>
          <note>
            Det skulle bli en ny broms, så det är inte bra. Vi har resonerat
            om hur man skall gå till väga inom räntepolitiken för att undvika
            att vända den så häftigt att det blir motsatt effekt och att även
            det blir en broms.
          </note>
          <note>
            Det som faktiskt finns kvar att använda sig av för att åstadkomma
            en positiv tillväxt och flera jobb för människor är den politik
            som jag har beskrivit och som faktiskt även Allan Larsson gillar,
            i alla fall om man skall tro på det han röstar på, nämligen den
            som finns beskriven i dagens betänkande. Vi har på en lång rad
            punkter gemensamma ståndpunkter. Vi har röstat ja och nej på samma
            saker. Det tycker jag är ett tecken på att väldigt många av resonemangen
            för vi i ganska likartade termer.
          </note>
          <note>
            Det är självklart att vi aldrig kommer att kunna spara Sverige
            ur denna knepiga situation. Jag vet inte hur många gånger jag
            har sagt detta, och jag är övertygad om att Allan Larsson har
            sagt det lika många gånger. Det är självklart att det måste även
            finnas tillväxt. Men tillväxten måste också ske på ett vettigt
            sätt. Om vi skulle komma överens om att genomföra några ytterligare
            tillväxtfrämjande åtgärder, har jag ett utomordentligt bra förslag.
          </note>
          <note>
            Det gäller den uppskjutna skattesänkningen för egenföretagare
            - mindre och medelstora företag.
          </note>
          <note>
            Det här gäller slutpotten av skattereformen. Jag menar att det
            är vår skyldighet att se till att också egenföretagare får del
            av den.
          </note>
          <note>
            Summan av antalet problem som svensk ekonomi stod inför var osedvanligt
            hög. Det var så många saker som hade skjutits på framtiden. När
            både industrikrisen och krisen bland de offentliga finanserna
            exploderade på en gång uppstod osedvanligt svåra problem i Sverige.
            Därför har det tagit lite längre tid för den svenska ekonomin
            att komma ur denna kris.
          </note>
          <note>
            Jag tycker att det är viktigt att vi inte gräver ned oss i alla
            problem, utan att vi faktiskt visar att vi är medvetna om att
            de beslutade åtgärderna leder rätt. De kommer att leda till resultat.
            Det kommer inte att ske alldeles omedelbart, men ändå tillräckligt
            nära för att det skall vara realistiskt och för att människor
            skall se att det fungerar.
          </note>
          <note>
            Talmannen anmälde att Allan Larsson anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 30 INGELA THALE N (s):
          </note>
          <note>
            Fru talman! Arbetsmarknaden möter nu den värsta påfrestningen
            sedan 30-talet. Det ställer mycket stora krav på sysselsättningspolitiken
            och krav på nytänkande. Det här är inte bara en ovanligt lång
            och djup lågkonjunktur. Sverige skall samtidigt anpassa sig till
            lägre inflation. Det innebär tre år utan tillväxt, vilket saknar
            internationell jämförelse och är något vi inte har upplevt under
            1900-talet i
          </note>
          <note>
            Sverige. Det är ett fundamentalt misslyckande för den borgerliga
            regeringens ekonomiska politik.
          </note>
          <note>
            Ett första pris är att ökningen av BNP är ca 11 %
          </note>
          <note>
            mindre än vad som borde ha varit möjligt. Det motsvarar ett produktionsbortfall
            på 160 miljarder kronor eller 30 000kr per vuxen svensk.
          </note>
          <note>
            Ett andra pris är den sjunkande sysselsättningen.
          </note>
          <note>
            Nära en femtedel av industrin har slagits ut. Lika många arbetstillfällen
            som har skapats sedan 1970-
          </note>
          <note>
            talet har gått förlorade. En dryg procent var arbetslösa våren
            1990. I år blir det nästan 7 %. Som mest fanns det 90 000 kvarstående
            lediga platser på arbetsförmedlingen - mot nu ungefär 7 000.
          </note>
          <note>
            Men det allvarligaste av allt är att den borgerliga regeringen
            tycks ha givit upp kampen för den fulla sysselsättningen. Om vi
            skall komma tillbaka till samma sysselsättningsnivå som när den
            var som bäst, krävs ytterligare mer än 400 000 nya jobb.
          </note>
          <note>
            Förra gången vi stod inför en sådan kraftansträngning tog det
            10 år.
          </note>
          <note>
            Som framgår av den socialdemokratiska reservationen som är fogad
            till betänkandet var arbetslösheten tredje kvartalet 1992, enligt
            arbetskraftsundersökningarna, 3,6 % i Gotlands län och 8,5 % i
            Norrbottens län. I Norbotten var
          </note>
          <note>
            11 500 personer utan arbete, och i Stockholms län var 39 800
            arbetslösa. Utan synnerligen kraftiga ansträngningar kommer det
            att bli svårt att tvinga ner arbetslösheten till 3-4 % under 90-talet.
            Det är en lång väg tillbaka till full sysselsättning.
          </note>
          <note>
            Även om industrins konkurrenskraft när det gäller arbetskraftskostnaderna
            är tillbaka på 1983 års nivå, räcker det långtifrån till för att
            lösa 1990-talets sysselsättningsproblem. Skillnaderna är flera
            i förhållande till 1983.
          </note>
          <note>
            Då var arbetskraftsreserven 100 000. Nu är den
          </note>
          <note>
            400 000. Då var världskonjunkturen god. Nu är den svag. Då kunde
            den offentliga sektorn fortfarande anställa människor. Nu befinner
            sig den offentliga sektorn mitt inne i en kraftfull neddragning
            av sysselsättningen som, om vi inte ändrar inriktning, kan förutses
            fortsätta i flera år. Det enda som är lika är att det finns ett
            stort budgetunderskott.
          </note>
          <note>
            Det hade inte behövt bli så här.
          </note>
          <note>
            Socialdemokraterna har förgäves vädjat till regeringen alltsedan
            hösten 1991 om att lägga fram ett samlat program och redovisa
            åtgärder för att pressa ned den öppna arbetslösheten. Då var
          </note>
          <note>
            140 000 arbetslösa.
          </note>
          <note>
            I maj 1992 lade vi fram ett konkret investeringsprogram med förslag
            till satsningar på utbildning, motsvarande 100 000 arbets- och
            utbildningstillfällen. Om riksdagsmajoriteten då hade accepterat
            detta program skulle vi ha haft en möjlighet att pressa tillbaka
            arbetslösheten. Då var
          </note>
          <note>
            200 000 arbetslösa.
          </note>
          <note>
            Så sent som i september i år - då var 225 000
          </note>
          <note>
            arbetslösa - vägrade de borgerliga, med stöd av Ny demokrati,
            i arbetsmarknadsutskottet att vidta några åtgärder för att bekämpa
            arbetslösheten.
          </note>
          <note>
            Inte förrän efter uppgörelsen med
          </note>
          <note>
            Socialdemokraterna i samband med krispaket 1
          </note>
          <note>
            skedde äntligen en ytterligare satsning på arbetsmarknadspolitisk
            utbildning, infrastruktur och andra åtgärder.
          </note>
          <note>
            Nu handlar det om fortsättningen. Ett problem i dagens debatt
            är att många tycks betrakta budgetunderskottets 150-200 miljarder
            kronor enbart som ett uttryck för att Sverige lever över sina
            tillgångar. Det är inte helt korrekt.
          </note>
          <note>
            Budgetunderskottet är till största delen ett uttryck för att
            för få är i arbete och att vi arbetar mindre än vad vi kan göra.
            Underskottet skulle sjunka med ca
          </note>
          <note>
            100 miljarder kronor om sysselsättningen förbättrades. Men det
            förutsätter att regeringen lägger om politiken.
          </note>
          <note>
            Den extrema situationen vi nu är inne i innebär att normala ekonomiska
            kalkyler ställs på huvudet -
          </note>
          <note>
            satsa är billigt och besparingar är dyra.
          </note>
          <note>
            En viktig fråga i dag är om arbetsmarknadspolitiken ensamt kan
            svara för att brygga över undersysselsättningen, eller om mera
            av resurserna skall användas till en ny inriktning av sysselsättningspolitiken.
          </note>
          <note>
            Det finns en risk - och jag har tidigare tagit upp detta med
            arbetsmarknadsministern - att kvaliteten i de arbetsmarknadspolitiska
            åtgärderna sjunker.
          </note>
          <note>
            Trycket på arbetsmarknadens organisation kan bli för hård. Kontroll
            och uppföljning blir eftersatt. På den ordinarie arbetsmarknaden
            försätts löntagare och seriösa företagare inför fullständigt orimliga
            situationer, när mängder av ''gratis'' arbetskraft sätter sund
            konkurrens helt ur spel.
          </note>
          <note>
            Internationella erfarenheter av långvarig och hög arbetslöshet
            visar att den leder till ökat svartarbete och uppluckring av arbetsviljan.
            En ungdomsgeneration leds in i ett system där man tvingas leva
            av eviga arbetsmarknadsstöd eller andra bidrag utan krav på arbete.
            Något sådant kommer jag aldrig att acceptera.
          </note>
          <note>
            I det nu lagda förslaget finns pengar till ytterligare arbetsmarknadspolitiska
            insatser och ökade investeringar. Detta ställer vi upp på, och
            vi tycker att det är bra.
          </note>
          <note>
            I vårt förslag har vi dessutom återigen pekat på att regeringen
            måste komma tillbaka med ett omfattande program för att öka sysselsättningen
            ännu mer. De förslag som nu behandlas räcker inte.
          </note>
          <note>
            Det vi särskilt pekat på är att vi måste ägna uppmärksamhet åt
            kvinnornas situation.
          </note>
          <note>
            Regeringen har i sina egna prognoser pekat på en kraftig nedgång
            i sysselsättningen på områden där huvudsakligen kvinnor arbetar,
            t.ex. handeln, vården och omsorgen. SKTF har nu senast i en undersökning
            av de kommunala budgetarnas effekter redovisat en skrämmande ökning
            av förväntad arbetslöshet bland de offentliganställda.
          </note>
          <note>
            Till detta kommer problemet för de 80 000
          </note>
          <note>
            deltidsarbetslösa, där en majoritet är kvinnor.
          </note>
          <note>
            Enligt vår uppfattning borde AMS få uppdraget att arbeta fram
            en långsiktig strategi för hur man skall motarbeta den ökande
            arbetslösheten bland kvinnor.
          </note>
          <note>
            Jag hoppas att Börje Hörnlund hinner hit innan det är hans tur
            att tala. Jag vill redan nu ställa en fråga till honom: Kommer
            arbetsmarknadsministern att lämna ett uppdrag till AMS att ta
            fram en strategi?
          </note>
          <note>
            En viktig fråga är också hur stor del av de ökade resurserna
            som måste användas för att bredda produktionsbasen, så att underskottet
            i statens budget kan minska. Det innebär att det inte blir något
            utrymme för ökade reala löner förrän mot slutet av perioden. Vi
            kan inte lova människor högre materiell standard 1996 än de har
            1992. Nu måste arbete och tillväxt komma först.
          </note>
          <note>
            Jag har kommit fram till följande slutsats.
          </note>
          <note>
            Det är helt orimligt att 300 000 människor nästa år passivt uppbär
            kontantstöd. Om inte hundratusentals familjer skall hamna i ren
            misär kommer staten under de närmaste åren att ha en kostnad på
            minst 100 miljarder kronor för de arbetslösa. Vi måste nu göra
            det bästa möjliga av situationen. När vi går in i det tredje året
            med minskande tillväxt måste två nyckelord bli ledande för politiken:
            arbete och tillväxt.
          </note>
          <note>
            Alla underskott är dåliga, men det finns mer eller mindre dåliga
            underskott. Det bästa möjliga nu är att växla så mycket som möjligt
            av kostnaderna för arbetslösheten till investeringar i utbildning
            och till infrastruktur som en starkare bas för ny produktion.
          </note>
          <note>
            Om vi kan lämna efter oss en utbyggnad av högskolan som motsvarar
            flera nya universitet, av gymnasieskolan och av Komvux som motsvarar
            flera tjog gymnasier samt en arbetsplatsutbildning som lyfter
            oss till den högsta konkurrenskraften i
          </note>
          <note>
            Europa, kan vi visa att vi inte förlamades av krisen.
          </note>
          <note>
            Om vi kan till nästa generation lämna efter oss ett snabbtågnät
            som förde Sverige närmare Europa och ökade tillväxten, förde vi
            en politik mitt i krisen som bidrog till att betala tillbaka de
            enorma statsskulder som vi nu drar på oss. När vi lyckas med dessa
            satsningar, kanske motsvarande hälften av de arbetslösa bygger
            och utbildar sig för ett produktivare Sverige.
          </note>
          <note>
            I takt med att vi gör dessa satsningar kan kostnaderna för arbetsmarknadspolitiken
            minska.
          </note>
          <note>
            Jag har vid ett antal tillfällen lyssnat på arbetsmarknadsministern
            och andra företrädare för de borgerliga partierna. Det besked
            som jag då fått är att budgetunderskottet hindrar oss från att
            satsa ytterligare på aktiva insatser och att risken för inflation
            hindrar regeringen från att med full kraft bekämpa rekordarbetslösheten.
          </note>
          <note>
            Jag vill ställa ännu en fråga till arbetsmarknadsministern: Är
            det inte dags att ändra inriktning och äntligen se sanningen i
            vitögat? Eller rättare sagt: se de arbetslösa och de varslade
            i ögonen och säga till dem: Jo, vi har äntligen insett att det
            allt överskuggande nu är att satsa på arbete och tillväxt.
          </note>
          <note>
            Så några ord om regionalpolitiken.
          </note>
          <note>
            Vid sidan av arbetsmarknadspolitiken är regionalpolitiken ett
            av de viktigare instrumenten.
          </note>
          <note>
            Men det hjälper inte med alla regionalpolitiska medel i världen,
            om den sektorspolitik som bedrivs inte samverkar med regionalpolitiskt
            viktiga intressen.
          </note>
          <note>
            Det handlar om Televerket med sitt ansvar, Posten,
          </note>
          <note>
            SJ, Banverket och flygtrafiken, som är minst lika väsentliga
            för hela landets sysselsättning.
          </note>
          <note>
            Under senare tid har vi sett spänningarna mellan olika politikområden
            i regeringen, senast uttryckt i avmonopoliseringen av elförsörjningen
            i landet.
          </note>
          <note>
            Sverige är det land i Europa vid sidan av
          </note>
          <note>
            Storbritannien som går fram så här hårt, och effekterna för t.ex.
            Porjus är förödande.
          </note>
          <note>
            Mina frågor till de borgerliga i arbetsmarknadsutskottet och
            till arbetsmarknadsministern är: Vilken analys ligger bakom regeringens
            ställningstagande? Vilka kostnader för avmonopoliseringen för
            det med sig för skattebetalarna? Vad tänker arbetsmarknadsministern
            och de borgerliga partierna, som är ytterst ansvariga för regionalpolitiken,
            göra för att inte sysselsättningen i berörda orter skall drabbas?
          </note>
          <note>
            Så vill jag säga några ord om arbetsrätten.
          </note>
          <note>
            En av de viktigare frågorna för Socialdemokraterna inför krisöverenskommelsen
            var arbetsrätten, eftersom förhållandet mellan arbetstagare och
            arbetsgivare är så viktigt för att arbetsmarknaden skall fungera.
          </note>
          <note>
            Jag skall inte gå in på olika lagars paragrafer.
          </note>
          <note>
            Arbetsrätten är en fråga om ett förhållningssätt till människor.
            Medbestämmandelagstiftningens grund är att både arbetsgivare och
            arbetstagare har vissa skyldigheter och rättigheter i förhållande
            till varandra.
          </note>
          <note>
            Min utgångspunkt är ganska enkel. Jag utgår från att varje enskild
            löntagare har något alldeles speciellt att tillföra arbetsmarknaden
            och sin arbetsplats.
          </note>
          <note>
            Av erfarenhet vet jag att det är löntagaren som har det starkaste
            intresset av att en arbetsplats finns där och att företaget kan
            leva vidare och utvecklas.
          </note>
          <note>
            Detta är också Socialdemokraternas utgångspunkt när vi drivit
            frågan om att t.ex. kunna påverka
          </note>
          <note>
            Arbetsrättskommitte n och andra viktiga utredningar som rör arbetsrätten.
          </note>
          <note>
            Nu pågår förhandlingar om tilläggsdirektiv till
          </note>
          <note>
            Arbetsrättskommitte n, och jag hyser hopp om att regeringspartierna
            skall respektera den överenskommelse som upprättats och visa respekt
            för det seriösa intresse som vi socialdemokrater har av att arbetsmarknaden
            skall fungera. Jag hoppas att i denna respekt också ligger en
            respekt för den enskildes rättssäkerhet på arbetsplatsen och hans
            eller hennes rätt att själv välja att låta sig företrädas av sin
            fackförening.
          </note>
          <note>
            De motioner som rör arbetsrätten har ett enigt arbetsmarknadsutskott
            bordlagt för att avvakta vad som kommer ut av bl.a. de förhandlingar
            som nu pågår.
          </note>
          <note>
            Mot denna bakgrund är det desto märkligare att konstatera att
            frågan om att tekniskt lösa frågan om den sänkta arbetsgivaravgiften
            vållade så stor uppståndelse i arbetsmarknadsutskottet.
          </note>
          <note>
            Det är därför med stor tillfredsställelse som jag kan yrka bifall
            till det förslag som finansutskottet kommit fram till. Det borde
            ha varit arbetsmarknadsutskottet som i sitt yttrande till finansutskottet
            skulle ha föreslagit detta.
          </note>
          <note>
            Jag kan inte underlåta att framföra en stillsam fundering. Hur
            kommer det sig att de borgerliga företrädare som borde ha känt
            det största ansvaret för Arbetsmiljöfondens finansiering och lagregleringen
            av dess verksamhet inte kände detta, och att arbetsmarknadsministern
            trots underhandskontakter inte tyckte sig finna anledning att
            bidra till att lösa frågan där den borde ha lösts, nämligen i
            arbetsmarknadsutskottet - utan överlämnade det till finansministern
            och till finansutskottet?
          </note>
          <note>
            Jag vill avslutningsvis upprepa mina frågor:
          </note>
          <note>
            Kommer ett uppdrag att lämnas till AMS
          </note>
          <note>
            beträffande åtgärder mot riskerna för en rekordarbetslöshet också
            bland kvinnor?
          </note>
          <note>
            Är det inte dags att ändra inriktning och säga till alla de arbetslösa
            och de varslade: Jo, vi har äntligen insett att det allt överskuggande
            nu är att satsa på arbete och tillväxt.
          </note>
          <note>
            Vilken analys ligger bakom regeringens ställningstagande beträffande
            sysselsättningen i bl.a. Porjus?
          </note>
          <note>
            Vilka kostnader för avmonopoliseringen med sig för skattebetalarna?
          </note>
          <note>
            Vad tänker arbetsmarknadsministern göra, som den ytterst ansvarige
            för regionalpolitiken, för att inte sysselsättningen i berörda
            orter skall drabbas?
          </note>
          <note>
            Fru talman! Jag yrkar bifall till de reservationer som tidigare
            har tillstyrkts av Allan Larsson.
          </note>
          <note type="speaker">
            Anf. 31 PER-OLA ERIKSSON (c) replik:
          </note>
          <note>
            Fru talman! Jag vill på en punkt kommentera vad
          </note>
          <note>
            Ingela Thale n sade. Hon tog här upp Porjus och
          </note>
          <note>
            Jokkmokks kommun, som råkar ligga i mitt hemlän, och jag kände
            mig därför berörd.
          </note>
          <note>
            Jag känner mycket starkt för den oro som människorna i Porjus
            nu hyser när Vattenfall har signalerat en ordentlig neddragning
            av verksamheten. Socialdemokraterna har nu visat ett engagemang
            och säger att man måste göra något för att hjälpa Porjus och Jokkmokks
            kommun. Det är dock ett litet sent uppvaknande.
          </note>
          <note>
            Vi har från Centerns sida under många år aktivt arbetat för att
            den kommunen skall tillföras resurser från Vattenfalls vinster.
            Jag har under årens lopp mött ett kompakt motstånd från det parti
            som Ingela Thale n företräder. Frågan var uppe i den senaste regionalpolitiska
            utredningen och blev föremål för överläggningar. När frågan hamnade
            i den socialdemokratiska regeringen vidtog den inga åtgärder.
            Jag tycker att det finns skäl att påminna Ingela Thale n om det.
          </note>
          <note>
            Om man från Socialdemokraternas sida under 70-
          </note>
          <note>
            och 80-talen hade varit angelägen om att bygga upp resurser i
            denna kommun, hade vi varit mycket tacksamma. Om Socialdemokraterna
            nu har vaknat hälsar vi det förstås med tillfredsställelse.
          </note>
          <note>
            Jag vill ändå säga till Ingela Thale n: Gör inte människorna
            i Porjus till slagträn i den politiska debatten! De har det tillräckligt
            tungt som de har det.
          </note>
          <note type="speaker">
            Anf. 32 INGELA THALE N (s) replik:
          </note>
          <note>
            Fru talman! Låt mig säga till Per-Ola Eriksson att det inte är
            Socialdemokraterna som har gjort de boende i Porjus till slagträn.
            Det är den borgerliga regeringens förslag och politik som gör
            de boende i
          </note>
          <note>
            Porjus till slagträn.
          </note>
          <note>
            Vi har genom Göran Persson föreslagit att man skall göra en utvärdering
            av styrprinciperna för
          </note>
          <note>
            Vattenfall och att man skall se på de avkastningskrav som behöver
            ställas. Om Per-Ola
          </note>
          <note>
            Eriksson och övriga i de borgerliga partierna är beredda att
            göra detta för att se över frågan om avmonopoliseringen, är jag
            övertygad om att
          </note>
          <note>
            Socialdemokraterna är beredda att delta i sådana diskussioner.
          </note>
          <note type="speaker">
            Anf. 33 PER-OLA ERIKSSON (c) replik:
          </note>
          <note>
            Fru talman! När det gäller Vattenfalls förändrade organisation
            vill jag erinra om att det var den regering som Ingela Thale n
            tillhörde som lade första byggstenen till en bolagisering av Vattenfall
            och som förändrade avkastningskravet. Det är det som har varit
            vägledande för den fortsatta utvecklingen. Jag tycker inte att
            man i detta sammanhang skall krypa undan från detta ansvar.
          </note>
          <note>
            Vad som nu har skett i Vattenfall är den tidigare socialdemokratiska
            regeringen i allt väsentligt ansvarig för. Det var under dess
            regeringstid som det började. Det gällde inte bara Vattenfall,
            utan ni föreslog också bolagisering och ändring av avkastningskraven
            vad gäller andra verk.
          </note>
          <note type="speaker">
            Anf. 34 INGELA THALE N (s) replik:
          </note>
          <note>
            Fru talman! Jag tycker att Per-Ola Eriksson som ordförande i
            finansutskottet ändå skall skilja mellan organisationsform och
            ägaransvar. I detta fall är frågan om den borgerliga regeringen
            är beredd att ta sitt ägaransvar genom att diskutera avkastningskrav
            och styrprinciper för Vattenfall.
          </note>
          <note>
            Än så länge är det frågan om att utöva ägaransvaret. Det är den
            diskussionen jag tycker att man skall föra.
          </note>
          <note type="speaker">
            Anf. 35 LAILA STRID-JANSSON (nyd):
          </note>
          <note>
            Fru talman! I dag kommer riksdagen att med all sannolikhet fatta
            ett beslut som kommer att dela in alla Sveriges arbetslösa i socialgrupper.
            För mig är det häpnadsväckande att man över huvud taget ens kan
            tänka i dessa banor.
          </note>
          <note>
            Vad är det då jag menar? Jo, i och med att man säger ja till
            arbetslivsutveckling i dess nuvarande form i propositionen kommer
            följande socialgruppsindelning att ske:
          </note>
          <note>
            Socialgrupp 1: A-kassefolket
          </note>
          <note>
            Socialgrupp 2: finns inte
          </note>
          <note>
            Socialgrupp 3: finns inte heller
          </note>
          <note>
            Socialgrupp 4: KAS-folket
          </note>
          <note>
            Socialt utslagna
          </note>
          <note>
            Invandrare
          </note>
          <note>
            Ungdomar som inte har hunnit upparbeta vare sig
          </note>
          <note>
            A-kassa eller KAS och inte har fått plats i ungdomspraktik
          </note>
          <note>
            Företagare i konkurs
          </note>
          <note>
            Släktingar anställda hos en egenföretagare räknas som företagare
            oaktat aktieinnehav. Vid en friställning innebär detta att släktingarna
            ej får A-
          </note>
          <note>
            kassa, oavsett om de betalat för denna under tio år.
          </note>
          <note>
            Sverige är fantastiskt - eller hur?
          </note>
          <note>
            Detta är faktiskt sant, och det finns en mängd exempel på det
            i vårt långa rike.
          </note>
          <note>
            Varför är jag så kritisk? Är det inte bra med arbetslivsutveckling?
          </note>
          <note>
            Grundtanken, att arbetslösa människor alla kategorier skall få
            något meningsfullt att göra, är god. Men varför skall det bara
            gälla för dem som har A-kasseersättning? Borde det i så fall inte
            gälla alla arbetslösa? Varför denna gruppindelning?
          </note>
          <note>
            Lider A-kassefolket mera än andra arbetslösa?
          </note>
          <note>
            Utformningen av arbetslivsutvecklingsmodellen är enligt mitt
            förmenande en katastrof. Den är ett hastverk och inte genomtänkt.
          </note>
          <note>
            Vi i Ny demokrati är helt emot system som delar in människor
            i sociala grupper. Nu föreslår man ett nytt system, arbetslivsutveckling,
            som alltså är en försöksverksamhet som skall pågå i två år, men
            endast för en speciell grupp i samhället, nämligen
          </note>
          <note>
            A-kassefolket. Det borde i så fall ha varit för dem som har det
            sämst ställt. A-kassefolket tillhör inte den gruppen.
          </note>
          <note>
            Behovet av en ny arbetslöshetsförsäkring som gäller alla är nu
            extremt akut.
          </note>
          <note>
            Det är inte enbart indelningen av arbetslösa som gör oss så kritiska
            till arbetslivsutveckling. En jättelik byråkrati kommer att skapas,
            med ett stort antal myndigheter, organisationer, föreningar och
            företag inblandade. Man kan ställa frågan vem som skall ha det
            yttersta ansvaret för denna byråkrati.
          </note>
          <note>
            Man kan också fråga sig vilka företag som skulle vara villiga
            att ställa upp i det ekonomiska läge som nu råder, där alla krafter
            måste inriktas på att få företaget att gå ihop ekonomiskt.
          </note>
          <note>
            Det hade varit bättre om arbetsförmedlingen ensam fått sköta
            arbetslivsutvecklingen, eftersom det är förmedlingen som har kunskap
            om marknaden, organisationerna, föreningarna osv.
          </note>
          <note>
            Vi säger med kraft nej till konstruktionen av det nya ''gumm-
            och gubbdagiset''.
          </note>
          <note>
            Ny demokratis förslag till arbetsmarknadspolitiska åtgärder,
            i stället för arbetslivsutveckling, är följande:
          </note>
          <note>
            Köp utbildningsplatser direkt av företagen. Har man fått in en
            fot i ett företag och dessutom fått en riktig yrkesutbildning,
            har man mycket stor möjlighet att stanna kvar när krisen vänder.
          </note>
          <note>
            Gör speciella kurser i yrkesutbildningar och yrkeskompletteringar
            på folkhögskolorna och komvux. Erfarenheten har visat att det
            finns ett stort önskemål om detta. Folk lånar nämligen inte studiemedel
            för att läsa svenska och matte, utan vill då hellre ha en yrkesinriktad
            kurs.
          </note>
          <note>
            Många arbetslösa bygg- och verkstadskillar frågar nu efter kompetenshöjande
            kurser. Det går i princip inte att få arbetsmarknadsutbildningar
            längre, eftersom pengarna är slut. Därför måste man gå andra vägar,
            som t.ex. den jag har beskrivit ovan.
          </note>
          <note>
            För att främja de arbetslösas möjligheter till arbete i den rådande
            lågkonjunkturen är det nödvändigt att ge dispens från lagen om
            anställningsskydd. De arbetslösa skall kunna få tillfällig anställning
            i företag och kommuner med bibehållet arbetslöshetsunderstöd.
            Arbetsgivaren betalar mellanskillnaden upp till avtalsenlig lön.
            Vissa regler utfärdas för att förhindra missbruk. Tänk t.ex. så
            många skolor vi skulle få reparerade på det viset.
          </note>
          <note>
            Inför lärlingslöner. Det har gått utomordentligt bra i Tyskland,
            så varför skulle det inte lyckas här?
          </note>
          <note>
            Ingen skall kunna inbilla mig att en nyanställd 20-
          </note>
          <note>
            åring kan lika mycket som en som jobbat i 20 år i företaget.
          </note>
          <note>
            Arbetslöshetsförsäkringen, som inte bör handhas av fackföreningarna,
            reformeras och byggs upp i tre steg. Staten skall stå för ett
            grundskydd under maximalt 300 dagar. Arbetsgivare tecknar en obligatorisk
            privat försäkring upp till en viss inkomstrelaterad nivå därutöver.
            För ytterligare inkomstbortfall kan den enskilde teckna frivillig
            privatförsäkring. Det kan ske även genom kollektiva fackföreningsförsäkringar.
          </note>
          <note>
            Fru talman! Jag ber att få yrka bifall till följande reservationer
            av Ny demokrati i finansutskottets betänkande 1: reservationerna
            7, 8, 10 och 13. I
          </note>
          <note>
            övrigt stöder jag samtliga våra reservationer vad beträffar arbetsmarknadspolitiken
            men har inte något yrkande.
          </note>
          <note type="speaker">
            Anf. 36 HANS ANDERSSON (v):
          </note>
          <note>
            Fru talman! Vi debatterade för några månader sedan i den allmänpolitiska
            debatten, strax efter det att de nattliga krispaketen kom till.
            Då var situationen en annan. Då kanske också debattläget var ett
            annat. Men verkligheten tågar på.
          </note>
          <note>
            Arbetslösheten ökar. Industridöden fortsätter.
          </note>
          <note>
            Tillväxten minskar. BNP minskar och kommer så att göra, åtminstone
            nästa år. Sverige lever under en depression, med den vanliga definitionen
            om tre års BNP-fall.
          </note>
          <note>
            Jag argumenterade för några månader sedan så gott jag kunde för
            att krispaketen var felaktiga. De byggde på en felaktig analys
            och ledde in på en felaktig väg, dels konjunkturpolitiskt, för
            att skapa tillväxt i dagens läge, dels fördelningspolitiskt, för
            att skapa rättvisa och få något förtroende för den ekonomiska
            politiken.
          </note>
          <note>
            Det som har hänt därefter ur penningpolitisk synpunkt har gjort
            saken än värre. Efter den 19
          </note>
          <note>
            november och den faktiska devalveringen har vi ett fullständigt
            nytt läge, som borde göra många delar av grunderna för de paket
            som förhandlades fram obsoleta.
          </note>
          <note>
            Vänsterpartiet har i sin motion lagt fram ett förslag som handlar
            om arbete och tillväxt. Många av argumenten som har bäring på
            sysselsättningspolitik och arbetslöshet är de argument som Johan
            Lönnroth förde fram i den ekonomisk-politiska debatten. Mycket
            däri överensstämmer med det som Allan Larsson och
          </note>
          <note>
            Ingela Thale n i dag säger. Jag kan bara ansluta mig till den
            verklighetsbeskrivning som Ingela Thale n nyss gjorde.
          </note>
          <note>
            Just därför har vi satsat på en politik som ger dels en efterfrågestimulans
            nu, dels en rimlig och rättvis fördelning. Det har föranlett oss
            att säga nej till en del av de skattemässiga förslagen, t.ex.
            förslag om socialförsäkringssystemet, bostadspolitiska förslag
            och förslag om reducerad semester för vissa grupper.
          </note>
          <note>
            Detta är grundbultarna som är så viktiga för sysselsättningen,
            eftersom arbetsmarknadspolitiken inte klarar av detta. Det handlar
            om att ytterligare förstärka vår konkurrenskraft på exportsidan.
            Devalveringen har gjort mycket. Vi har inget konkurrenskraftsproblem
            ur arbetskraftskostnadssynpunkt, men det kan i många fall handla
            om att få tillgång till en marknad.
          </note>
          <note>
            Det handlar om exportstöd, stimulanser och investeringar öster
            om Östersjön,
          </note>
          <note>
            Exportkreditnämnden osv. Där finns det mycket att göra. Vi har
            föreslagit en hel rad åtgärder i vår motion.
          </note>
          <note>
            Å andra sidan är det just hemmamarknaden som viker, t.ex. infrastrukturinvesteringar
            och ROT-
          </note>
          <note>
            program. Det handlar om Banverket, Vägverket, telekommunikationer,
            SJ, kommunerna och
          </note>
          <note>
            Vattenfall. Där har vi en mängd förslag som går väsentligt längre
            än vad de paket som
          </note>
          <note>
            Socialdemokraterna och regeringen förhandlade fram gör. Våra
            förslag ansluter sig däremot ganska väl till vad LO senare har
            föreslagit, men de avstyrks tyvärr av majoriteten i utskottet.
          </note>
          <note>
            De skulle också innebära ett selektivt industristöd i stället
            för att bara spä på med en sänkning av arbetsgivaravgiften. Det
            ger ytterligare ett slags devalveringseffekt och inleder inte
            något omvandlingstryck. Det ger förmodligen inte heller upphov
            till ökade beställningar.
          </note>
          <note>
            Vi har föreslagit underleverantörsprogram, program för riskkapitalförsörjning,
            kompetenshöjande åtgärder och att vi generellt skall öka efterfrågan
            på hemmamarknaden.
          </note>
          <note>
            På den offentliga sidan - det som handlar om vår välfärd, omsorg
            och service - föreslår vi, som vi har gjort tidigare, att kommuner
            och landsting inte skall avstå från de 7,5 miljarderna. Det kommer
            att ha direkta effekter på sysselsättningen. Det kommer att leda
            till en rundgång på pengar, som
          </note>
          <note>
            Socialdemokraterna också påpekar i sin motion.
          </note>
          <note>
            Men de har hittills vägrat att rösta med oss.
          </note>
          <note>
            Vi har många synpunkter på arbetsmarknadspolitiken både när det
            gäller direkta insatser och när det gäller utbildning och kompetenshöjande
            åtgärder. Låt mig bara säga, som jag sade för någon månad sedan
            i den här talarstolen, att arbetslöshet är det värsta gissel vi
            kan ha för den enskilde, för ekonomin och för välfärden. Det är
            inte så lätt som att säga att budgetunderskottet kräver att vi
            ligger lågt med insatser och inte expanderar. Därmed höjer vi
            arbetslösheten. Arbetslösheten är både kortsiktigt och långsiktigt
            den dyraste ingrediens som vi kan ha i vår ekonomi.
          </note>
          <note>
            Fru talman! Man har sagt att vår motion är häpnadsväckande i
            negativ mening. Jag tycker att den är häpnadsväckande bra. Det
            är snarare häpnadsväckande att försöka bota anorexia med ytterligare
            självsvält. Det är häpnadsväckande att hålla kvar ett förslag
            om sänkning av arbetsgivaravgifter, när vi har haft en så oerhört
            stark devalveringseffekt och när vi har haft en så stark tillväxt
            av konkurrensförmågan hur vi än vill mäta den.
          </note>
          <note>
            Därför är det en gåta för mig att Allan Larsson och
          </note>
          <note>
            Ingela Thale n kvarstår i sin uppfattning trots det helt nya
            läget och trots det helt nya tonfall som man har i debatten. I
            praktiken står de fortfarande kvar vid de nattliga uppgörelsernas
            politik. Det är egentligen tvärtemot vad ni talar för.
          </note>
          <note>
            Låt mig kortfattat nämna några ting som specifikt handlar om
            arbetsmarknadspolitiken. Jag beklagar att inte arbetsmarknadsutskottet
            och finansutskottet ställde sig bakom vårt krav på att betona
            hur kortsiktig och tillfällig den åtgärd som vi kallar för ungdomspraktik
            är. Det är en farlig politik.
          </note>
          <note>
            Den innebär verkliga undantag från den normala arbetsmarknaden,
            problem för arbetsmarknaden när det gäller åldersgrupperna kring
            taket på 25 år, att man inte har ett anställningsförhållande och
            att man inte har naturliga relationer till fackföreningen. Det
            finns en mängd olika omständigheter som gör att ungdomspraktiken
            är mycket problematisk. Vi har föreslagit att den skall utvärderas
            och omprövas så fort vi har en möjlighet till det ur konjunktursynpunkt.
          </note>
          <note>
            Vi har föreslagit att vi skall sätta i gång program för kompetensutveckling,
            precis som många har gjort tidigare. Det gäller kompetensutveckling
            inne i företagen. Det handlar inte bara om utbildning, utan om
            att gradera upp kunskaper i samband med organisationsförändringar
            och teknikförändringar i företag. Det är starkt produktivitetsrelaterade
            åtgärder. Om vi sedan gör det genom en sänkning av arbetsgivaravgifter
            eller genom direkta bidrag är en teknisk fråga. Där har utredningar
            tidigare föreslagit olika alternativ. Men det måste till ett direkt
            program för kompetensutveckling nu. Vi har tyvärr inte fått gehör
            för det kravet.
          </note>
          <note>
            Men vad som kanske är än värre, är att alla vet att pengarna
            för arbetsmarknadspolitiska åtgärder inte räcker. Alla vet att
            pengarna till arbetsmarknadsutbildningen inte räcker. Det ser
            de arbetslösa ute i varenda län i dag. Kurser ställs in och utlovade
            kurser och utbildningar genomförs inte.
          </note>
          <note>
            Jag upplevde ganska starkt att när frågan diskuterades i arbetsmarknadsutskottet
            var alla klara över detta faktum, men man ville ändå säga att
            trots allt hade Arbetsmarknadsverket fått mera pengar än tidigare,
            även om det inte var på utbildningssidan. Man hoppades att det
            hela skulle lösa sig med vissa rationaliseringar och förbättrad
            upphandling.
          </note>
          <note>
            Vi har föreslagit att 3 miljarder extra skall gå till arbetsmarknadspolitiska
            åtgärder med särskild tanke på och omtanke om arbetsmarknadsutbildningen.
            Det är alltid lönsamt att låta människor förkovra sig och höja
            kompetensen. Det är alltid olönsamt att låta människor gå utan
            verksamhet. Jag beklagar starkt att utskottet inte kunde biträda
            oss där. Jag vet att väldigt många är helt överens med oss.
          </note>
          <note>
            Det pågår en dunkel debatt, inte minst från
          </note>
          <note>
            Socialdemokraternas sida, där man angriper arbetsmarknadsministern
            för att pengarna är slut och att han inte har flera åtgärder,
            men man röstar ner förslag till att ge substans till dessa åtgärder.
          </note>
          <note>
            Det handlar om utbildning, kompetensutveckling och även om studiefinansiering.
          </note>
          <note>
            Låt mig också säga att påståendet att man genom att ta bort tre
            miljarder kronor från
          </note>
          <note>
            Arbetslivsfonden skulle kunna ta ner det strukturella budgetunderskottet
            faktiskt utmanar löjet. Det är engångsinbetalningar som har skett
            dels för att höja produktiviteten i arbetslivet, vilket skulle
            ha positiva effekter på ett budgetsaldo framåt i tiden, dels för
            att i samband med att effektivare organisationsformer kommer fram
            också hitta effektivare former i den meningen att man inte drabbas
            av arbetsskador och arbetssjukdomar.
          </note>
          <note>
            Det skulle inverka positivt på socialförsäkringssystemet, vilket
            också skulle ha positiva strukturella effekter när det gäller
            budgetsaldo. Med andra ord: Att ta bort pengar från Arbetslivsfonden
            är verkligen kontraproduktivt. Det motverkar sitt syfte, men det
            är lätta pengar att ta. Och de tas just från dem som skulle behöva
            dem. Det har tidigare sagts att inte minst kvinnor skulle drabbas
            av dessa insatser för att höja nivån på kvinnosysselsättningen
            i landet.
          </note>
          <note>
            Att ta bort semesterdagarna för industriarbetarna är ett rent
            hån. Det finns något slags vision och ambition om att höja svensk
            konkurrenskraft.
          </note>
          <note>
            Vissa grupper drabbas av ytterligare orättvisor.
          </note>
          <note>
            När det gäller regionalpolitiken delar jag väldigt många av de
            krav som ligger i de socialdemokratiska motionerna. De har lagt
            önskelistor per län. Men varför då rösta emot alla våra anslagsyrkande
            till de statliga myndigheter som skulle stå för en hel del av
            sysselsättningen och investeringen i de olika länen.
          </note>
          <note>
            Likaså har vårt yrkande om att göra en jämställdhetsanalys av
            krispaketet avstyrkts. Det skulle sannerligen behövas med tanke
            på hur det ser ut. Jag är alltså mycket tveksam till den socialdemokratiska
            ambivalensen, men jag gläder mig åt att de åtminstone i debatten
            har tagit våra synpunkter och vår politik ad notam.
          </note>
          <note>
            Jag frågar mig också vad som skall hända med arbetsrätten. Jag
            frågar mig också, och inte minst arbetsmarknadsministern, vad
            som skall hända med ungdomarna framöver. Var är strategin för
            ungdomarnas sysselsättning, och var är strategin för att låta
            Arbetsmarknadsverket ha resurser som kan sättas in för arbetsmarknadsutbildning
            för de arbetslösa?
          </note>
          <note>
            Jag ansluter mig till vad Johan Lönnroth har yrkat.
          </note>
          <note>
            Jag ställer mig bakom samtliga yrkanden som finns i vår meningsyttring.
            Men av tekniska skäl i riksdagsarbetet ansluter jag mig till de
            yrkanden som Johan Lönnroth här tidigare läst upp.
          </note>
          <note type="speaker">
            Anf. 37 INGELA THALE N (s) replik:
          </note>
          <note>
            Fru talman! Jag vet inte vem som har sagt att
          </note>
          <note>
            Vänsterpartiets motioner är häpnadsväckande. Det är möjligt att
            det har sagts av någon i debatten när jag har varit ouppmärksam.
            Hans Anderssons försvar för att de skall vara häpnadsväckande
            bra får naturligtvis stå för honom själv.
          </note>
          <note>
            Hans Andersson frågar varför Socialdemokraterna står fast vid
            överenskommelsen. Jag förstår varför
          </note>
          <note>
            Hans Andersson ställer den frågan. Det hör ju precis inte till
            vanligheterna att underhandsdiskussioner mellan s och v har stått
            sig när det verkligen har kommit till det svåra avgörandet, nämligen
            att ta ansvar för diskussioner och överenskommelser som man haft
            sinsemellan.
          </note>
          <note>
            Det har ibland varit utomordentligt skört när det gällt att vårda
            den överenskommelse som regeringspartierna och Socialdemokraterna
            har träffat. Det har gnisslat, och det har varit grus i maskineriet.
            Men det är vår mycket bestämda uppfattning att vi tänker ställa
            upp på den överenskommelse som vi har träffat. Den är ett steg
            på vägen mot viktiga ytterligare insatser. Jag har i mitt tidigare
            inlägg redogjort för principerna för dem, och det behöver jag
            inte återkomma till nu.
          </note>
          <note>
            Det är fråga om både tid och tempo.
          </note>
          <note>
            Sedan undviker Hans Andersson en mycket liten men mycket väsentlig
            detalj. Det är balansen mellan inkomster och utgifter på kort
            och lång sikt.
          </note>
          <note type="speaker">
            Anf. 38 HANS ANDERSSON (v) replik:
          </note>
          <note>
            Fru talman! Termen ''häpnadsväckande'' står i finansutskottets
            betänkande som en kommentar till den expansionspolitik som vi
            förordar på kort sikt och den ganska rejält åtstramande politik
            vi förordar på lång sikt med tanke på budgetunderskottet.
          </note>
          <note>
            När det sedan gäller överenskommelsen skall man enligt min mening
            hålla överenskommelser om det är rimligt, dvs. om förutsättningarna
            föreligger för detta. Förutsättningarna är ju helt förändrade.
            Vi skall väl inte här inleda en ny finanspolitisk debatt, men
            kampen för att försvara kronan upphörde ju när kronan inte lät
            sig försvaras. Nu handlar det om - precis som Allan Larsson och
            Ingela Thale n här har talat om - att försvara politiken för arbete
            och tillväxt.
          </note>
          <note>
            Jag har litet svårt att argumentera i frågan om relationerna
            mellan Socialdemokraterna och
          </note>
          <note>
            Vänsterpartiet i och med att jag inte ens var närvarande i landet
            när dessa problem uppkom.
          </note>
          <note>
            Men jag kan försäkra att vi står för vad vi säger. Vi kommer
            att vara mycket ordhålliga i de allra flesta sammanhang, dvs.
            i de sammanhang där föreliggande förutsättningar kvarstår.
          </note>
          <note>
            När det gäller frågan om rättvisa har jag inte tid att göra långa
            citat. I fråga om semestern har LO i sina mycket modesta krav
            i avtalsrörelsen sagt att man helt enkelt måste återställa läget
            så att inte ytterligare orättvisor uppkommer. Det är precis vad
            vi har förutsagt i motionen.
          </note>
          <note>
            Våra förslag till investeringar, och våra förslag att sätta människor
            i arbete, överensstämmer faktiskt mycket väl med LO:s förslag
            i rapporten Om bara viljan finns. Hur är det: Finns verkligen
            viljan hos socialdemokratiska partiet, Ingela Thale n?
          </note>
          <note type="speaker">
            Anf. 39 INGELA THALE N (s) replik:
          </note>
          <note>
            Fru talman! Hans Andersson säger att det är helt nya förutsättningar
            för räntepolitiken. Ja, det stämmer i den meningen att vi inte
            lyckades med uppgiften att hålla den fasta kronkursen. Men det
            fanns också tre andra utgångspunkter för den överenskommelse som
            vi träffade.
          </note>
          <note>
            En av de tyngsta vid sidan om den ekonomiska politiken var att
            åstadkomma insatser för att minska arbetslösheten. Det är den
            delen av överenskommelsen vi behandlar här. Den är minst lika
            viktig.
          </note>
          <note>
            Den tredje delen av överenskommelsen för vår del berörde de viktiga
            frågorna kring löntagarfonder, statliga företag och arbetsrätten.
            Också på dessa punkter är man på gång att fatta beslut. Vi för
            förhandlingar om tilläggsdirektiv för
          </note>
          <note>
            Arbetsrättskommitte n.
          </note>
          <note>
            Det är min mycket bestämda uppfattning att det är viktigt för
            båda parter att hålla fast vid den överenskommelse man har träffat.
            Det skall inte vara så enkelt som att enbart säga: Vi ställer
            upp på allting, men det är vi som avgör när förutsättningarna
            är förändrade. Det är nämligen det jag tycker att Hans Andersson
            säger.
          </note>
          <note type="speaker">
            Anf. 40 HANS ANDERSSON (v) replik:
          </note>
          <note>
            Fru talman! Nej, det sade jag inte. Jag sade för det första tidigare
            i talarstolen att det var fel att träffa uppgörelsen. Ni gjorde
            ett misstag. Ni förleddes till att träffa en uppgörelse som medförde
            en fundamentalt felaktig politik, även om ni uppnådde vissa fördelar.
          </note>
          <note>
            För det andra stod valutapolitiken i centrum. Det var till försvar
            för kronan ni agerade. Detta har uppgivits. Därmed har hela frågan
            om konkurrenskraften för exportindustrin osv.
          </note>
          <note>
            förändrats i grunden. Marknaden har automatiskt reglerat det
            så att det blir en mycket större effekt än vad ni räknade med.
            På samma sätt förändras inflationen, och därmed dras köpkraft
            in. Vi kommer också att få andra fördelningspolitiska effekter.
          </note>
          <note>
            Vad vi har föreslagit, som nu är av särskild vikt på kort sikt,
            är alltså expansiva åtgärder på investeringssidan vilka direkt
            skulle bidra till ökad tillväxt, till att ge människor arbete
            och minska arbetslösheten. Det är helt i enlighet med vad ni i
            dag talar om. När ni talar om den kommunala ekonomin säger ni
            er vara överens med oss. Men såvitt jag förstår tycker ni att
            det inte finns tid nog att reglera frågan om dessa 7,5 miljarder.
          </note>
          <note>
            Sedan har jag frågan: Vad händer med arbetsrätten? Vad utfästes
            egentligen? Mina informationer från Arbetsrättskommitte n är förfärande
            med tanke på hur jag ser att man agerar i Arbetsrättskommitte
            n och vilka förslag som i dag ligger när det gäller anställningstrygghet
            för svenska löntagare. Såvitt jag kan se uppnådde man praktiskt
            taget ingenting. Vad skall komma, och vad finns det för garantier?
          </note>
          <note>
            Talmannen anmälde att Ingela Thale n anhållit att till protokollet
            få antecknat att hon inte ägde rätt till ytterligare replik.
          </note>
          <note type="speaker">
            Anf. 41 SONJA REMBO (m):
          </note>
          <note>
            Fru talman! I denna lunchtomma kammare vill jag börja med att
            yrka bifall till finansutskottets hemställan i de delar som behandlar
            yttrandet från arbetsmarknadsutskottet.
          </note>
          <note>
            Läget på arbetsmarknaden har väl omvittnats i den tidigare debatten.
            Vi är överens om att situationen är extrem och att dess orsaker
            står att finna i den internationella lågkonjunkturen men framför
            allt i de många år av försummelser som ligger bakom oss.
          </note>
          <note>
            Studerar vi utvecklingen under de senaste 20 åren finner vi att
            Sverige halkat efter inom strategiska områden. Tillväxten har
            sedan 1970 varje år legat lägre i Sverige än i jämförbara industriländer.
          </note>
          <note>
            Detsamma gäller produktivitetstillväxten liksom de produktiva
            investeringarna.
          </note>
          <note>
            Den statliga industripolitiken har också präglats av missriktade
            ambitioner. I dessa yttersta dagar kan vi summera de mycket stora
            stöden till bilindustrin under 1980-talet. Man kan kort säga att
            de har varit lika lyckosamma som tidigare statliga industristöd.
          </note>
          <note>
            Investeringarna i infrastruktur som vägar och järnvägar har varit
            sorgligt försummade.
          </note>
          <note>
            De drivkrafter som leder till tillväxt har kvävts eller hållits
            på sparlåga. Den högre utbildningen har försummats. Andelen anställda
            med högre utbildning är i ett internationellt perspektiv låg inom
            svensk industri. För den enskilde har investeringar i högre utbildning
            givit dåligt utbyte.
          </note>
          <note>
            Den solidariska lönepolitiken och skattepolitiken har effektivt
            förhindrat en inkomststruktur som belönar den som utbildar sig,
            skaffar sig yrkeskunskaper och tar ansvar. Det har varit mera
            lönsamt att lära sig hur skatte- och socialförsäkringssystemen
            fungerar.
          </note>
          <note>
            Företagande och entreprenörskap har inte premierats utan snarare
            misstänkliggjorts och försvårats.
          </note>
          <note>
            Industriutslagningen har under de senaste tre,fyra åren varit
            gigantisk. Investeringarna har flyttat utomlands. Till detta bidrog
            bl.a. den långvariga osäkerheten om Sveriges framtida förhållande
            till
          </note>
          <note>
            EG.
          </note>
          <note>
            Andra orsaker till kräftgången än dem jag redan nämnt har varit
            inflationsutvecklingen efter rekorddevalveringen 1982, de åren
            därefter återkommande krispakten som snarast försvårade problemen
            och den besvärande bristen på arbetskraft under de allra mest
            hektiska åren på
          </note>
          <note>
            1980-talet. Det var under de åren som dagens problem på arbetsmarknaden
            grundlades.
          </note>
          <note>
            1980-talet var i hög grad ett felinvesteringarnas decennium.
            Det är den notan vi nu måste betala.
          </note>
          <note>
            Det är viktigt att ha detta i minnet när vi diskuterar de båda
            krisöverenskommelser mellan regeringen och socialdemokraterna
            som ligger till grund för de beslut vi skall fatta i dag.
          </note>
          <note>
            Betänkandet innefattar arbetsmarknadspolitiska åtgärder för en
            kostnad av ca 10 miljarder kronor som utöver tidigare beslutade
            insatser beräknas ge någon form av sysselsättning eller utbildning
            till ca
          </note>
          <note>
            130 000 personer eller 3 % av arbetskraften.
          </note>
          <note>
            Vi talar nu om nivåer på arbetsmarknadspolitiken av en storleksordning
            som vi tidigare inte upplevt.
          </note>
          <note>
            Ändå räcker det inte till.
          </note>
          <note>
            Redan tidigare infördes en särskild åtgärd för ungdomar, benämnd
            ungdomspraktik, som blivit mycket framgångsrik. Den innebär att
            staten står för hela kostnaden för de ungdomar som placeras.
          </note>
          <note>
            Den utökas nu med 36 000 platser.
          </note>
          <note>
            Betänkandet innehåller förslag om en helt ny åtgärd, arbetslivsutveckling,
            ALU, som skall komma sådana arbetslösa till del som uppbär arbetslöshetsförsäkring.
            Utskottet anser att det bör övervägas om inte också de som uppbär
            kontant arbetsmarknadsstöd, s.k. KAS, skall kunna komma i åtnjutande
            av denna möjlighet. Avsikten är att den som är arbetslös inte
            därmed också skall bli utan någon form av sysselsättning.
          </note>
          <note>
            Erfarenheterna från andra länder visar att effekterna av långvarig
            arbetslöshet är mycket negativa. Svårigheterna att komma tillbaka
            i ordnat arbete blir många gånger oöverstigliga. Vi vill förhindra
            en sådan utveckling, eftersom den har framför allt sociala men
            också ekonomiska konsekvenser som är skadliga såväl för dem som
            berörs direkt som för samhället i stort.
          </note>
          <note>
            Arbetsmarknadsutskottet har i fråga om det regelsystem som skall
            gälla för ALU föreslagit en del tekniska justeringar jämfört med
            det förslag som förhandlats fram mellan regeringen och
          </note>
          <note>
            Socialdemokraterna. Eftersom denna åtgärd inte leder till vad
            man kan kalla för riktiga arbeten, har vi ansett det lämpligt
            att den som avböjer en anvisning från arbetsförmedlingen inte
            omedelbart går miste om sin a-kasseersättning, vilket är fallet
            vid andra former av arbetsmarknadspolitiska åtgärder. Däremot
            kan den som avböjt ett erbjudande inte omedelbart påräkna andra
            former av arbetsmarknadspolitiska åtgärder.
          </note>
          <note>
            De som aktivt medverkar till att hålla uppe sin arbetsförmåga
            och tar vara på de tillfällen som erbjuds att upprätthålla och
            vidga sina kunskaper och erfarenheter bör hamna i ett bättre läge
            än den som varit passiv. En anvisning till en plats i arbetslivsutveckling
            skall ses som det positiva erbjudande det är.
          </note>
          <note>
            Som Ingela Thale n sade, finns det naturligtvis en påtaglig fara
            i stora volymer av arbetsmarknadspolitiska åtgärder av den karaktär
            som vi nu talar om. Stora grupper ungdomar och andra arbetslösa
            vänjs vid att arbete är någonting som staten tillhandahåller genom
            politiska beslut och stora utbetalningar av skattemedel. Inkomsten
            blir låg, men så är också kraven på arbetsinsats i de flesta fall
            låga. Ju längre tid som sådana åtgärder kommer till användning,
            desto större blir riskerna.
          </note>
          <note>
            Därför är det viktigt att varje insats blir tidsbegränsad - utskottet
            förslår sex månader för
          </note>
          <note>
            ALU och att denna form av åtgärder inte kan tillämpas mer än
            högst under de närmaste två åren.
          </note>
          <note>
            De får självfallet inte heller ersätta reguljärt arbete.
          </note>
          <note>
            Så snart utvecklingen vänder, skall de arbetslösa naturligtvis
            ut i riktigt arbete, på eget initiativ eller med hjälp av arbetsförmedlingen.
            Den övergången underlättas av att vi under nästa år kommer att
            få se privata arbetsförmedlingar som kan komma att vidga utbudet
            av förmedlingstjänster. Under tiden blir det en grannlaga uppgift
            för
          </note>
          <note>
            Arbetsmarknadsverket och arbetsförmedlingarna att vara uppmärksamma,
            så att den arbetsmarknadspolitiska stödarsenalen inte permanentas
            och inte heller missbrukas.
          </note>
          <note>
            Fru talman! Arbetsmarknadspolitiken har också andra inslag. Medel
            för ytterligare 23 000
          </note>
          <note>
            heltidsplatser vid Komvux, gymnasieskolan och folkhögskolor anvisas.
            Där har utskottet föreslagit att medel till folkhögskolorna skall
            fördelas av
          </note>
          <note>
            Folkbildningsrådet i stället för av AMS, som regeringen föreslagit.
            För att förvissa sig om att pengarna denna gång verkligen kommer
            folkhögskolorna till del förutsätter utskottet att
          </note>
          <note>
            Folkbildningsrådet samråder med AMS.
          </note>
          <note>
            1 miljard kronor anslås för tidigareläggning av investeringar
            inom de statliga affärsverken.
          </note>
          <note>
            Ytterligare i genomsnitt 30 000 personer kommer varje månad att
            kunna erbjudas beredskapsarbete.
          </note>
          <note>
            Ytterligare 250 miljoner kronor anslås för otraditionella insatser.
            Särskilt skall kvinnors och ungdomars behov uppmärksammas.
          </note>
          <note>
            2 000 ytterligare högskoleplatser tillkommer.
          </note>
          <note>
            Ytterligare betydande medel för underhåll och investeringar i
            infrastruktur och byggande tillförs.
          </note>
          <note>
            Som finansutskottet understryker, kan emellertid arbetsmarknadspolitiken
            aldrig ersätta åtgärder för att åstadkomma strukturella förändringar
            som exempelvis en väl fungerande lönebildning och en rimlig yrkesmässig
            och geografisk rörlighet hos arbetskraften.
          </note>
          <note>
            Det förslag som kan komma att få störst effekt ur arbetsmarknadssynpunkt
            är troligen förslaget att sänka arbetsgivaravgifterna med 4,3
            procent. Det är den typen av åtgärder som krävs för att hejda
            utslagningen, få i gång investeringarna och därmed skapa förutsättningar
            för nya, riktiga jobb.
          </note>
          <note>
            En av de arbetsgivaravgifter som regeringen föreslog skulle tas
            bort var arbetarskyddsavgiften.
          </note>
          <note>
            Avgiften finansierar bl.a. Arbetsmiljöfonden, som i sin tur finansierar
            bl.a. Arbetsmiljöinstitutet. I
          </note>
          <note>
            stället för en avgiftsfinansiering föreslog regeringen en anslagsfinansiering,
            som under resterande del av budgetåret skulle uppgå till 267 miljoner
            kronor.
          </note>
          <note>
            Denna summa motsvarade vad en fortsatt avgiftsfinansiering skulle
            ha givit.
          </note>
          <note>
            Socialdemokraterna hävdade i arbetsmarknadsutskottet att överenskommelsen
            mellan regeringen och Socialdemokraterna innebar en fortsatt fondfinansiering.
            Här står, fru talman, emellertid ord mot ord.
          </note>
          <note>
            Socialdemokraternas reaktion var minst sagt anmärkningsvärd.
            Efter ett extra sammanträde i arbetsmarknadsutskottet en tidig
            onsdagsmorgon valde de att för denna avgifts skull att över huvud
            taget inte ta ställning till arbetsmarknadsutskottets yttrande,
            som ju faktiskt omfattade arbetsmarknadspolitiska åtgärder och
            andra sysselsättningsskapande åtgärder för ca 10
          </note>
          <note>
            miljarder kronor.
          </note>
          <note>
            Noteras bör alltså att någon förändring av den verksamhet som
            bedrivs inom ramen för fonden eller dess former inte föreslagits.
            Däremot borde det vara självskrivet att en verksamhet som betalas
            med skattemedel också är öppen för demokratisk insyn och kontroll.
            Nu backade finansutskottet, eftersom man uppenbarligen inte ansåg
            att denna fråga fick äventyra hela uppgörelsen. Nej, självklart
            inte.
          </note>
          <note>
            För Socialdemokraterna får däremot sedvanliga demokratiska principer
            vika, om den egna intressesfären känner sig hotad.
          </note>
          <note>
            Av samma skäl förhindrar de tills vidare tillkomsten av en generell
            arbetslöshetsförsäkring, öppen för alla. På detta enda område
            motarbetar
          </note>
          <note>
            Socialdemokraterna en generell välfärdspolitik. De fackliga intressena
            väger tyngre.
          </note>
          <note>
            Till Laila Strid-Jansson, som nu har lämnat kammaren, kan jag
            säga att däremot fortsätter utredningen om en ny arbetslöshetsförsäkring.
            Den kommer inte att läggas ned, som
          </note>
          <note>
            Socialdemokraterna föreslår.
          </note>
          <note>
            Socialdemokraterna motarbetar en modernisering av den arbetsrättsliga
            lagstiftningen. Jag beklagar att vi inte får någon debatt här
            i höst om arbetsrätten, eftersom Socialdemokraterna i utskottet
            begärde bordläggning av de motioner som vi normalt skulle ha behandlat.
            Men jag hoppas att det ligger något konkret i Ingela Thale ns
            ord i kammaren i dag. Vi behöver i allra högsta grad ett arbetsrättsligt
            regelsystem som främjar nyanställning.
          </note>
          <note>
            Socialdemokraterna gör också sitt bästa för att försvåra avvecklingen
            av löntagarfonderna.
          </note>
          <note>
            På ett område noterar jag emellertid med tillfredsställelse att
            det har gått att komma fram till en överenskommelse om indragning
            av 3 miljarder kronor från Arbetslivsfonden. Den avvecklas emellertid
            inte, vilket utlovades i den första upplagan av krisuppgörelsen.
          </note>
          <note>
            I reservation 6 efterlyser Socialdemokraterna dels ett program
            för utbildning och kompetensutveckling, dels ett samlat program
            i syfte att pressa ner arbetslösheten, dels en lösning på de deltidsarbetslösas
            problem, dels en långsiktig strategi från AMS hur den ökande arbetslösheten
            bland kvinnor skall motarbetas.
          </note>
          <note>
            Det är ju litet märkligt, fru talman, att
          </note>
          <note>
            Socialdemokraterna så här, endast ett drygt år efter det att
            de fick lämna över regeringsansvaret, står så tomhänta i arbetsmarknadspolitiken.
            De program och strategier och kommissioner som de föreslår borde
            - om man nu tror på sådant - ha utvecklats långt tidigare för
            att få effekt i dagens läge. Varför gjorde Socialdemokraterna
            inte det de nu föreslår redan när de satt i regeringsställning?
            Att vi skulle få en mycket hög arbetslöshet framstod ju fullt
            klart redan 1989-1990. Vi varnade redan då för den utvecklingen,
            men då ville Socialdemokraterna inte lyssna på det örat.
          </note>
          <note>
            Den borgerliga regeringen har under det gångna året föreslagit
            och riksdagsmajoriteten fattat beslut som påtagligt har stärkt
            den svenska konkurrenskraften och som förbättrar förutsättningarna
            för företagande. Antalet platser såväl i högre utbildning som
            i gymnasieskolan har ökat avsevärt. Investeringarna i vägar och
            järnvägar har ökat från ca 4,5 miljarder per år under 1980-talet
            till 13 miljarder i år.
          </note>
          <note>
            Smärtsamma men nödvändiga beslut har tagits i syfte att komma
            till rätta med strukturproblemen i den svenska ekonomin. Det som
            Ingela Thale n efterfrågade har redan satt i gång, och i dag medverkar
            Socialdemokraterna till ytterligare steg i den riktningen.
          </note>
          <note>
            Fru talman! Aldrig tidigare har det gjorts så stora statliga
            arbetsmarknadspolitiska insatser. De görs i stor politisk enighet.
            De görs för att i görligaste mån skydda de människor som blir
            arbetslösa mot alltför stora påfrestningar. De görs för att upprätthålla
            kunnande och kompetens.
          </note>
          <note>
            Kostnaderna innebär stora påfrestningar på samhällsekonomin.
            Alla måste bidra till finansieringen, och ingen kan kompensera
            sig. Just nu är detta nödvändigt.
          </note>
          <note>
            Ändå anser jag att det finns anledning att utfärda en varning.
            Vi får inte upprepa de misstag som gjorts tidigare i situationer
            med hög arbetslöshet, såsom i början av 1970-talet och i början
            av 1980-
          </note>
          <note>
            talet då omfattningen av arbetsmarknadspolitiska insatser och
            deras finansiering motverkade den ekonomiska återhämtningen, tillväxten
            och utvecklingen av en normalt fungerande arbetsmarknad. Risken
            för en upprepning är påtaglig.
          </note>
          <note>
            Det ankommer på regering och riksdag och berörda myndigheter
            att mycket uppmärksamt notera signalerna från arbetsmarknaden
            för att förhindra en sådan upprepning.
          </note>
          <note>
            Det ankommer också på arbetsmarknadens parter att genom en ansvarsfull
            lönepolitik förhindra en upprepning av 1980-talets inflationskarusell.
          </note>
          <note>
            Det är ett handfast agerande som också i fortsättningen krävs
            från regeringens och riksdagens sida för att vända utvecklingen
            åt rätt håll. Vi står inför många svåra beslut, men när vi har
            gått igenom detta stålbad som den förre finansministern Kjell-Olof
            Feldt redan 1989
          </note>
          <note>
            förutskickade kommer Sverige att stå väl rustat för att möta
            framtidens utmaningar.
          </note>
          <note type="speaker">
            Anf. 42 INGELA THALE N (s) replik:
          </note>
          <note>
            Herr talman! Sonja Rembo hänvisade i sitt anförande till att
            det är de sista åren under 1980-
          </note>
          <note>
            talet som är anledning till dagens situation. Sonja
          </note>
          <note>
            Rembo! Det är en myt, som Moderaterna ständigt sprider, att det
            inte skedde något för att påverka inflationen och stärka utvecklingen
            i Sverige under de här åren.
          </note>
          <note>
            Det var under de här åren som Moderaterna satt i opposition.
            Inte vid ett enda tillfälle bidrog
          </note>
          <note>
            Moderaterna konstruktivt till att medverka till lösningar över
            blockgränserna. Vid några tillfällen medverkade emellertid Folkpartiet,
            och vid några andra tillfällen Centern.
          </note>
          <note>
            När Socialdemokraterna såg påfrestningarna i ekonomin få effekter
            på sysselsättningen, och när vi hade den här situationen med kraftig
            inflation, genomfördes inom loppet av få år omfattande reformer.
            Jag kan nämna bara några:
          </note>
          <note>
            Skattereformen, trepartiuppgörelsen om energi,
          </note>
          <note>
            Rehnbergsavtalet - som vi gjorde möjligt -
          </note>
          <note>
            förändringar i sjukförsäkringen och decentralisering av skolan.
            Vi drog även igång arbetet med både EES-avtal och diskussionen
            om
          </note>
          <note>
            EG. Vi drev igenom för framtiden mycket stora och viktiga beslut.
            Vi lade grunden för den nya regeringens möjligheter att se till
            att den fördjupning av lågkonjunkturen som vi i Sverige var inne
            i inte borde ha blivit som den är.
          </note>
          <note>
            Vilka projekt har den moderatledda regeringen genomdrivit för
            att påverka utvecklingen i rätt riktning? Såvitt jag vet inte
            ett enda, förutom en rad ofinansierade skattelättnader.
          </note>
          <note>
            Sonja Rembo kommer ständigt tillbaka till sitt hackande på enskilda
            individer, dvs. att det är mer lönsamt att ''studera'' sjukförsäkring
            och skattereformer än att utbilda sig. Jag tycker, Sonja
          </note>
          <note>
            Rembo, att det påhoppet på svenska löntagare inte är berättigat.
            Det är inte så, som Sonja Rembo säger.
          </note>
          <note>
            Socialdemokraterna motarbetar inte en modernisering av arbetsrätten,
            men vi motarbetar absolut en försvagning och en uppluckring av
            anställningstryggheten. Vi motarbetar också absolut en försämring
            av rättssäkerheten och rättstryggheten för löntagarna. Vi försvarar
            löntagarnas rätt att låta sig företrädas av fackliga organisationer.
            Det handlar absolut inte om att förhindra en arbetsrättslig modernisering.
          </note>
          <note type="speaker">
            Anf. 43 SONJA REMBO (m) replik:
          </note>
          <note>
            Herr talman! Det är förvisso sant, som Ingela
          </note>
          <note>
            Thale n säger, att Socialdemokraterna under de sista åren under
            deras senaste regeringsinnehav åtgärdade en hel del. Åtgärderna
            sattes emellertid in för sent och var för halvhjärtade.
          </note>
          <note>
            Om man ser tillbaka på 1980-talets krispolitik, då varje år det
            ena krispaketet efter det andra kom, ser vi att inriktningen var
            entydig, nämligen mot mer av offentliga utgifter och mer av skattehöjningar,
            och mindre av det som krävs för att åtstadkomma tillväxt och investeringar.
          </note>
          <note>
            Ekonomerna är entydiga i dag. Det ser vi i den senaste utredningen
            från Industriförbundet, vilken utvisar att industriproduktionen
            i Sverige sedan mitten av 1985 stadigt har sjunkit, jämfört med
            länder med liknande förhållanden. Politiken var i stora stycken
            felriktad, även om den innehöll inslag som också vi moderater
            tycker är bra.
          </note>
          <note>
            När det gäller att hacka och att göra påhopp på individer därför
            att de utnyttjar sjukförsäkringen och det sociala systemet, vill
            jag till Ingela Thale n säga: Om man bygger upp ett system som
            är mycket fördelaktigt, så använder sig människor av det. Att
            tala om att så är fallet är inget påhopp på individer.
          </note>
          <note>
            Jag tycker att Ingela Thale n skall läsa Hans T:son
          </note>
          <note>
            Söderströms rapport från 1988, i vilken han visar hur privilegiejakten
            - jag talar då om vanliga svenska arbets- och löntagares jakt
            på privilegier -
          </note>
          <note>
            faktiskt har medverkat till att vi fått de stora problem i socialförsäkringssystemet
            som vi har.
          </note>
          <note>
            Människor är rationella. De gör det som politiker möjliggör.
            Vi vet att frånvaron från arbetsplatserna under 1980-talet medverkade
            till mycket stora problem. Frånvaron på arbetsplatserna medverkade
            också till den inflationsutveckling som vi fick. Vi vet att kostnadstrycket,
            med skatter som en stor andel, medverkade till den mycket höga
            inflationen och den låga tillväxt som vi sedan fick.
          </note>
          <note>
            Det var en politik, Ingela Thale n, som bäddade för dagens problem.
          </note>
          <note>
            Vi varnade för detta. Vi kan se tillbaka på våra gamla motioner
            och debatter här i kammaren.
          </note>
          <note>
            Moderaterna har en lång rad förslag om hur man skulle komma till
            rätta med de strukturproblem som försvårades under de sista åren
            på 1980-talet.
          </note>
          <note type="speaker">
            Anf. 44 INGELA THALE N (s) replik:
          </note>
          <note>
            Herr talman! Det som framför allt skapade problem i slutet av
            1980-talet, var den överhettning av ekonomin som uppstod genom
            kreditexpansionen. När det gäller avregleringen av kapitalmarknaden
            var ju Moderaterna sedan länge mycket starkt pådrivande.
          </note>
          <note>
            Sonja Rembo säger att det är en jakt på privilegier.
          </note>
          <note>
            Är det en jakt på privilegier att vilja ha en grundtrygghet vid
            sjukdom? Jagar man privilegier när man vill ha kontantstöd vid
            arbetslöshet? Jagar man privilegier när man vill ha ersättning
            för vård av sitt nyfödda barn? Det är ju en fråga om grundtrygghet.
          </note>
          <note>
            När det gäller frånvaron på arbetsplatserna handlade det ju till
            den allra största delen om att arbetet i sig krävde en utveckling.
            Det handlade om arbetsorganisation, arbetsmiljöfrågor och utbildning.
            Det fanns förmodligen även då människor som av olika skäl tyckte
            att trycket på jobbet var så hårt att det var svårt att gå tillbaka
            dit.
          </note>
          <note>
            Detta är emellertid en arbetsledningsfråga. Det är en fråga för
            arbetsgivaren och arbetsledaren att se till att jobbet fungerar
            så att människor kan vistas på arbetsplatsen, kan arbeta där och
            kan försörja sig. Det går faktiskt inte att hänvisa till ett slags
            privilegiejakt.
          </note>
          <note>
            Sonja Rembo säger vidare att Moderaterna har lagt fram en lång
            rad förslag under de här åren.
          </note>
          <note>
            Kontentan av dessa förslag bildar ju underlag till det som så
            småningom blev en plattform för Sverige och som blev den borgerliga
            regeringens utgångspunkt för bedrivandet av sin politik, som ju
            fullständigt har rasat samman.
          </note>
          <note>
            Man skulle verkligen kunna säga att den borgerliga regeringen
            har övergett den enda vägen och gått till sjöss. Men man har ändå
            inte lärt sig detta som kronan har gjort, nämligen att flyta medan
            man sjunker.
          </note>
          <note type="speaker">
            Anf. 45 SONJA REMBO (m) replik:
          </note>
          <note>
            Herr talman! Den tredje vägen har sjunkit rejält,
          </note>
          <note>
            Ingela Thale n. Den har gått till botten på ett mycket stort
            djup. Det var den tredje vägens politik som drev Sverige in i
            den situation som den borgerliga regeringen fick ta över för drygt
            ett år sedan. Det var den politiken som drev fram den överhettning
            på arbetsmarknaden som vi levde med under 80-talets gladaste dagar.
          </note>
          <note>
            Jag ser här i gamla handlingar att utfallet av arbetstimmar i
            stort sett inte var högre än i början på 70-talet, trots att fler
            människor än nångonsin tidigare räknades in i arbetskraften. Det
            var ett av grundproblemen, Ingela Thale n. Människor hade jobb,
            men de var inte på jobbet. Det finns väl belagt. Det är där som
            ekonomerna talar om privilegiejakt, och det är dem jag citerar.
          </note>
          <note>
            Det var och är fortfarande lönsammare att utnyttja socialförsäkringssystemet
            än att arbeta produktivt.
          </note>
          <note>
            Förmånerna minskar dock, vilket är helt nödvändigt. Vi måste
            se sanningen sådan den är,
          </note>
          <note>
            Ingela Thale n.
          </note>
          <note>
            Däremot innebär detta icke ett angrepp på den grundtrygghet som
            man måste ha i ett samhälle av vår typ. Självfallet skall vi ha
            grundtrygghet, men vi får inte ha ett system som för bort människor
            från arbetsmarknaden. Under brinnande högkonjunktur blev drygt
            50 000 människor om året förtidspensionerade - det skall inte
            vara nödvändigt.
          </note>
          <note>
            Arbetsorganisation är en arbetsledningsfråga, säger Ingela Thale
            n. Ja, visst är det. Men vi har inte gett parterna på arbetsmarknaden
            ordentligt utrymme för att lösa de här problemen, varken ekonomiskt
            eller på annat sätt. En av de mycket viktiga frågor som vi måste
            ta upp när det gäller arbetsrätten är: Hur stärker vi de enskilda
            arbetstagarnas möjligheter att påverka sin egen arbetssituation?
          </note>
          <note>
            Jag förstår inte varifrån Ingela Thale n har fått detta att arbetstagarna
            inte skulle få representeras av sina fackliga organisationer.
            Aldrig någonsin har någon i detta rike ifrågasatt det. Vi är fullständigt
            eniga om organisationsrätten; den är grundlagsfäst i
          </note>
          <note>
            Sverige. Självfallet tänker ingen ändra på det.
          </note>
          <note>
            Andre vice talmannen anmälde att Ingela Thale n anhållit att
            till protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 46 HANS ANDERSSON (v) replik:
          </note>
          <note>
            Herr talman! Det blir en litet egendomlig situation, eftersom
            Ingela Thale n och Sonja Rembo i princip har varit överens om
            nästan allting som vi har diskuterat och haft konflikter om i
            arbetsmarknadsutskottet med anledning av krispropositionen och
            motionerna.
          </note>
          <note>
            Låt mig bara säga till Sonja Rembo, att när jag försökte lyssna
            på henne tyckte jag mig höra att vi måste få ökad geografisk rörlighet.
            Det är återigen flyttlasspolitiken som skall ordna det hela, i
            första hand i Sverige och snart i hela Europa.
          </note>
          <note>
            Arbetsgivaravgifterna skall sänkas, trots nuvarande kostnadsläge,
            som jag tidigare beskrev.
          </note>
          <note>
            Det skall göras radikala försämringar i arbetsrätten, så till
            vida att man avser att kraftigt försvaga både den enskildes rätt
            i fråga om anställningstrygghet och de fackliga organisationernas
            rättigheter.
          </note>
          <note>
            Sonja Rembo såg det som mycket positivt att
          </note>
          <note>
            Arbetslivsfonden nu försvinner. Den har trots allt haft som uppgift
            att stödja de svagaste på arbetsmarknaden och att bygga upp nya
            strukturer, som kunde vara effektivare och tryggare i arbetslivet.
          </note>
          <note>
            Jag skulle också vilja säga något om angreppen mot
          </note>
          <note>
            80-talet. Jag instämmer till stor del i de angreppen, bl.a. därför
            att Socialdemokraterna kom att driva så mycken politik på Moderaternas
            villkor. Man blev så fångad i avregleringarnas filosofi och marknadskrafternas
            möjligheter att man tillgodosåg mycket av det som Moderaterna
            föreslagit. Man kryddade det med en sekvens av skattesänkningar
            och hoppades på dynamiska effekter. Men de dynamiska effekterna
            ...
          </note>
          <note type="speaker">
            Anf. 47 ANDRE VICE TALMANNEN:
          </note>
          <note>
            Jag erinrar om att replikrätten gäller Sonja Rembos anförande.
          </note>
          <note type="speaker">
            Anf. 48 HANS ANDERSSON (v) replik:
          </note>
          <note>
            Herr talman! Sonja Rembo argumenterade mycket starkt för det
            fördärvliga i 80-talets utveckling. Vad jag då menar är att det
            var för sent, när regeringen för några månader sedan slog till.
            Arbetslösheten var redan mycket långt på väg. Budgetunderskottet
            var osedvanligt stort. Ändå fanns det förslag om att använda löntagarfondspengar
            till att ge sparräntor åt människor som hade historiskt rekordhöga
            realräntor.
          </note>
          <note>
            Jag menar att regeringen var mycket inkompetent, men dessutom
            orättvis när det gällde de här ekonomiska frågorna.
          </note>
          <note type="speaker">
            Anf. 49 SONJA REMBO (m) replik:
          </note>
          <note>
            Herr talman! Jo, jag talade om geografisk och yrkesmässig rörlighet.
            Jag tror att det är oerhört viktigt att människor i Sverige trots
            allt är beredda att ta de möjligheter som erbjuds, var de än befinner
            sig. Då får man inte vara så bunden, vare sig yrkesmässigt eller
            geografiskt, att man försätter sig själv i någon sorts karantän.
            Det är mycket oklokt, och det gagnar inte de enskilda människorna.
          </note>
          <note>
            Ja, det är nödvändigt att sänka arbetsgivaravgifterna och sänka
            kostnaderna för produktionen, men det löser inte problemen i deras
            helhet. Det är strukturella problem som har drabbat den svenska
            ekonomin och som vi lider av, och det är strukturella problem
            som har byggts upp under mycket lång tid.
          </note>
          <note>
            Det finns anledning att även i den här debatten erinra om Mona
            Sahlins uttalande i samband med krisuppgörelserna, dvs. att vi
            under 20 år har bedrivit en felaktig politik.
          </note>
          <note>
            Industriförbundet skriver i sin höstrapport om industrikrisen
            i Sverige att den ekonomiska stabiliseringspolitik som tidigare
            förts har skapat grundläggande strukturella fel i svensk ekonomi,
            som resulterat i att icke eller svagt konkurrensutsatta sektorer
            trängt ut industrin.
          </note>
          <note>
            Så har vi fått den största industriutslagningen i modern tid.
            Detta är ett av våra allra allvarligaste problem. Då behöver vi
            inte organisationer som
          </note>
          <note>
            Arbetslivsfonden, som sitter med sina 25 styrelser, besatta med
            politiker och fackliga representanter, som skall avgöra hur olika
            företag och offentlig förvaltning skall använda sina pengar. Det
            är inte den typen av politiska överbyggnader som Sverige behöver
            i dag.
          </note>
          <note>
            Tvärtom behöver vi en avreglering. Vi behöver öppna för nya ide
            er och infallsvinklar. Vi behöver öppna för en utveckling där
            företag och anställda kan jobba tillsammans och utveckla sina
            ide er, och där det lönar sig för dem att göra detta. Då krävs
            det att vi fortsätter att ta steg på den politiska väg som vi
            har börjat gå på.
          </note>
          <note>
            Vi befinner oss i det oerhört svåra dilemmat att vi på en gång
            måste lösa en strukturkris, en finansiell kris, en kostnadskris
            och en arbetslöshetskris, och vi måste samtidigt vända utvecklingen
            så att den blir positiv. Vi måste klara av de oerhört stora skulder
            som tidigare års politik har dragit på
          </note>
          <note>
            Sverige. Det är en oerhörd utmaning. Vi antar inte utmaningen
            att använda samma recept som har åstadkommit problemen. Vi måste
            ha den politik som den borgerliga regeringen har slagit in på.
          </note>
          <note type="speaker">
            Anf. 50 HANS ANDERSSON (v) replik:
          </note>
          <note>
            Herr talman! Om man skall sanera budgeten, skall man inte köra
            med icke finansierade skattesänkningar, som har varit ett recept
            under lång tid.
          </note>
          <note>
            När det gäller möjligheter att få jobb på andra orter håller
            jag med om att man skall ta den chansen.
          </note>
          <note>
            Men jag vet vad det innebär, från Bergslagen, där det inte finns
            något annat alternativ än att sticka hemifrån. Där utarmas bygderna.
            Vi är på väg mot en ny flyttlasspolitik, som drabbar regioner
            hårt och kommer att vara mycket dyrbar för samhället.
          </note>
          <note>
            Analysen är felaktig. Det handlar inte om att reducera och försämra
            arbetsrätten. Det handlar om att stimulera efterfrågan, att investera
            oss ur krisen. Det finns massor av behov som icke är tillgodosedda.
            Jag delar uppfattningen att man på
          </note>
          <note>
            80-talet var dålig på att hävda infrastrukturen.
          </note>
          <note>
            När det gäller Arbetslivsfonden handlade det tydligen om de olika
            styrelser som fanns och deras olika ingredienser. Har de varit
            dåliga eller har de betett sig illa får man väl ändra på det.
            Det har väl inte varit så mycket bättre i t.ex. privata banker
            under senare år.
          </note>
          <note>
            Vad jag talade om var att ställa pengar till förfogande för att
            effektivisera näringsliv och produktion och se till att människor
            inte slås ut i arbetssjukdomar och arbetsskador på det sätt som
            varit vanligt under en lång följd av år under tillväxtens glada
            dagar, Sonja Rembo.
          </note>
          <note type="speaker">
            Anf. 51 SONJA REMBO (m) replik:
          </note>
          <note>
            Herr talman! Flyttlasspolitik, sade Hans
          </note>
          <note>
            Andersson. Det handlar inte om flyttlasspolitik -
          </note>
          <note>
            det handlar om att utveckla människor, ge människor möjligheter
            till utveckling, ge regioner möjligheter till utveckling, ge Sverige
            som en region i Europa möjligheter till utveckling. Det är dessa
            stora utmaningar vi står inför.
          </note>
          <note>
            Vi klarar inte detta med ofinansierade skattesänkningar, sade
            Hans Andersson. Vi måste minska de spärrar som finns för investeringar
            och företagande i den svenska ekonomin, och de spärrarna finns
            i allra högsta grad på skattepolitikens område. Det är de som
            hindrar tillkomsten av nya småföretag, och det är de som hindrar
            små företag att växa. Sådana spärrar måste självfallet avlägsnas.
          </note>
          <note>
            Men den typen av problem löser man inte heller,
          </note>
          <note>
            Hans Andersson, med stora ofinansierade kostnader över sociala
            skyddssystem. I
          </note>
          <note>
            förlängningen innebär det att vi inte kommer att ha råd med ens
            den grundtrygghet som vi här i kammaren är helt eniga om att vi
            måste ha i ett civiliserat samhälle och som innebär att vi tar
            socialt ansvar för våra medmänniskor. Det kräver att kostnaderna
            hålls på en nivå som samhället orkar bära, och det gör de inte
            i dag - de har galopperat iväg.
          </note>
          <note>
            Därför måste vi göra ingrepp, och den politiken inleddes av den
            socialdemokratiska regeringen -
          </note>
          <note>
            jag ger gärna Socialdemokraterna det erkännandet - med ändringarna
            av kompensationen i sjukförsäkringssystemet och fortsätter nu
            med indragningen av två semesterdagar. Det är beklagligt att vi
            måste göra dessa saker. Det är vår förhoppning - vi förväntar
            oss det - att parterna på arbetsmarknaden tar sitt ansvar och
            ändrar avtalen rakt över, så att inte bara en grupp på arbetsmarknaden
            drabbas av den här typen av åtgärder.
          </note>
          <note>
            Det här är en börda som vi alla måste bära gemensamt. Det finns
            ingen väg runt det. Det är det som är den enda vägens politik:
            Vi måste lägga om kursen radikalt från spekulationsekonomi till
            en industripolitik för tillväxt, för riktiga arbeten.
          </note>
          <note>
            Andre vice talmannen anmälde att Hans
          </note>
          <note>
            Andersson anhållit att till protokollet få antecknat att han
            inte ägde rätt till ytterligare replik.
          </note>
          <note>
            Anf. 52 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Först skall jag be kammaren om ursäkt för att jag
            kom någon minut för sent till denna debatt, trots att jag närapå
            upprepade min gamla 400-meterstid på vägen hit till kammaren.
          </note>
          <note>
            Mina tidigare utskottskamrater har berört många frågor som behandlas
            i betänkandet. Jag vill för min del inleda med att säga att arbetets
            betydelse aldrig kan överskattas, och det oavsett om man utgår
            från den enskildes eller från samhällets utgångspunkter.
          </note>
          <note>
            Det är också lätt att i en djup lågkonjunktur med högt och växande
            budgetunderskott och hög arbetslöshet bli så fixerad vid dagens
            problem att man glömmer eller icke ser morgondagens möjligheter.
          </note>
          <note>
            Dagens problem är förvisso svåra. Ingen trodde
          </note>
          <note>
            1989, när konjunkturen vek, att det skulle bli en så lång lågkonjunktur.
            Men det är inte bara det - den spekulationsekonomi som under ett
            antal år präglade vårt land och andra länder gjorde också att
            folk tappade respekten för arbetets betydelse och värde, tappade
            respekten för sparande och för vad man skulle kunna kalla en sund
            ekonomi.
          </note>
          <note>
            Nu tror jag för min del att den respekten efter det som nu har
            hänt är till fullo återupprättad och att det framöver inte så
            lätt kommer att uppstå liknande lägen. Det är bra när man ser
            på möjligheterna framöver.
          </note>
          <note>
            Det pågår i vårt land ett mycket intensivt arbete för att höja
            effektivitet, produktivitet och konkurrenskraft. Tillsammans med
            vår flytande krona gör det att konkurrenskraften har förbättrats
            högst avsevärt på kort tid. Det är naturligtvis en grund att utgå
            från.
          </note>
          <note>
            En annan viktig sak i dag är att effektiviseringen oftast innebär
            att vinsterna av den långa datoriseringsperioden nu börjar tas
            hem. Den utvecklingen innebär också att många människor får ett
            vidgat arbetsinnehåll. Det pågår ett stort arbete ute i svenska
            företag och förvaltningar i syfte att förenkla arbetsorganisationen.
            Jag tror för min del att Sverige här är på väg att skapa sig en
            fördel framför många andra länder just genom att vi jobbar så
            intensivt med de här frågorna.
          </note>
          <note>
            Jag är ute i landet och reser en eller två dagar i veckan och
            får då alltid möta goda exempel på detta i företag och förvalningar.
            Där berättar personalen då för mig hur mycket av produktivitetsförbättringar
            och hur mycket av arbetsmiljö och trivsel det ligger i en sådan
            utveckling. Man blir faktiskt imponerad och får en tro på framtiden.
          </note>
          <note>
            Den här utvecklingen innebär många gånger att den gamla gränsen
            mellan arbetare och tjänstemän suddas ut. Det tror jag inte heller
            att vi skall sörja.
          </note>
          <note>
            Mycket talar för att vi i allt snabbare takt går mot ett arbetsliv
            där flertalet av medarbetarna får ett bredare och mer kvalificerat
            arbetsinnehåll.
          </note>
          <note>
            En annan sak som jag tror att vi är rätt eniga om är att Sverige
            nu är i ett läge där stora företag och stora offentliga verksamheter
            inte längre kan tillfredsställa behovet av nya jobb. Det krävs
            många nya jobb för att vi skall komma tillbaka till en fullgod
            ordinarie arbetsmarknad. Därför har vi också anledning att på
            många händer verkligen arbeta för att skapa en stark framtidstro
            för småoch nyföretagande, för nya entreprenörer och för många
            småföretag som får tillbaka en framtidstro som gör att de återigen
            börjar anställa folk.
          </note>
          <note>
            Det är den typen av breddinsatser som behövs på vägen tillbaka
            till en fullgod ordinarie arbetsmarknad.
          </note>
          <note>
            Egentligen är vår debatt enkel. Vi vill alla slå vakt om en god
            framtida välfärd. Det avgörs i mycket hög utsträckning av hur
            många som arbetar, hur mycket var och en arbetar och hur effektivt
            vi arbetar. Men också faktorer som närvaro, trivsel och arbetsmiljö
            är viktiga delar när vi skall skapa en bättre framtida välfärd.
          </note>
          <note>
            Jag vill här beröra närvaron något. Vi kan leka med tanken att
            vi i dag skulle ha samma höga frånvaro som vi hade under de värsta
            högkonjunkturåren.
          </note>
          <note>
            Om den frånvaron skulle ersättas med anställda skulle vi i dag
            ha ca 100 000 färre arbetslösa. Vi i denna kammare som har jobbat
            och jobbar med hälso- och sjukvårdsfrågor vet att hälsoläget nu
            ser ungefär likadant ut som det har gjort tidigare. Vi kanske
            t.o.m. vet att i svåra tider när man tvingas bort från jobb kan
            hälsan vara sämre än i goda tider. Det här är i och för sig ett
            viktigt debattämne när vi skall ta tag i ett antal frågor som
            skall leda till att vi får balans i våra utrikesaffärer och i
            statens affärer.
          </note>
          <note>
            I den här debatten har man också tagit upp att
          </note>
          <note>
            Sverige är ett litet land. När det gäller nya uppfinningar och
            framsteg kommer mindre än en procent från vårt land. Detta är
            ganska viktigt att konstatera. Det gäller faktiskt att lära av
            andra.
          </note>
          <note>
            Det gäller att i stor utsträckning ta till vara erfarenheter
            som andra har gjort och omsätta dem i de svenska företagen och
            över huvud taget på den svenska arbetsmarknaden. Jag tror att
            vi skall vara litet självkritiska. Vi har nämligen varit för oss
            själva litet för mycket under ett antal år när vi ansåg oss ligga
            litet före många andra länder. Det är viktigt att den attityden
            definitivt tas bort. Vi skall mycket medvetet vara ute i Europa
            och den övriga världen, ta till vara erfarenheter och se till
            att vi blir minst lika bra.
          </note>
          <note>
            Men nu åter till dagens diskussion. Det är inte lätt att veta
            vilken den exakt rätta siffran är, men mycket talar för att drygt
            50 % av våra företag inte går ihop i dag. Ytterligare en hel del
            företag har näsan litet för nära vattenytan. Om framtidsinvesteringar
            och förnyelser skall komma till stånd, måste alla som kan påverka
            det här medverka till en lönsamhetsnivå inom företagen som gör
            att de kan satsa för framtiden och förnya sig. Här har parterna
            ett mycket stort ansvar. Vid mina samtal med dem har det framkommit
            att de är mycket medvetna om det här. Det gäller för båda sidor
            att ta sig ur några gropar för att öppet kunna diskutera hur man
            täcker 1993 och 1994 på ett ansvarsfullt sätt. Jag betonar åter
            vikten av att investerare i svenskt näringsliv, alla aktörer,
            alla som har inflationsförväntningar osv. får information om en
            längre period än ett år. Det kommer att ha betydelse för vår ränta
            och för de investeringar som kommer att göras.
          </note>
          <note>
            Jag vill här också komma in på frågan om ungdomspraktiken. Anledningen
            till att vi var tvungna att välja en ny åtgärd var att det i kommunerna
            var fullt med 18-19-åringar.
          </note>
          <note>
            Näringslivet tog inte emot den åldersgruppen. Man tar naturligtvis
            inte emot så måmga när man kämpar med lönsamhetsproblem. Detta
            är bakgrunden till den nya åtgärden. Skulle vi inte ha tagit till
            den är jag övertygad om att ytterligare åtskilliga tiotusental
            ungdomar inte skulle ha sysselsättning i dag.
          </note>
          <note>
            I dag har ca 80 000 ungdomar ungdomspraktik.
          </note>
          <note>
            Hans Andersson varnade för att det leder till problem. Det finns
            egentligen ingen arbetsmarknadsåtgärd som inte leder till problem.
          </note>
          <note>
            I dag har vi t.o.m. problem med arbetsmarknadsutbildningen. Efter
            avslutad utbildning finns det inte jobb inom det område som utbildningen
            avser på grund av den dåliga arbetsmarknaden. Det finns problem
            med de flesta åtgärder.
          </note>
          <note>
            Man måste finna sig i vissa mindre störningar för helhetens skull.
            Litet längre fram på våren kanske
          </note>
          <note>
            100 000 ungdomar har ungdomspraktik i stället för att kanske
            80 000 av dem skulle driva omkring ute på gator och torg helt
            utan sysselsättning. Så är det i nästan alla andra länder. Problemen
            är där ännu större än de jag har nämnt.
          </note>
          <note>
            Den nya åtgärden har samma målsättning. Folk skall slippa utförsäkras.
            Folk vill inte gå till socialen. Många vill göra någonting för
            de arbetslöshetspengar de får. Jag tycker att det är klokt att
            pröva denna åtgärd just i denna svåra situation.
          </note>
          <note>
            När Sverige kommer igång igen och antalet jobb ökar, skall alla
            åtgärder prövas på nytt. Men i en sådan här situation får man
            inte vara låst av det man traditionellt sysslade med på 70- eller
            80-talet. Man måste försöka finna nya åtgärder.
          </note>
          <note>
            Ingela Thale n tog upp AMS och kvinnorna. Jag tycker att det
            närmast är tjänstefel av AMS om man inte i dag hela tiden tänker
            på hur man skall kunna göra den bästa mixen inom sitt ansvarsområde
            för att män och kvinnor, unga och gamla, skall få ut så mycket
            som möjligt av det. Efter den här debatten skall jag hälsa på
            generaldirektören som fyller 50
          </note>
          <note>
            år. För säkerhets skull skall jag ta upp frågan med honom.
          </note>
          <note>
            När det gäller regional utveckling vill jag bara kortfattat säga
            att det är utomordentligt viktigt att vi breddar och utvecklar
            våra mindre arbetsmarknader. Den riktiga tillväxten får vi först
            när alla regioner och alla lokala arbetsmarknader utvecklas på
            ett positivt sätt. Vi får aldrig en bra tillväxt om vi bara agerar
            på en eller två punkter.
          </note>
          <note>
            Det gäller hela vårt land.
          </note>
          <note type="speaker">
            Anf. 53 INGELA THALE N (s) replik:
          </note>
          <note>
            Herr talman! Först några ord om detta med arbetsmarknaden för
            kvinnor. Jag tycker att det är alldeles utmärkt att Börje Hörnlund
            tar den här frågan med sig till den man som alltså blir vuxen
            i dag. Riksdagens majoritet har avslagit det här förslaget, och
            jag är tacksam för att Börje
          </note>
          <note>
            Hörnlund trots det tar detta med sig.
          </note>
          <note>
            Börje Hörnlund sade att vi inte skall fixera oss vid daagens
            problem utan i stället se på morgondagens möjligheter. Det är
            naturligtvis väldigt lätt att säga så. Vi kommer med riksdagens
            beslut i dag att ta ett viktigt steg - det är ett litet steg men
            ändå ett viktigt steg.
          </note>
          <note>
            Jag har tidigare haft diskussioner med arbetsmarknadsministern
            om vad som kommer att hända efter den 1 januari, och jag har fått
            veta att arbetsmarknadsministern tänker komma tillbaka med besked
            efter årsskiftet. Jag respekterar det, men jag skulle ändå vilja
            veta vilken syn arbetsmarknadsministern har på den principiella
            frågan om den utomordentligt massiva utbildningsinsats som jag
            beskrev i mitt inledningsanförande. Jag skulle också vilja veta
            vilken principiell syn arbetsmarknadsministern har när det gäller
            att i övrigt mycket kraftfullt öka investeringarnas andel av bruttonationalprodukten.
            Vilken syn har arbetsmarknadsministern när det gäller att öka
            investeringsandelen och successivt växla om kontantstöd och arbetsmarknadspolitik
            just till sådana investeringar i utbildning och infrastruktur
            som stärker produktionsbasen för framtiden? Jag utvecklade denna
            fråga i mitt inledningsanförande.
          </note>
          <note>
            Jag skulle också vilja komma tillbaka till frågan om vilken analys
            som ligger bakom regeringens ställningstagande när det gäller
            Vattenfalls beslut, som ju bl.a. rör Porjus. Jag är i och för
            sig inte ute efter Porjus som kommun eller ort. Per-Ola
          </note>
          <note>
            Eriksson var inne på frågan om Vattenfall, men han berörde inte
            vilken syn regeringen har på det som händer, dvs. vilken analys
            som ligger bakom detta.
          </note>
          <note>
            Jag skulle vilja att arbetsmarknadsministern kommenterade detta
            och talade om vad han har för avsikt att göra för att via regionalpolitiken
            eller på annat sätt styra det hela så att sysselsättningen i berörda
            orter inte drabbas.
          </note>
          <note>
            Anf. 54 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Min tid upptas till 99 % av att jag möter problem.
            Detta gör att den andra debatten i dag får för litet utrymme.
          </note>
          <note>
            Jag kommer för första halvåret 1993, dvs. för andra hälften av
            innevarande budgetår, försöka ge vissa ytterligare besked till
            Arbetsmarknadsverket för dess planering, så att man där vet vad
            man kan inrikta sig på. Sedan får kammaren i ett senare skede
            ta del av förslagen och förhoppningsvis bifalla dem.
          </note>
          <note>
            När det gäller investeringar vet jag att Mats Odell jobbar med
            ett principiellt förslag som kommer att föreläggas riksdagen när
            den börjar sitt arbete för vårterminen. Detta kommer sedan att
            följas upp med konkreta projekt, eftersom riksdagen har sagt sig
            vilja ha ett ordentligt inflytande på, som man säger, de större
            infrastrukturella frågorna.
          </note>
          <note>
            Det har talats om vikten av utbildning. Det har inom högskolan
            tillkommit 18 000 platser på drygt ett år. Det kan jämföras med
            att det på hela 1980-
          </note>
          <note>
            talet tillkom 11 000 platser. Det visar att satsningen är mycket
            kraftig. Det är väl ingen hemlighet för denna kammare att jag
            mycket gärna ser att det görs än mer på detta område, inte minst
            genom att bredda och utveckla våra mindre och medelstora högskolor.
            Sverige har en mycket liten andel av ungdomar i åldern 20-24 år
            i högskoleutbildning.
          </note>
          <note>
            Detta är en av de saker som måste korrigeras.
          </note>
          <note>
            I övrigt hoppas jag att kommunerna fortsätter sitt arbete för
            att ge ungdomar med bara två års gymnasieutbildning ett tredje
            gymnasieår. Det är det bästa både ur ungdomens synpunkt och med
            hänsyn till mitt departements budget.
          </note>
          <note>
            Får jag sedan säga att jag har begärt att få ett material från
            Vattenfall, och jag kommer att ta upp direkta diskussioner just
            med regionalpolitiska utgångspunkter.
          </note>
          <note type="speaker">
            Anf. 55 INGELA THALE N (s) replik:
          </note>
          <note>
            Herr talman! När det gäller den framtida arbetsmarknaden delar
            jag Börje Hörnlunds uppfattning i den meningen att jag anser att
            det är oerhört viktigt att vi använder lågkonjunkturen konstruktivt.
            Jag framförde i mitt inledningsanförande ett antal synpunkter
            på hur man skulle kunna gå till väga.
          </note>
          <note>
            För Börje Hörnlunds kännedom kan jag säga att arbetsmarknadsutskottet
            enhälligt - på den punkten råder inga delade meningar i utskottet
            -
          </note>
          <note>
            har beslutat att vi skall ha ett antal seminarier eller hearings,
            som man numera kallar det, om just den framtida arbetsmarknaden
            uppdelad på två områden, det ena avseende industri och privat
            tjänsteproduktion och det andra avseende den offentliga sektorn.
            Jag tror att jag talar för samtliga partier när jag säger att
            vi ser fram emot att få en diskussion om vad en konstruktiv och
            produktiv arbetsmarknad i framtiden kan innebära för löntagarna.
          </note>
          <note>
            Jag vill sedan ställa ytterligare en fråga om utbildningen. Börje
            Hörnlund hade kommentarer beträffande gymnasieskolan och högskolan.
            Men det absolut största behovet i dag för dem som är ute i arbete
            är en arbetsplatsanknuten utbildning. En sådan utbildning kan
            också skapa möjligheter för andra att komma in på arbetsmarknaden.
            Jag ser framför mig behovet av en mycket stor investering i arbetsplatsutbildning.
            Det kan gälla utbildning för kompetensutveckling i det egna yrket
            eller utbildning för något annat yrke, men i båda fallen en utbildning
            knuten till arbetsplatsen. Vi har 1,3
          </note>
          <note>
            miljoner löntagare med enbart nioårig grundskola eller en kortare
            gymnasieutbildning. Dessa löntagare har ett mycket stort behov
            av utbildning för att kunna stå starka på den framtida arbetsmarknaden.
          </note>
          <note>
            Börje Hörnlund kommenterade inte min fråga om hur mycket arbetsmarknadspolitiken
            tål. Jag skulle gärna vilja ha en kommentar på den punkten, eftersom
            jag är övertygad om att ifall vi inte ser upp nu, så kommer vi
            att få stora svårigheter att göra de arbetsmarknadspolitiska medlen
            effektiva. Jag anser att vi nu bör satsa ökade reurser på utbildning
            och investeringar och successivt växla om de arbetsmarknadspolitiska
            resurserna för att därefter kunna minska kostnaderna. Syftet är
            ju att minska dessa kostnader genom att sysselsättningen ökar
            och fler kommer i arbete.
          </note>
          <note>
            Anf. 56 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Vi kan ju också beröra arbetsmarknadsutbildningens
            volym. Någon gång under denna höst har över 100 000 människor
            deltagit i sådan utbildning. Det är en rekordnivå.
          </note>
          <note>
            Det har förekommit en del diskussioner om hur man i ett nära
            skede skall kunna hålla arbetsmarknadsutbildningen på en hyggligt
            hög nivå.
          </note>
          <note>
            Om den arbetsplatsanknutna utbildningen vill jag säga att huvuddelen
            av denna måste ske i företagen ute på arbetsplatserna. Utbildningen
            måste också ske på företagens ansvar. Här gäller det naturligtvis
            att skapa ett utrymme som gör att man har råd med den typen av
            framtidssatsningar. Det är utomordentligt viktigt att man tänker
            på dessa frågor, men det orkar man inte göra på rätt sätt om man
            kämpar för sin överlevnad.
          </note>
          <note>
            Hur mycket tål Arbetsmarknadsverket? frågade
          </note>
          <note>
            Ingela Thale n. Man ligger i dag runt 5
          </note>
          <note>
            procentenheter. Jag tror att man i detta krisläge på arbetsmarknaden
            kommer att behöva tåla litet till.
          </note>
          <note>
            Jag vill inte fastna vid en viss procentsats, men min målsättning
            är fortfarande att de av våra ungdomar som inte kommer in på den
            ordinarie arbetsmarknaden skall gå i utbildning, kunna starta
            eget med rekryteringsstöd och ordinarie avtal eller göra praktik.
            Fortfarande är det en hel del ungdomar som står utanför ordinarie
            arbetsmarknad.
          </note>
          <note>
            Det är också min målsättning att hålla arbetsmarknadsutbildningen
            uppe, tillsammans med den nya arbetslivsutvecklingsåtgärden, som
            jag tror kan bli rätt omfattande. När man reser runt i landet
            möter man många som funderar just på den åtgärden.
          </note>
          <note>
            I det korta perspektivet kan nivån alltså bli ytterligare något
            högre, och sedan hoppas jag att man går ner på normal nivå så
            fort som möjligt.
          </note>
          <note>
            Andre vice talmannen anmälde att Ingela Thale n anhållit att
            till protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 57 HANS ANDERSSON (v) replik:
          </note>
          <note>
            Herr talman! Jag har ett par kommentarer och frågor.
          </note>
          <note>
            Först vill jag tacka arbetsmarknadsministern för att han svarade
            på min fråga om ungsomspraktiken.
          </note>
          <note>
            Jag tolkar svaret så, att arbetsmarknadsministern är medveten
            om att det är ett problem att ha 80 000
          </note>
          <note>
            ungdomar placerade i gråzonen mellan arbete och praktik utanför
            ett reellt anställningsförhållande, i ett slags provanställning
            med en specialiserad betalning. Jag tror att det är ett problem
            både för ungdomarna och för de åldersgrupperna på den omgivande
            arbetsmarknaden.
          </note>
          <note>
            Jag har alltså accepterat detta, vilket jag hoppas att arbetsmarknadsministern
            noterar. Jag har accepterat det trots våra starka dubier, eftersom
            vi nu har ett så akut läge.
          </note>
          <note>
            I stället för att koncentrera sig på den väldigt akuta och ganska
            fruktansvärda arbetslöshetssituationen runt om i landet, kommenterade
            arbetsmarknadsministern det positiva arbete som pågår när det
            gäller att förbättra produktionen.
          </note>
          <note>
            Min direkta fråga är: Är arbetsmarknadsministern medveten om
            hur viktigt det är med positiva, lokala relationer mellan fackföreningen
            och företaget och möjligheten till decentraliserade kollektivavtal?
          </note>
          <note>
            Jag är mycket rädd för den utveckling som är på gång kring de
            arbetsrättsliga frågorna, att vi går mot en djupt konfliktfylld
            situation, som starkt skulle störa den här utvecklingen.
          </note>
          <note>
            Min andra fråga är den jag ställde tidigare.
          </note>
          <note>
            Kommer det förslag angående kompetenshöjning i företagen? Kommer
            det förslag som innebär stimulanser till företag som satsar på
            att inom ramen för företaget höja teknik- och kompetensnivån hos
            sina medarbetare eller löntagare? Jag tror att det är absolut
            nödvändigt om vi på sikt skall komma ur den här situationen.
          </note>
          <note>
            Jag har också en liten kommentar angående de problem som i dag
            finns. Många företag går med förlust. I första hand handlar det
            ju faktiskt om för höga räntor, för stora kapitalkostnader, för
            dyra investeringar och otillräckligt kapacitetsutnyttjande, dvs.
            för dålig efterfrågan.
          </note>
          <note>
            Det är därför vi har framställt en serie med förslag som handlar
            om hur man kan stärka den inhemska efterfrågan, med investeringar
            och på annat sätt.
          </note>
          <note>
            Anf. 58 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Hans Andersson har tolkat det jag sade rätt. Jag
            är medveten om, att om mellan 80 000
          </note>
          <note>
            och 100 000 ungdomar befinner sig inom ramen för en åtgärd, då
            uppstår vissa problem här och där. Jag noterar också att Hans
            Andersson har gjort samma helhetsbedömning som jag gjorde för
            något år sedan, nämligen att det ändå är viktigt att vi ger ungdomarna
            en möjlighet att skaffa sig den här arbetslivserfarenheten och
            att man då får ta ett och annat frågetecken i kanten.
          </note>
          <note>
            Sedan till Hans Anderssons andra fråga. En av huvudfrågorna i
            Arbetsrättsutredningen är den som rör decentraliseringen. Det
            gäller att få ett bra och nära förhållande på den lokala arbetsplatsen.
          </note>
          <note>
            Körordningen är att förenkla, göra det förståeligt och decentralisera.
            Jag vet från alla mina besök ute i landet - nu och tidigare -
            att det är när man riktigt når varandra, när man har samma uppfattning
            om hur man skall gå till väga för att få ordning på saker och
            ting, som man får de riktigt goda produktivitetsresultaten. Med
            våra gränser vidöppna måste vi nu vara lika duktiga som man är
            i ett stort antal länder ute i världen.
          </note>
          <note>
            Hans Anderssons tredje fråga gällde kompetenshöjning. När man
            ser att det börjar gå uppåt, när man ser att det finns litet av
            överbryggning fram till dess att man behöver producera för fullt,
            då är utbildning i företag ett viktigt inslag. Jag bedömer det
            i dag så, att jag under våren litet utförligt får komma tillbaka
            till riksdagen i den frågan.
          </note>
          <note>
            Något som jag tycker är litet bekymmersamt och som jag har stött
            på under denna höst är att ett stort antal människor vill starta
            eget men att det råder brist på starta-eget-medel ute på arbetsförmedlingarna.
            Det är inte tillfredsställande, och jag kommer att återkomma också
            i den frågan.
          </note>
          <note>
            Det finns inget bättre för den enkilde eller för företagen än
            en klart sjunkande ränta. Olika partier har litet olika synpunkter
            kring detta, men om vi har samma målsättning kanske det går.
          </note>
          <note type="speaker">
            Anf. 59 HANS ANDERSSON (v) replik:
          </note>
          <note>
            Herr talman! Arbetsmarknadsministern säger att det råder brist
            på starta-eget-medel, men det värsta är ju att det råder brist
            också på många andra medel.
          </note>
          <note>
            Även jag gör ganska många resor runt i landet, och jag besöker
            då bl.a. arbetsförmedlingar. Det är med fasa jag ser att arbetsförmedlingarna
            får lov att ställa in programmerade insatser, utbildning och annat,
            därför att det faktiskt saknas medel. Jag kan inte tänka mig någonting
            sämre för de berörda, de arbetslösa, för kommunerna, för budgeten
            eller för samhället på sikt än att man låter människor vara overksamma
            i stället för att ha dem i utbildning eller i något annat som
            pekar framåt och som utvecklas.
          </note>
          <note>
            När det gäller ungdomsfrågan är jag glad att vi är överens. Jag
            hoppas att det kommer att tas emot positivt när jag tar initiativ
            till att institutet med ungdomspraktik omprövas och utvärderas
            utifrån en hel serie av aspekter, som jag skall återkomma till.
          </note>
          <note>
            Min sista fråga gäller egentligen bristerna. När tar pengarna
            slut? Jag vet att pengarna för utbildningsinsatser är slut på
            flera olika håll, men vad skall hända under resten av budgetåret?
          </note>
          <note>
            Kommer arbetsmarknadsministern med ytterligare medel för att
            vi skall kunna behålla en arbetslinje här i Sverige?
          </note>
          <note>
            Anf. 60 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag hoppas att före juluppehållet kunna ha ett samtal
            med ledningen för
          </note>
          <note>
            Arbetsmarknadsverket i syfte att tala om vissa saker, som jag
            tänker återkomma till riksdagen med under våren. Det rör sig om
            just sådant som skall beröra det andra halvåret av innevarande
            budgetår.
          </note>
          <note type="speaker">
            Anf. 61 LARS HEDFORS (s):
          </note>
          <note>
            Herr talman! Den 1 januari 1993 är ett datum som kommer att gå
            till den svenska skattehistorien. Då genomförs den förmodligen
            kraftigaste skattehöjningen i Sveriges historia. Och den som genomför
            denna höjning är den moderate skatteministern i den moderatledda
            regeringen
          </note>
          <note>
            Bildt!
          </note>
          <note>
            Det totala skattetrycket kommer att höjas.
          </note>
          <note>
            Marginalskatten kommer att skärpas. Momsen kommer att höjas.
            Bensinskatten kommer att höjas. Utlovade skattesänkningar på kapitalinkomster
            och förmögenheter kommer inte att genomföras. Sammantaget kommer
            hushållen nästa år att drabbas av skattehöjningar på ca 28
          </note>
          <note>
            miljarder kronor. Lägger man därtill tidigare fattade beslut
            om höjda energiskatter och avskaffade schablonavdrag, blir höjningen
            ca 37
          </note>
          <note>
            miljarder.
          </note>
          <note>
            Allt detta står naturligtvis i bjärt kontrast till tidigare ganska
            yviga löften om skattesänkningar från ledande moderata politiker.
            Så här sade t.ex.
          </note>
          <note>
            Bo Lundgren till mig i den allmänpolitiska debatten i oktober
            1991: ''Ändå har talare efter talare från socialdemokratin i denna
            debatt slagit vakt om de världsrekordhöga skatterna. I realiteten
            har man nästan pläderat för att höja dem ytterligare. Det är bra
            med höga skatter, säger man, och med de offentliga utgifter som
            skatterna finansierar. Detta kunde man höra nu senast från Lars
            Hedfors. Var och en inser naturligtvis, att det är en fullkomligt
            omöjlig politik att sticka huvudet i sanden och inte låtsas om
            skatternas avgörande betydelse. Vi måste sänka skatterna - - -.''
          </note>
          <note>
            Detta budskap har Moderaterna sedan fortsatt att hamra in ända
            till september månad i år. Nu är det den moderate skatteministern
            som slår vakt om ''de världsrekordhöga skatterna''.
          </note>
          <note>
            I samma debatt - den allmänpolitiska debatten i oktober 1991
            - lovade Bo Lundgren högtidligen också att skattereformens marginalskattesänkningar
            skulle ligga fast. Nu höjer han marginalskatten genom att avskaffa
            schablonavdraget, sänka grundavdraget och avskaffa det s.k. reallöneskyddet
            i skatteskalan.
          </note>
          <note>
            När det gäller momsen är det väl allom bekant att såväl Carl
            Bildt som Bo Lundgren vid ett flertal tillfällen har krävt långtgående
            sänkningar av denna. Momsen skulle ner till europeisk nivå, har
            det hetat. Någon gång har man preciserat sänkningen till 18 %.
            Nu återför samma herrar den generella momssatsen till 25 %.
          </note>
          <note>
            Bensinskattehöjningar har varit något av ett rött skynke för
            Moderata samlingspartiet. För att finansiera den stora skattereformen
            föreslog socialdemokrater och folkpartister en höjning med
          </note>
          <note>
            1 krona och 50 öre per liter. Då sade Carl Bildt så här: ''Det
            verkar nu närmast vara med vällust som man klämmer till med dramatiska
            ökningar av bensinpriset. Det är möjligt, att detta gläder miljöpartiet
            och en och annan övrig på den kanten.
          </note>
          <note>
            Men det drabbar faktiskt hårt alla dem, inte minst i glesbygder,
            för vilka bilen är ett måste för att de över huvud taget skall
            kunna leva kvar.''
          </note>
          <note>
            Jag skulle vilja fråga Carl Bildt och Bo Lundgren, om de nu hade
            varit här: Hur är det med vällusten nu, när ni lägger fram förslag
            som innebär bensinskattehöjningar på upp emot nästan 1:50 per
            liter? Ni vill ju inte ens diskutera att uppskjuta bensinskattehöjningarna
            ett år.
          </note>
          <note>
            Tydligast visar sig dock den moderata stöddigheten i en liten
            skrift som har fått den dramatiska titeln
          </note>
          <note>
            Skattebomben. Den utgavs så sent som i augusti
          </note>
          <note>
            1992 - dvs. en knapp månad innan krisen drabbade vårt land -
            och den är signerad av den moderate partisekreteraren Gunnar Hökmark.
          </note>
          <note>
            Den farliga skattebomben, som han talar om, är alltså Socialdemokraternas
            skatteförslag i riksdagen under våren 1992. Dessa förslag kommer
            enligt skriften att få tio konkreta effekter: minskat förtroende
            för Sverige, högre inflation, minskat sparande, sjunkande konkurrenskraft,
            stigande ränta, ökade avkastningskrav, mindre investeringar, minskad
            produktion och tillväxt, stigande arbetslöshet samt ökat budgetunderskott.
          </note>
          <note>
            Eftersom Moderaterna nu har accepterat en stor del av den socialdemokratiska
            skattepolitiken, förmodar jag att man från det hållet numera tar
            avstånd från sin skrämselpropaganda om briserande bomber. Vi kan
            kanske t.o.m. vara överens om att bomben i fråga har reducerats
            till en ganska kraftig nyårssmäll? Man kan kanske också våga hoppas
            på att Moderaterna i fortsättningen talar med något mindre bokstäver
            när det gäller möjligheterna till framtida skattesänkningar.
          </note>
          <note>
            Herr talman! Vi Socialdemokrater står naturligtis bakom krisuppgörelsen
            och skatteförslagen i denna, därför att de är nödvändiga för att
            man skall få ordning på statsfinanserna. Vi hade hoppats att övriga
            inblandade partier skulle göra detsamma.
          </note>
          <note>
            Tyvärr måste vi emellertid konstatera att våra borgerliga krispartner
            sprungit ifrån överenskommelsen på ett par väsentliga punkter.
          </note>
          <note>
            Det gäller bl.a. kapitalinkomstskatten, där man självsvåldigt
            har beslutat att införa en tidsgräns för höjningen av denna skatt
            och bestämt reavinstskatten på aktier till 25 %. Vi märker nu
            också i skatteutskottet hur man utan föregående överläggningar
            mellan krisöverenskommelsens parter genomför ett antal - visserligen
            små, men ändock - skattesänkningar. Ett exempel på detta är höjningen
            av bilreseavdraget, som vi
          </note>
          <note>
            Socialdemokrater accepterar men som har skett utan minsta föregående
            diskussion med oss.
          </note>
          <note>
            Detta tyder på dålig moral. Det underminerar ytterligare förtroendet
            för regeringen och får naturligtvis oss socialdemokater att tänka
            oss för mycket noga innan vi ger oss in på några nya äventyrliga
            uppgörelser med borgerliga partier.
          </note>
          <note>
            Och så en sak till: Det hade naturligtvis varit bra, om vi tillsammans
            hade kunnat lindra effekterna av vår gemensamma skattebomb, nyårssmäll
            eller vad vi nu skall kalla den för, genom att senarelägga någon
            av skattehöjningarna. Det hade varit bra för hushållens ekonomi
            och för sysselsättningen. Det hade över huvud taget varit bra
            för landets ekonomi i den lågkonjunktur som vi nu befinner oss
            i.
          </note>
          <note>
            Vi socialdemokrater föreslog därför att bensinskattehöjningen
            skulle senareläggas med ett år. De borgerliga gick emot detta
            förslag, och därmed föll det. Vi för vår del anser att en ingången
            överenskommelse skall hållas.
          </note>
          <note>
            Herr talman! Det finns alltså en hel del störande inslag i hanteringen
            av krisuppgörelsen när det gäller skatteområdet. Vi förbehåller
            oss naturligtvis rätten att påtala detta. Vi tänker inte heller
            sitta med armarna i kors i fråga om skattepolitiken i framtiden.
            Det finns t.ex. mycket kvar att göra för att återställa skattereformen.
            Och vi har inte för avsikt att avskaffa förmögenhetsskatten. Vi
            vill behålla den och reformera den så, att den blir enklare, rättvisare
            och effektivare.
          </note>
          <note>
            Ett annat område som länge har legat oss socialdemokrater varmt
            om hjärtat är kampen mot den ekonomiska brottsligheten i allmänhet
            och skattebrottsligheten i synnerhet. Den frågan är nu mer aktuell
            än någonsin. Så sent som i förra veckan kunde vi i Stockholmstidningarna
            läsa om hur antalet polisanmälda momsbedrägerier i
          </note>
          <note>
            Stockholms län hade tredubblats på ett år, och detta är förmodligen
            bara toppen på ett gigantiskt isberg av skattebedrägerier.
          </note>
          <note>
            Vi socialdemokrater har länge - och nu senast i vår ekonomisk-politiska
            motion i våras - påtalat dessa problem. Vi menar att det nu är
            dags att på allvar ta itu med den ekonomiska brottsligheten.
          </note>
          <note>
            Det kan ske genom mer resurser till polis, åklagare och skattemyndigheter,
            men framför allt genom att dessa myndigheter samverkar på ett
            effektivare sätt. Det kan komma att kosta pengar, men erfarenheten
            visar att sådana satsningar på sikt är mycket lönsamma genom att
            samhällets skatteinkomster ökar dramatiskt. En effektiv bekämpning
            av ekobrotten blir då också ett viktigt inslag i krispolitiken.
          </note>
          <note>
            Nu tycks också regeringen långt om länge ha insett detta och
            har lagt fram ett åtgärdsprogram mot den ekonomiska brottsligheten.
            Dess värre måste jag emellertid konstatera att detta program mer
            består av till intet förpliktande ord än av förslag till konkreta
            och handfasta åtgärder.
          </note>
          <note>
            Det värsta är kanske ändå att regeringen genom ett antal andra
            beslut försvårar skattemyndigheternas arbete. Man gör ändringar
            i skattesystemet som underlättar skatteplanering, och man vrider
            vapen ur händerna på skattemyndigheterna genom att t.ex. avskaffa
            den s.k. generalklausulen mot skatteflykt. Därigenom blir skattekontrollen
            svårare att utföra, och personal som skulle kunna användas i kampen
            mot den tunga skattebrottsligheten binds upp av mer rutinartade
            arbetsuppgifter.
          </note>
          <note>
            Vi socialdemokrater menar att vi måste slå vakt om den balans
            i skattesystemet som vi skapade genom skattereformen. Vi menar
            också att det förenklingsarbete som inleddes med skattereformen
            måste få fortsätta, så att skattemyndigheternas kontrollresurser
            kan användas i kampen mot den avancerade skattebrottsligheten.
            Det är just skattemyndigheterna som på ett tidigt stadium upptäcker
            inte bara skattebrottsligheten utan också en mängd andra skumraskaffärer.
            Inga ansträngningar får sparas för att komma till rätta med ett
            av vår tids största gissel: den ekonomiska brottsligheten.
          </note>
          <note>
            Herr talman! Avslutningsvis vill jag yrka bifall till de socialdemokratiska
            reservationer som har knutits till detta betänkande.
          </note>
          <note type="speaker">
            Anf. 62 PETER KLING (nyd):
          </note>
          <note>
            Herr talman! Jag skall börja mitt inlägg i debatten om finansutskottets
            betänkande 1 - eller skall jag kalla det för teaterföreställningen
            - med att tala om meningslösheten i att debattera detta betänkande.
          </note>
          <note>
            Till er sju åtta personer som sitter på åhörarläktaren vill jag
            säga att vi blev klara med dessa ärenden för 14 dagar sedan, så
            den här debatten är fullständigt meningslös.
          </note>
          <note>
            Men jag skall vara med i teaterföreställningen och tala litet
            grand om betänkandet. Det enda som kan vara spännande i eftermiddag
            när vi skall rösta om detta är möjligtvis om någon skulle bryta
            fingret när det blir dags att trycka på voteringsknappen, men
            det hoppas jag att inte någon gör.
          </note>
          <note>
            Herr talman! Ärade medskådespelare! Jag vill säga något om bensinskatten
            som vi i Ny demokrati motsätter oss. Regeringen har räknat med
            att få in ca 5,2 miljarder genom skattehöjningen. Vi menar med
            bestämdhet att detta i stället blir en förlust för skattebetalarna.
            Till vad kan vi referera att det skulle blir en förlust? Jo, det
            blir minskad bilkörning, som ger lägre inkomster för staten. Det
            blir ökade socialbidrag för de familjer som inte klarar denna
            höjning och som har 15-20 mil att åka till sina jobb. De måste
            ju få någon kompensation.
          </note>
          <note>
            Det räcker inte med höjningen av reseavdraget från
          </note>
          <note>
            12 till 13 kr. De behöver alltså få bidrag på något sätt. Utgifterna
            blir alltså större för staten. Det ökade reseavdraget från 12
            till 13 kr minskar den av staten beräknade bruttointäkten med
            ytterligare
          </note>
          <note>
            500 miljoner kronor.
          </note>
          <note>
            Ytterligare en aspekt finns. Föreställ er att en industriarbetare,
            som bor i Mellansverige, skall åka på semester - om han har råd
            att göra det. Tror ni att han med sin familj kör 200 mil exempelvis
            ner till Göteborg eller upp till Stockholm när bensinen kostar
            nästan 8 kr per liter? Nej, självfallet inte.
          </note>
          <note>
            Han lägger givetvis dessa pengar på en utlandsresa och tar med
            sig 10 000 kronor - om han nu har råd att göra det - och skattar
            utomlands. Därigenom tappar vi också intäkter.
          </note>
          <note>
            En annan aspekt är att de tyskar och eventuellt danskar som kommer
            hit, utlänningarna, givetvis vänder vid färjeterminalen efterlämnande
            två svarta streck i marken när de får veta att bensinen kostar
            8 kr. Då får vi också minskade intäkter på turistsidan.
          </note>
          <note>
            Vi får en försämring av trafiksäkerheten. Vad menar jag då med
            det? Jo, nu när det blir dyrt att ha större bilar kommer folk
            att köpa små bilar. Vad innebär detta? Det är klart som sjutton
            att vi får fler personer skadade i trafiken och eventuellt fler
            dödsoffer. Det kostar också pengar för staten.
          </note>
          <note>
            Vi får minskat inköp av svenska bilar, som är större bilar, i
            en redan hårt drabbad krisbransch. Det ger också sämre inkomster
            för staten.
          </note>
          <note>
            Konsumentprisindex höjs i samband med större utgifter. Därmed
            ökar bidragen och pensionerna.
          </note>
          <note>
            Summan av detta blir sannolikt en stor minusaffär för skattebetalarna,
            återigen beroende på en idiotisk bensinskattehöjning.
          </note>
          <note>
            Vi nydemokrater föreslår i stället en fordonskatt.
          </note>
          <note>
            Det är därmed inte sagt att det kan bli en sådan, men vi föreslår
            en fordonsskatt om 400 kr per fordon, vilket skulle ge 1,4 miljarder
            kronor. Att döma av de uppräkningar som jag här har gjort, tror
            vi att det vore realistiskt.
          </note>
          <note>
            Jag skall i den här showen också tala litet grand om turistmomsen.
            Men beräknade intäkten på turismen totalt till 4,2 miljarder.
            Vad blev den? Jo,
          </note>
          <note>
            2,4 miljarder. Samtidigt har NUTEK gjort beräkningar som visar
            att 30 000 anställda måste söka sig till en annan bransch och
            att ungefär 1 000
          </note>
          <note>
            företag har gått i konkurs.
          </note>
          <note>
            Det, mina damer och herrar på åhörarläktaren, har kostat er skattebetalare
            - jag är också skattebetalare - omkring 6-8 miljarder, och vi
            får in 2,4. Ni kan ju förstå vilken enorm backaffär vi gör genom
            att ha en så hög turistmoms. Jag är säker på att ni håller med
            mig.
          </note>
          <note>
            Vi i Ny demokrati föreslår en hotell- och restaurangmoms på 12,87
            % och en övrig moms på persontransport på 6 %. Vi vet att turismen
            i
          </note>
          <note>
            Sverige under 1991 minskade med ca 20 %, samtidigt som den ökade
            i de nordiska länderna. Är
          </note>
          <note>
            Sverige så otroligt inaktivt att vi inte kan få hit turister?
            Nej, det beror bara på det höga kostnadsläget, i vilket momsen
            är en stor faktor.
          </note>
          <note>
            Förra året ökade samtidigt svenskarnas utlandsresor med ungefär
            30 %. Vi ökade vårt utlandsresande med 30 %, spenderade pengar
            och skattade utomlands. Vi tycker inte att detta är sunt förnuft,
            och vi tycker definitivt inte att det är ett bra sätt att sköta
            affärerna åt skattebetalarna - våra kunder - i aktiebolaget Sverige.
          </note>
          <note>
            I detta anförande instämde Kenneth Attefors och
          </note>
          <note>
            John Bouvin (båda nyd).
          </note>
          <note type="speaker">
            Anf. 63 LARS HEDFORS (s) replik:
          </note>
          <note>
            Herr talman! Jag kan inte låta bli att reagera litet grand på
            Peter Klings inledande ord. Han talar om ett teaterspel och att
            vi skulle lura dem som sitter på läktaren. Det är ju just för
            dem som sitter här på läktaren och i tidningsbåsen som debatten
            är till, för att de skall få veta hur tankegångarna går. Hade
            vi inte haft denna offentliga debatt, hade de aldrig fått reda
            på det. Vill ni lägga locket på debatten,
          </note>
          <note>
            Peter Kling, eller vad är det fråga om?
          </note>
          <note>
            Dessutom kan man göra den enkla reflektionen att
          </note>
          <note>
            Ny demokrati ju verkligen är ett parti som utnyttjar den här
            kammaren för att dra uppmärkamheten till sig. Vi såg senast i
            går kväll när deras partiledare kom in här i kammaren utklädd
            på ett egendomligt sätt för att just dra uppmärksamheten till
            sig. Jag tycker därför att Peter Kling borde tala med litet mindre
            bokstäver i det avseendet.
          </note>
          <note>
            Får jag sedan när det gäller bensinskatten säga,
          </note>
          <note>
            Peter Kling, att det är alldeles självklart att det blir mindre
            bilkörning om man höjer bensinskatten.
          </note>
          <note>
            Men det är inte detsamma som att det blir en minskning av antalet
            turister. Man kan ju tänka sig att dessa turister använder sig
            av andra färdmedel, t.ex. våra järnvägar. Om de gör det, har man
            uppnått två mycket viktiga syften. Man har gjort en insats för
            en bättre miljö i Sverige, och man har gjort en insats för att
            minska skadorna, tvärtemot vad Peter Kling säger. Tågtrafiken
            är nämligen den säkraste trafikform som vi har i Sverige.
          </note>
          <note type="speaker">
            Anf. 64 PETER KLING (nyd) replik:
          </note>
          <note>
            Herr talman! Lars Hedfors, jag skall börja med att säga något
            om den meningslösa debatten. Jag står fortfarande fast vid att
            det är meningslöst att stå här och debattera. Vi menar bestämt
            att man skall föra debatterna innan man fattar besluten. Det är
            ju det som är vitsen. Då är det ännu intressantare. Jag skall
            tala om att jag har svårt att motivera mig till att ställa mig
            här och debattera när det som vi skall debattera redan är avgjort.
            Det är jättesvårt att motivera sig för att hålla en sådan teaterföreställning.
            Jag är nämligen inte någon fullfjädrad skådespelare. Vi vill att
            debatterna skall föras innan ärendet tas upp i utskotten. Sedan
            kan man ha någon efterföljande debatt.
          </note>
          <note>
            Det är kanske en gång på 500 som det blir ett annat beslut här
            i kammaren än det som har fattats i utskotten. Det är inte oftare.
            Lars Hedfors vet säkert det. Om det skulle vara 10 000-20 000
          </note>
          <note>
            människor på läktarna som hör och ser oss och känner till våra
            synpunkter, eller om det skulle vara
          </note>
          <note>
            500 journalister som bevakar debatterna, hade jag förstått detta.
            Men det finns inte någon som bevakar debatterna. Ingenting går
            ut i TV och radio. Det är inte mer än sju åtta människor som sitter
            på läktaren.
          </note>
          <note>
            Tror Lars Hedfors verkligen innerst inne att människor tar tåget
            med familj, packning, osv. när de har en bil att åka med? Nej,
            de gör inte det. De väljer däremot att åka utomlands. Jag är helt
            säker på det.
          </note>
          <note type="speaker">
            Anf. 65 LARS HEDFORS (s) replik:
          </note>
          <note>
            Herr talman! Jag inte bara tror, utan jag vet faktiskt att människor
            tar tåget om det blir dyrare att köra bil. Det finns massor av
            undersökningar som visar det. Så det är inga som helst problem.
          </note>
          <note>
            Peter Kling säger att diskussionen här i kammaren är meningslös.
            Det betyder alltså att han tycker att det är meningslöst med offentlighet.
            Han vill uppenbarligen föra diskussionera i slutna rum.
          </note>
          <note>
            Om det sitter bara sju åtta personer på läktaren, kanske det
            sitter några journalister i pressrummen och lyssnar och förmedlar
            det sagda till 7 000, 8 000,
          </note>
          <note>
            9 000 eller ännu fler människor. Det är så att säga tanken bakom
            offenligheten. Det är en viktig demokratisk princip.
          </note>
          <note>
            Om Peter Kling vill föra dessa debatter innan vi behandlar ärendena
            i utskottet och i kammaren, kan han ställa frågor och interpellationer
            till statsråden och på det sättet föra upp en fråga till debatt
            innan en proposition skrivs och motioner väcks.
          </note>
          <note type="speaker">
            Anf. 66 PETER KLING (nyd) replik:
          </note>
          <note>
            Herr talman! Lars Hedfors, jag har inte talat om att vi inte
            skall ha offentlighet. Det är självklart att vi skall ha det.
            Men det vore mycket trevligare för människorna på läktaren att
            veta att debatterna kommer att efterföljas av ett beslut. Nu är
            det precis tvärtom. Vi sitter och beslutar innanför stängda dörrar.
            Sedan går vi hit och håller denna teaterföreställning. Det är
            ju detta det handlar om.
          </note>
          <note>
            Jag tror säkert att det skulle ha varit fler människor på läktaren
            och fler journalister som lyssnade till debatterna om de hade
            kunnat gå ut och säga hur det förhåller sig innan beslutet fattas.
            Vi har inte sagt att vi skall utestänga någon från våra beslut,
            snarare tvärtom. Vi vill att debatterna skall föras innan man
            behandlar ärendena i utskotten. Lars
          </note>
          <note>
            Hedfors vet ju att det inte förs några debatter i utskotten.
            Om man skulle vilja föra en debatt där någon gång, är det dåligt
            med tid, och allt skall klubbas igenom. Det skall ju gå fort i
            utskottet. Det är ju det som är det viktigaste.
          </note>
          <note type="speaker">
            Anf. 67 LARS BÄCKSTRÖM (v):
          </note>
          <note>
            Herr talman! I detta ärende har jag av misstag blivit anmäld
            för att tala i fem minuter. Men jag kommer att tala längre, således
            längre än Peter Kling från
          </note>
          <note>
            Ny demokrati, men dock kortare tid än Lars
          </note>
          <note>
            Hedfors från Socialdemokraterna.
          </note>
          <note>
            Peter Kling sade att detta är ett skådespeleri. Det har man säkert
            goda möjligheter att bedöma från
          </note>
          <note>
            Ny demokratis sida. Ny demokrati är det parti som har satt en
            ära i att fara runt som ett resande teateroch tivolisällskap.
            Det är därför klart att ni från
          </note>
          <note>
            Ny demokrati är sakkunniga och kan bedöma det -
          </note>
          <note>
            tivolidirektörer och teaterdirektörer. Det enda ni inte tycker
            om av de tre konsterna är cirkusen.
          </note>
          <note>
            Men debatter tycks ni inte tycka om, om ni inte får det som ni
            vill. Och det är klart att det är enklare om VD:n Ian bestämmer
            tills någon som vill ha litet mer debatt hoppar av. Men debatten
            är inte så dum, och debatten är inte främst till för dem som sitter
            på läktaren. Debatten är till för offentligheten. Men debatten
            är framför allt till för ledamöterna, att vi skall kunna tvingas
            redovisa våra ståndpunkter för varandra, tvingas lyssna på varandra
            och ta intryck av varandras argument.
          </note>
          <note>
            Jag har ändrat mina åsikter och ståndpunkter genom att lyssna
            på andra ledamöter i denna kammare. Vad ledamoten från Ny demokrati
            säger är att han sätter sig här men att han inte tar intryck av
            någon annans argument. Det må stå för honom.
          </note>
          <note>
            Men jag kommer att sitta i denna kammare och lyssna för att ta
            intryck av vad som sägs, och jag kommer att ändra mina ståndpunkter,
            eftersom jag inte är så självgod att jag tror att jag själv vet
            allt bäst. Det är detta som är demokratins grundtanke, att man
            inte tror att man ensam vet allt bäst.
          </note>
          <note>
            Det finns emellertid ett grunddrag i ett annat parti här i kammaren,
            där man är litet mer grötmyndig och stöddig. Jag tror inte att
            man skall vara stöddig i politiken. Jag skall ge ett konkret exempel.
          </note>
          <note>
            Finansutskottets ordförande Per-Ola Eriksson stod tidigare här
            i dag och redovisade att valutalånenormen skall slopas. Vi har
            haft många offentliga debatter om denna fråga. Jag motionerade
            om den den 24 oktober 1990. I dag är utskottets ordförande nöjd
            med att riksdagen kommer att fatta detta beslut. Jag hade varit
            nöjdare om riksdagen hade fattat detta beslut 1990.
          </note>
          <note>
            Det hade sparat många miljarder för skattebetalarna, och det
            hade undandragit många miljarder som företagen lånar i utlandet
            och sedan lånar ut till staten. Det skapade en skuldstock som
            låg och var ett hot mot kronan, i och med att man kunde spekulera
            med dessa lån, och man kunde säkra sina positioner, som det heter
            på ekonomspråket. Att vi hade denna stock liggande i företagsvärlden
            var en av de bidragande orsakerna till att vi tvingades överge
            försvaret av den fasta kronkursen. Men jag tror att den offentliga
            debatt som vi har fört i denna kammare har bidragit till att vi
            i dag, visserligen två år för sent, fattar detta beslut.
          </note>
          <note>
            Man brukar säga: Bättre sent än aldrig. Man kan fråga sig om
            följande gäller: Är för sent bättre än aldrig? Men vi kommer dock
            att fatta detta beslut, och det är ett riktigt beslut. Och den
            offentliga debatten har hjälpt till att få fram detta beslut.
          </note>
          <note>
            Jag skall därefter övergå till att tala mer renodlat om skattefrågorna.
            Regeringen Bildt, som i dag företräds av skatteutskottets ordförande
            Knut
          </note>
          <note>
            Wachtmeister, tillträdde med skattesänkningar som patentmedicin.
            Det skulle skapa tillväxt och lösa fördelningsproblem, enligt
            principen hellre dela orättvist på klapparna än inga klappar alls.
            Men denna tomteteori höll inte. Även julklappar i form av skattesänkningar
            kostar.
          </note>
          <note>
            Detta har man insett t.o.m. i USA. När skatteutskottet var i
            USA sommaren 1989 träffade vi en senator från Texas som fritt
            översatt sade att vad USA behövde var några rejäla skattehöjningar
            men att väljarna ännu inte var mogna för dem.
          </note>
          <note>
            Senatorn hette Bentsen. Han blev sedan vicepresidentkandidat,
            men förlorade valet. Efter
          </note>
          <note>
            Clintons seger kommer han att ingå i presidentens regering på
            en tung ekonomisk post.
          </note>
          <note>
            Nu är USA visserligen ett annat land än Sverige, med vida lägre
            skatteuttag än Sverige. Men det pågår ett paradigmskifte, ett
            tankeskifte, i den tid då kommunismen är död och kapitalismen
            ligger på intensiven - tiden efter genvägarna och de snabba klippen.
          </note>
          <note>
            Herr talman! De stora felen under svenskt 80-tal var den offensiva
            devalveringen, valutaregleringens avskaffande, kreditmarknadens
            avreglering, skatteomläggningen, bristen på konjunkturpolitik,
            alltså frånvaron av en riktig åtstramning under den värsta överhettningen.
          </note>
          <note>
            Jag säger inte att allt var fel. Men nästan allt gjordes vid
            fel tidpunkt och i fel ordning.
          </note>
          <note>
            Skatteomläggningen borde ha föregått kreditmarknadens avreglering.
          </note>
          <note>
            Skatteomläggningen var underfinansierad. De dynamiska effekterna
            uteblev.
          </note>
          <note>
            Kapitalinkomstbeskattningen ger inte så mycket som beräknat,
            inte heller breddningen av tjänst.
          </note>
          <note>
            Underfinansieringen kan gälla så mycket som 20
          </note>
          <note>
            miljarder.
          </note>
          <note>
            Skatteomläggningen hjälpte alltså inte mot dagens kris. Som den
            låg i tiden kom den kanske att bidra till att krisen fördjupades.
            Att pressa hushållssparandet uppåt när konjunkturen vänder neråt
            är ju inte en god konjunkturpolitik.
          </note>
          <note>
            Så kom då de olika krispaketen i höstas - det är precis som i
            seriefilmer: krispaket 1, krispaket 2
          </note>
          <note>
            och krispaket 3 - det sista var en föreställning som visserligen
            ställdes in redan efter förhandsvisningen.
          </note>
          <note>
            Vad som nu pågår påminner om en filmtitel: Jakten på den försvunna
            skatten. Det är ju vad man nu håller på med. I finansutskottets
            betänkande föreslås en rad skattehöjningar. Skattebetalarnas förening
            har räknat ut att skattekvoten höjs med
          </note>
          <note>
            0,5 procentenheter. Kapitalinkomstskatten sänks inte. Inkomstskatten
            höjs genom minskat grundavdrag och en justerad brytpunkt. Både
            den allmänna momsen och momsen på mat och turism höjs. Bensin-
            och tobakskatterna höjs. Till detta kommer - för att strö salt
            i de moderata såren - en rad tidigare beslutade skattehöjningar.
          </note>
          <note>
            Jag skall bara nämna ett par exempel: höjd elskatt för hushåll,
            höjd koldioxidskatt och höjd fastighetsskatt. Den s.k. flyttskatten
            sänks väl inte
          </note>
          <note>
            1993 - eller hur blir det med den, Knut
          </note>
          <note>
            Wachtmeister?
          </note>
          <note>
            Moderaterna ökar inte längre takten när det gäller skattesänkningar.
            De backar och går från skattesänkning till skattehöjning. Det
            är bra. Men jag tror inte att de är glada över beröm från vänster.
          </note>
          <note>
            Det är dock en annan sak.
          </note>
          <note>
            Herr talman! I dag upplever vi här i kammaren en politisk paradox:
            Moderaterna står för högre skatter än vad Vänsterpartiet gör vad
            gäller 1993.
          </note>
          <note>
            Vänsterpartiets skattealternativ till framlagda krispaket innebär
            att den allmänna momsen sänks till 22 % och den reducerade momsen
            till 15 %.
          </note>
          <note>
            Skatten på alkohol och tobak höjs. Förmögenhetsoch kapitalbeskattningen
            återställs till nivåer som gällde under hösten 1991. Grundavdraget
            slopas för dem som betalar statsskatt.
          </note>
          <note>
            För 1993 innebär våra förslag att skatten sänks med
          </note>
          <note>
            3 miljarder gentemot regeringens förslag. Det är ingen stor skillnad,
            men det är ändå en skillnad. Att sänka momsen till 22 % resp.
            15 % är konjunkturellt riktigt. Inflationen pressas därmed ner,
            och det är bra i ett läge där vi har en flytande växelkurs. Sänkt
            moms innebär direkt en ökad efterfrågan i ekonomin och indirekt
            en ökad efterfrågan i industrin. Problemet för svensk industri
            just nu är den dåliga efterfrågan. Det vet jag av egna erfarenheter
            från mina hemtrakter -
          </note>
          <note>
            Uddevallaregionen, som är extremt hårt drabbad.
          </note>
          <note>
            Nyligen sade en företagsledare till mig: Lars, vi missar inga
            order längre. Det finns inga order att konkurrera om.
          </note>
          <note>
            Det är detta som är det grundläggande problemet.
          </note>
          <note>
            Vi i Vänsterpartiet föreslår att grundavdraget behålls på nuvarande
            nivå för dem som har lägre inkomster och att grundavdraget i stället
            slopas för dem som betalar statsskatt. Det är ett fördelningspolitiskt
            riktigt förslag, en sorts solidaritetsskatt.
          </note>
          <note>
            En annan rimlig solidaritetsskatteåtgärd skulle kunna vara uppjusteringen
            av marginalskatten för dem som har högre inkomster. Det inser
            numera allt fler socialdemokrater - kanske inte Lars
          </note>
          <note>
            Hedfors, men många andra. Villy Bergström förespråkade nämnda
            åtgärd nyligen i Svenska
          </note>
          <note>
            Dagbladet. Samma sak gjorde Lars Engqvist i TV i går. T.o.m.
            tidningen Dagen, som brukar anses vara Kristdemokraterna närstående,
            hävdade detta nyligen på ledarplats.
          </note>
          <note>
            Så två andra punkter: den mycket debatterade bensinskatten och
            den nästan inte alls debatterade sjukförsäkringsavgiften. På båda
            dessa punkter har jag frågetecken när det gäller Socialdemokraternas
            agerande.
          </note>
          <note>
            Vi sade redan i januari att bensinskatten borde höjas. Vi föreslog
            en differentierad höjning. Per-
          </note>
          <note>
            Ola Eriksson sade tidigare i dag att det minsann är ett gammalt
            centerförslag - väckt av herr Hedlund
          </note>
          <note>
            1946, tror jag. Så är det kanske. I så fall har vi kommit fram
            till samma ståndpunkt som Centern.
          </note>
          <note>
            Det är ingen skam att ta upp ett gammalt centerförslag. Kanske
            är det här en sten som kan användas till att bygga upp ett slags
            röd-grön allians. Vi skall inte strida om upphovsrätten i det
            avseendet.
          </note>
          <note>
            I en motion pläderar vi alltså för en differentierad höjning
            av bensinskatten utifrån regionala hänsyn.
          </note>
          <note>
            Detta har vi gjort av statsfinansiella och miljöpolitiska skäl,
            och vi står för det här alternativet. Men jag är fundersam när
            det gäller
          </note>
          <note>
            Socialdemokraternas agerande. I media har de ju kritiserat bensinskattehöjningen.
            Men i utskottssammanhang har man stått för uppgörelsen.
          </note>
          <note>
            Herr talman! Jag kan inte låta bli att erinra mig mina gamla
            indianböcker från pojkåren. Någon av de röda sade ibland: Ni talar
            med kluven tunga.
          </note>
          <note>
            Till en del har jag ett intryck av att det är så här. Jag förstår
            att ni vill stå för uppgörelsen, men det finns gränser för hur
            man taktiskt kan agera.
          </note>
          <note>
            Så till sjukförsäkringsavgiften. Här görs ibland jämförelser
            med ett slags skatteväxling, för att använda politiskt språk.
            Arbetsgivaravgiften sänks, och löntagarna får betala en egenavgift.
            Det kan kanske ses som en teknisk förändring, om företaget eller
            den som skall ha förmånen skall erlägga den här avgiften. Men
            så enkelt är det inte. I
          </note>
          <note>
            verkligheten rör det sig om en skattesänkning för dem som har
            inkomster på över 7,5 basbelopp, alltså 252 000 kr.
          </note>
          <note>
            I nuvarande system utgår arbetsgivaravgiften för alla inkomster
            över 7,5 basbelopp. Men förmånen utgår endast för inkomster på
            upp till 7,5
          </note>
          <note>
            basbelopp. Den nya avgiften däremot kommer bara att utgå för
            inkomster på upp till 7,5
          </note>
          <note>
            basbelopp. Därför minskar skatteuttaget på inkomster ovanför
            den här brytpunkten. Det här är ännu en riktad skattesänkning
            för de inkomstskikt där lönen uppgår till mer än 21 000 kr i månanden.
          </note>
          <note>
            Det förvånar mig att Socialdemokraterna har svalt den här medicinen.
            De kanske t.o.m. har blandat till den. Vidare förvånar det mig
            att massmedia inte har uppmärksammat denna fråga, för det här
            är, som sagt, en riktad skattesänkning beträffande de högre inkomstskikten.
          </note>
          <note>
            Till sist, herr talman, några ord om något som egentligen inte
            inryms i skattefrågan. I ett läge där
          </note>
          <note>
            Vänsterpartiet ibland framstår som det enda oppositionspartiet
            kan det vara frestande att trumma ut ett budskap: Vi är utan skuld.
            Vi har lösningen.
          </note>
          <note>
            Men det är inte sant, för våra opinionssiffror visar att det
            här budskapet inte är trovärdigt. Det är heller inte sakligt sant
            att vi har lösningen på problemen. Vår politik, om den fick genomföras,
            är bättre än den som nu drivs. Men vi kan varken tro eller hoppas
            på möjligheten att vi under överskådlig tid får igenom våra förslag
            ograverade.
          </note>
          <note>
            Jag anser att vi i Vänsterpartiet, liksom alla andra politiker,
            har del i att landet befinner sig i en sådan djup kris. Men våra
            fel är så att säga inte andras förtjänster.
          </note>
          <note>
            Ett trovärdigt alternativ förutsätter att vi får bort
          </note>
          <note>
            Carl Bildt från statsministerposten och Bo
          </note>
          <note>
            Lundgren från skatteministerposten samt att dessa får återgå
            till det som de är väldigt bra på, nämligen att driva oppositionspolitik.
          </note>
          <note>
            Socialdemokraterna säger att de är alternativet.
          </note>
          <note>
            Men det är inte sant. Socialdemokraterna kan inte på allvar tro
            att det är möjligt att vinna egen majoritet i väljarkåren. Ingvar
            Carlsson inser detta och säger att han vill samverka med Folkpartiet.
          </note>
          <note>
            Men Ingvar Carlsson väljer att bortse från att det är osannolikt
            att Bengt Westerberg vare sig skulle vilja eller skulle våga ta
            den konflikt med de allmänborgerliga väljarna som det skulle innebära
            att släppa fram Socialdemokraterna till regeringsmakten.
          </note>
          <note>
            Därför sitter nog Folkpartiet kvar i den borgerliga båten, även
            om man kommer att bråka om kursen.
          </note>
          <note>
            Ett trovärdigt alternativ till Carl Bildt förutsätter alltså
            ett det finns ett alternativ även till vänster om
          </note>
          <note>
            Socialdemokraterna och att Socialdemokraterna är villiga att
            söka samförstånd även vänsterut i riksdagen.
          </note>
          <note>
            Herr talman! Jag tror att det är möjligt att skapa ett sådant
            alternativ. Det är dags att formulera mer än ett oppositionsalternativ.
            Det är dags att skapa förutsättningar för en riksdagsmajoritet,
            för ett rättvisare Sverige.
          </note>
          <note>
            Arbetslösheten är en av samhällets värsta orättvisor. Men det
            går att bekämpa såväl budgetunderskott som inflation och arbetslöshet.
          </note>
          <note>
            Det förutsätter dock en rättvis fördelningspolitik.
          </note>
          <note>
            Sveriges ekonomi lider av dålig tillväxt. Redan på
          </note>
          <note>
            1600-talet sade en engelsk filosof: Pengar är som gödsel. De
            bör spridas ut för att göra nytta.
          </note>
          <note>
            Gör vi det i en rödgrön politisk allians, kan vi få fart på Sverige.
          </note>
          <note>
            Herr talman! Naturligtvis ställer jag mig bakom
          </note>
          <note>
            Vänsterpartiets meningsyttring.
          </note>
          <note type="speaker">
            Anf. 68 ANDRE VICE TALMANNEN:
          </note>
          <note>
            Innan jag ger Peter Kling och Lars Hedfors ordet för replik erinrar
            jag om ämnet för den här debatten: Åtgärder för att stabilisera
            den svenska ekonomin.
          </note>
          <note>
            Sidodebatten får alltså fortsätta vid ett lämpligare tillfälle.
          </note>
          <note type="speaker">
            Anf. 69 PETER KLING (nyd) replik:
          </note>
          <note>
            Herr talman! Det betyder att jag inte får bemöta
          </note>
          <note>
            Lars Bäckströms påhopp på oss och gjorda uttalanden om att vi
            varit stöddiga osv. Men de sakerna får vi väl diskutera någon
            annan gång.
          </note>
          <note>
            Lars Bäckström nämnde att hushållssparandet minskar vid en åtstramning
            av ekonomin. Det är självklart att det blir så. Men varför då
            öka utgifterna för Medelsvensson, eller Svensson över huvud taget,
            med den här bensinskatten? Varför inte följa oss i Ny demokrati
            och rösta med oss? Vi anser att det här är fråga om en förlustaffär.
          </note>
          <note>
            Det är likadant med turistmomsen. Det är förmodligen också en
            gigantisk förlustaffär för skattebetalarna nästa år. Jag hoppas
            verkligen att
          </note>
          <note>
            Lars Bäckström ställer upp och röstar med Ny demokrati både när
            det gäller turistmomsen och när det gäller bensinskattehöjningen,
            eftersom vi har nästan samma åsikter.
          </note>
          <note type="speaker">
            Anf. 70 LARS BÄCKSTRÖM (v) replik:
          </note>
          <note>
            Herr talman! I januari, när vi redovisade våra samlade politiska
            alternativ, föreslog vi att den s.k.
          </note>
          <note>
            turistmomsen, mervärdesskatten på hotell- och resetjänster, skulle
            sättas till noll. Det hade gått bra att stödja det förslaget under
            vårens behandling.
          </note>
          <note>
            Det gjorde inte Ny demokrati mig veterligt. Vi får försöka se
            vidare på de här frågorna.
          </note>
          <note>
            I detta betänkande föreslår vi att den s.k.
          </note>
          <note>
            turistmomsen sänks från 18 till 15 %. Ni kan ju stödja det förslaget.
            Våra förslag går i samma riktning. Däremot vill jag inte hävda,
            som ni gör, att detta är något slags perpetuum mobile, som automatiskt
            finansierar sig självt. Det kan ge kostnader att sänka skatter.
            Dem har vi valt att finansiera.
          </note>
          <note>
            Sedan har vi beskattningen av bilismen. En av orsakerna till
            att man vill höja bensinskatten är faktiskt att man vill minska
            bilåkandet. Det är inte enbart att man vill få in pengar till
            statskassan.
          </note>
          <note>
            Naturligtvis leder detta till minskad bilism. Det finns ett bilismproblem,
            särskilt i våra storstäder.
          </note>
          <note>
            Därför har vi föreslagit att höjningarna skall differentieras,
            så att man höjer mest i storstäderna.
          </note>
          <note>
            Där finns också alternativ i form av kollektivtrafik, som i och
            för sig bör byggas ut.
          </note>
          <note>
            Vi har sagt att en bättre metod att beskatta bilismen är att
            lägga skatten på drivmedelssidan. Då kan man sänka på accissidan.
            En bil skadar inte miljön när den står stilla. Sänkta acciser
            kan leda till att man köper nyare bilar och skrotar bort gamla
            bilar.
          </note>
          <note>
            I vårt förslag tar vi hänsyn till driften av bilen, men minskar
            hushållens kostnad för att köpa in bilarna.
          </note>
          <note>
            Jag tycker att vi har tänkt mycket klokt i den här frågan.
          </note>
          <note type="speaker">
            Anf. 71 PETER KLING (nyd) replik:
          </note>
          <note>
            Herr talman! Vi har faktiskt följt era förslag angående turistmomsen.
            Men vi kan inte gå med på de finansieringsaspekter som ni har,
            med kraftigt ökade skatter.
          </note>
          <note>
            Vi är helt säkra på att om man sänker turistmomsen ger detta
            en positiv effekt på statskassan. Vi slipper att få en stor arbetslöshet.
            Vi slipper att få en stor utslagning av företag. Vi får ökad turism
            utifrån, dvs. export. Export är alltså sådana människor som kommer
            hit från utlandet och spenderar pengar här. Den exporten är i
            dag ungefär 17 miljarder kronor. Ser man på bilindustrin, som
            är så viktig för
          </note>
          <note>
            Sverige, omfattar den också 17 miljarder. Turism är en jättestor
            näring i Sverige. Men det är tydligen mycket svårt att förstå
            i den här kammaren.
          </note>
          <note>
            Det är likadant med bensinskatten. Den slår kraftigt mot turismen.
            Det är ingen som kommer till Sverige för att bila här som turist.
            I huvudsak åker tyskarna till våra grannländer och turistar.
          </note>
          <note>
            Lars Bäckström tog upp miljöeffekterna. Dem anser vi vara marginella
            med anledning av den eventuellt minskade bilkörningen. Däremot
            har bensinskatten andra effekter. Vi får ökade sociala utgifter
            och vi får ökade reseavdrag, 12-13 kr. Vi får fler utlandsresor,
            vi får minskad turism, som jag nämnde förut, och försämring av
            trafiksäkerheten.
          </note>
          <note>
            Inköpen av bilar minskar och konsumentprisindex höjs. Detta kommer
            att slå kraftigt mot våra aktiebolag i Sverige.
          </note>
          <note type="speaker">
            Anf. 72 LARS BÄCKSTRÖM (v) replik:
          </note>
          <note>
            Herr talman! Beskattningen av bilismen skulle alltså ge marginella
            miljöeffekter. Jag kommer från verklighetens Bohuslän, där skogarna
            håller på att dö, där havet är allvarligt skadat på grund av bilism.
          </note>
          <note>
            Men det är inte det enda problemet med bilismen.
          </note>
          <note>
            De problemen kan man lösa med bättre rening och bättre drivmedel
            i framtiden. Det finns också trängseleffekter. Det inser t.o.m.
            en sådan människa som Gyllenhammar, som producerar bilar. Vi har
            trängselproblem, vi har bullereffekter och vi har olyckor. Därför
            bör privatbilismen minska, särskilt i storstäder. En bra metod
            för det är högre bensinskatt samt lägre skatt på fordonen.
          </note>
          <note>
            Lägre skatt på själva fordonet gör att Volvo och
          </note>
          <note>
            Saab kan sälja fler bilar i Sverige, nya bilar. Man kan då få
            bilindustriarbetare i arbete. Så fungerar det system vi har tänkt
            oss.
          </note>
          <note>
            Sedan säger nydemokraten att han är säker på att skattesänkningar
            är självfinansierande. Politikerna under 80-talet var väldigt
            säkra på väldigt mycket.
          </note>
          <note>
            De var säkra på den tredje vägen. De var säkra på den enda vägen.
            De var säkra på genvägsmetoder, att det nog skulle lösa sig efter
            hand. Det är en erfarenhet av 80-talet som man bör ta till vara:
            Var inte så tvärsäker! Spela de säkra korten! Se till att finansiera
            saker och ting! Lita inte på perpetuum mobile och dynamiska effekter!
            Det är en lärdom.
          </note>
          <note>
            Vi har inte råd med fler tvärsäkra politiker, vare sig de är
            nydemokrater eller av annan kulör.
          </note>
          <note>
            Vi har sagt att vi vill stimulera turismen genom sänkt mervärdesskatt
            på turisttjänster. Det skall också finansieras. Det kan ge stimulerande
            effekter på ekonomin. Om vi inte trodde på det, skulle vi inte
            föreslå det. Detta ger oss möjligheter att använda de pengarna
            till andra åtgärder. Det ger också möjlighet att minska arbetslösheten
            på de här områdena. Men lita inte på dynamiska effekter och er
            tvärsäkerhet innan beslut är fattat!
          </note>
          <note>
            Andre vice talmannen anmälde att Peter Kling anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 73 LARS HEDFORS (s) replik:
          </note>
          <note>
            Herr talman! Lars Bäckströms spekulationer i regeringsfrågan
            får kanske närmast tolkas som ett inlägg i det aktuella partiledarvalet
            inom
          </note>
          <note>
            Vänsterpartiet.
          </note>
          <note>
            Jag begärde ordet för att ta upp en fråga som Lars
          </note>
          <note>
            Bäckström aktualiserade, nämligen att vi socialdemokrater skulle
            ha kritiserat bensinskattehöjningen. Det är inte sant. Det vi
            har kritiserat är att man inte är med på att senarelägga denna
            bensinskattehöjning. Vi vill inte vara med om den stora skattebomb
            som Moderata samlingspartiet åtminstone tidigare har talat om.
            Vi vill ha en mildare övergång, en s.k. infasning.
          </note>
          <note>
            Vi står naturligtvis bakom krisöverenskommelsen.
          </note>
          <note>
            Skall det ändras något i den måste självklart alla ingående partier
            vara med på sådana ändringar. På det här viset har vi fått vara
            med och påverka den politiska utvecklingen i landet. Tyvärr måste
            man säga att Vänsterpartiet har valt att ställa sig vid sidan
            om. Därmed har man också ställt sig vid sidan om allt inflytande.
            Det är inte första gången man gör på det viset. Därmed har man
            som sagt valt en politisk ökenvandring.
          </note>
          <note>
            Vi har på det här viset lyckats uppnå många för oss viktiga mål.
            Vi har t.ex. sett till att det har blivit skattehöjningar på kapital.
            Vi har också uppnått det som Lars Bäckström efterlyste, nämligen
            skattehöjningar för dem som ligger över brytpunkten, genom att
            brytpunkten inte kommer att justeras upp i den takt som annars
            skulle ha gjorts. Vi har fått tio miljarder kronor för sysselsättningsfrämjande
            åtgärder. Det kommer att sysselsätta ungefär 130 000 människor.
            Det är väl inte dåligt, Lars Bäckström, att uppnå sådana saker
            genom konstruktivt samarbete? Vi har uppnått att egenavgifterna
            i arbetslöshetförsäkringen inte kommer att sexdubblas, som vi
            trodde att de skulle göra. Vi har sett till att det blir nedskärningar
            även i försvaret och vi har sluppit vårdnadsbidraget.
          </note>
          <note>
            Jag skulle kunna räkna upp mängder av sådana här socialdemokratiska
            förslag som vi har fått igenom därför att vi var med om krisuppgörelsen.
            Men vi har naturligtvis också i en sådan överenskommelse fått
            ge. Det är inte bara att ta, man måste också ge någonting.
          </note>
          <note type="speaker">
            Anf. 74 LARS BÄCKSTRÖM (v) replik:
          </note>
          <note>
            Herr talman! Jag delar till fullo bedömningen att man måste både
            ge och ta. Man måste ge om man skall få något. Det är korrekt.
            Mitt inlägg är ett inlägg i en politiskt generell debatt om skattefrågorna.
          </note>
          <note>
            Jag delar Lars Hedfors värdering att socialdemokratin fick ut
            väsentliga fördelar ur det s.k. krispaket 1, men även väsentliga
            beska piller.
          </note>
          <note>
            Men, det har jag sagt tidigare i kammaren, krispaket 2 var en
            bro för mycket.
          </note>
          <note>
            Mitt vidare resonemang i den här frågan syftar till problemet
            att det inte går att uthålligt driva politik genom att förhandla
            med en moderat statsminister, om man är politiker på vänster sida
            av fältet.
          </note>
          <note>
            Därför måste det skapas ett annat alternativ. Jag vill bara i
            den här allmänna debatten redovisa för er socialdemokrater att
            om man skall få bort Carl
          </note>
          <note>
            Bildt från statsministerposten kan man inte förlita sig på Folkpartiet,
            för Folkpartiet är mer lojalt mot det borgerliga lägret än mot
            vänstersidan, socialismens sida, i politiken. Det är ett kallt
            faktum att utgå ifrån. Det är inte mer än så på den punkten.
          </note>
          <note>
            Så till bensinskattefrågan. Jag tror och misstänker -
          </note>
          <note>
            jag vill redovisa det ärligt - att Socialdemokraterna i den allmänna
            retoriken och i sin marknadsföring av sig själva försökt lugna
            den interna opinionen genom att ge sken av att vara motståndare
            mot bensinskattehöjningarna. Man har samtidigt känt sig bunden
            av att stå fast vid krisuppgörelsen. Vi har fått det absurda läget
            att Bo Lundgren under några veckor i den svenska pressen framstod
            som skattehöjningens bäste vän. Höjd bensinskatt var det Bo Lundgren
            som drev, medan Allan Larsson var den som drev motståndet mot
            höjda skatter.
          </note>
          <note>
            Jag tycker inte att det är trovärdigt, för jag tror faktiskt
            att Bo Lundgren i själ och hjärta är en större skattesänkare än
            Allan Larsson. Jag tror att jag gör en korrekt psykologisk bedömning
            av båda dessa gentlemän.
          </note>
          <note>
            Även om man nu vill stå fast vid uppgörelsen finns det, som jag
            nämnde inledningsvis, något slags force majeure i vissa frågor.
            Lars Hedfors antydde det själv. Han menade att de borgerliga partierna
            går ifrån vissa delar av uppgörelsen. Men framför allt var förutsättningen
            för uppgörelsen en fast växelkurs. När nu denna föll ställdes
            också själva grundvalen för uppgörelsen i annan dager. Det är
            inte att bryta kontraktet, utan det är att hänvisa till den paragraf
            i kontraktet där det sägs att det finns ett slags force majeure.
          </note>
          <note>
            Man kunde ha gjort det. Vill man inte göra det, skall man i varje
            fall inte ge intryck av att det är något annat än en senareläggning
            man pläderar för.
          </note>
          <note>
            I massmedia framstod det som att man var motståndare till höjningen.
            Det är bra att Lars
          </note>
          <note>
            Hedfors nu klargjort att man inte alls är det, utan man är för
            höjningen. Vad man vill ändra på är genomförandetidpunkten.
          </note>
          <note type="speaker">
            Anf. 75 LARS HEDFORS (s) replik:
          </note>
          <note>
            Herr talman! Det är alltså något slags konspirationsteori som
            Lars Bäckström för fram, att vi skulle ha drivit bensinskattefrågan
            av partiegoistiska skäl. Kan inte Lars Bäckström ändå förstå att
            det är så stora nackdelar med att genomföra stora skattehöjningar
            samtidigt, att någonting borde göras? Man borde kunna skjuta på
            någon av dessa skattehöjningar. Vi är hederliga och ärliga och
            vill stå fast vid den krisöverenskommelse som vi har träffat.
            Skall den ändras, skall den ändras i samråd med de andra
          </note>
          <note>
            ''krispaketpartierna''. Men det ville man inte gå med på. Alltså
            får vi så att säga stå vårt kast.
          </note>
          <note>
            Lars Bäckström säger att förutsättningarna för krisuppgörelsen
            är borta i och med att den fasta växelkursen övergavs. Så är det
            förvisso icke. Var och en som har studerat den svenska ekonomin
            i dag vet att den befinner sig i ett utomordentligt dåligt skick,
            med ett budgetunderskott som mer eller mindre befinner sig i fritt
            fall. Det finns de som talar om att det är uppe i 200 miljarder
            kronor. Och vi har en kris inom bankväsendet som kommer att kosta
            skattebetalarna kanske smått astronomiska
          </note>
          <note>
            100 miljarder kronor. Men då är alltså en stor del av grundförutsättningarna
            för krisöverenskommelsen kvar.
          </note>
          <note type="speaker">
            Anf. 76 LARS BÄCKSTRÖM (v) replik:
          </note>
          <note>
            Herr talman! Lars Hedfors har helt rätt i att orsakerna till
            problemen och problemen finns kvar men att de är av annan typ
            nu. Då gällde det att försvara den fasta växelkursen. Det skedde
            också till priset av att man genomförde åtgärder som ökade arbetslösheten.
            Det grundläggande stora problemet i svensk ekonomi just nu är
            arbetslösheten och den dåliga efterfrågan. Vad ekonomin skulle
            behöva är stimulansåtgärder. Det inser herr Hedfors också när
            han säger att man borde skjuta på skattehöjningarna.
          </note>
          <note>
            Vi i Vänsterpartiet har sagt att vi vill tidigarelägga skattesänkningar
            och sänka den allmänna momsen till 22 % från 25 % för att få bättre
            stimulans på ekonomin. Det vore en riktigare åtgärd att sänka
            den allmänna mervärdeskatten för att snabbt få stimulansåtgärder.
            Är det någonting man skall göra är det att låta bli att sänka
            arbetsgivaravgifterna, som kostar oerhört mycket, och använda
            resurserna till investeringar för att upprätthålla sysselsättningen
            inom den kommunala sektorn och framför allt till investeringar
            inom den offentliga sektorn. Det hade varit mycket klokare att
            använda pengarna till sådant.
          </note>
          <note>
            Visst har Socialdemokraterna rätt i att det är en oerhört djup
            kris. Vi är inne i en klassisk depression, med sjunkande BNP under
            tre år. Vi har föreslagit åtgärder för att stimulera ekonomin.
          </note>
          <note>
            Sedan får vi ta itu med att bringa ner budgetunderskottet. Men
            det kommer att ta en oerhört lång tid. Det viktigaste är färdriktningen,
            att minska budgetunderskottet och öka sysselsättningen. Dessa
            två saker kan göras samtidigt.
          </note>
          <note type="speaker">
            Anf. 77 KNUT WACHTMEISTER (m):
          </note>
          <note>
            Herr talman! Jag har underlåtit att begära repliker på mina tre
            meddebattörer, för det skulle ha tagit alltför lång tid. Jag tror
            att kammaren håller mig räkning för detta.
          </note>
          <note>
            Herr talman! Det känns måhända något frustrerande att i dag debattera
            skattefrågor där regeringspartierna och Socialdemokraterna i stort
            sett är överens, åtminstone på papperet. I
          </note>
          <note>
            morgondagens skattedebatt är allt tillbaka till det vanliga,
            där riktlinjerna är klara och motsättningarna som förr.
          </note>
          <note>
            Lars Hedfors tycker tydligen att samsynen är besvärande. Redan
            i dag tar han till brösttoner och raljerar över de skattehöjningar
            som var förutsättningen för krisuppgörelsen. Lars Hedfors blundar
            för att det ekonomiska läget nu är ett helt annat än bara för
            ett år sedan. Han blundar för den bakomliggande orsaken. Han blundar
            också för det faktum att det totala skattetrycket sedan regeringsskiftet
            minskat med ca 12,5 miljarder kronor - i sig en skattebomb. Han
            blundar vidare för alla de besparingar som har gjorts genom krisuppgörelsen.
            Men det kanske inte ger något betyg att tala så mycket om dem.
          </note>
          <note>
            Skatteministern bör akta sig för framtida skattesänkningar, säger
            Lars Hedfors. Nu behövs emellertid skattesänkningar särskilt för
            de mindre företagen för att trygga så många jobb som möjligt.
          </note>
          <note>
            Sådana förslag kommer i budgetpropositionen i januari. Jag förmodar
            att Socialdemokraterna stöder dessa förslag. Jobben är viktiga,
            eller hur?
          </note>
          <note>
            Lars Hedfors vill ha kvar förmögenhetsskatten.
          </note>
          <note>
            Min fråga till Lars Hedfors blir: Vill
          </note>
          <note>
            Socialdemokraterna också avskaffa förmögenhetsskatten på det
            arbetande kapitalet?
          </note>
          <note>
            En gemensam nämnare för Socialdemokraterna tycks vara motståndet
            mot avskaffandet av den s.k.
          </note>
          <note>
            generalklausulen mot skatteflykt. Det motståndet materialiseras
            i den avvikande mening som
          </note>
          <note>
            Socialdemokraterna har avlämnat i skatteutskottets yttrande till
            finansutskottet och till den reservation från samma parti som
            fogats till skatteutskottets betänkande nr 14. Eftersom det betänkandet
            kommer att behandlas i morgon, finns det ingen anledning att föra
            två debatter i samma ämne, varför jag i dag inte närmare kommer
            att ta upp generalklausulen.
          </note>
          <note>
            Det enda riktigt substantiella i
          </note>
          <note>
            Socialdemokraternas avvikande mening är annars att man går emot
            förslaget att den allmänna sjukförsäkringsavgiften blir avdragsgill
            vid inkomsttaxeringen samt att kapitalinkomstskatten permanentas
            till 30 % om två år.
          </note>
          <note>
            I övrigt är man inom socialdemokratin enig med regeringen om
            att sjuk- och arbetsskadeförsäkringarna flyttas från statsbudgeten.
            En försäkringsmodell är tänkt med tydligare samband mellan avgifter
            och förmåner. I
          </note>
          <note>
            avvaktan härpå föreslås en sjukförsäkringsavgift om 0,95 % av
            förvärvsinkomsten upp till 7,5
          </note>
          <note>
            basbelopp. Det är denna avgift som
          </note>
          <note>
            Socialdemokraterna alltså anser icke bör bli avdragsgill.
          </note>
          <note>
            Det principiella förslaget är inte en fråga för skatteutskottet,
            men vi anser att avdragsrätten är motiverad och logiskt riktig,
            eftersom utfallande ersättning är skattepliktig. I övrigt består
          </note>
          <note>
            Socialdemokraternas avvikande mening i mer eller mindre hurtfriska
            uttalanden om att vårt land genom krisuppgörelserna förskonats
            från diverse skattesänkningar inom kapitalinkomstskatteområdet.
          </note>
          <note>
            Eftersom det inte ställs något socialdemokratiskt yrkande i frågan,
            utöver kapitalskattesatsen efter
          </note>
          <note>
            1995, finns det ingen anledning till ytterligare kommentarer.
          </note>
          <note>
            Ny demokrati har också en avvikande mening i fråga om turistmomsen
            och bensinskatten. Man yrkar att turistmomsen sänks till 6 % för
            persontransporter och till 12,87 % för hotell- och restaurangnäringarna.
            Därmed upprepar Ny demokrati sina krav från när kompletteringspropositionen
            lades fram i våras.
          </note>
          <note>
            Beklagligtvis är det ekonomiska läget sådant att det är otänkbart
            med ofinansierade skattesänkningar.
          </note>
          <note>
            Det är också beklagligt att det är svårt att kvantifiera de dynamiska
            effekter som en sådan skattesänkning kan tänkas medföra.
          </note>
          <note>
            Den andra delen av Ny demokratis avvikande mening rör bensinskatten.
            Det har talats en hel del tidigare i debatten i dag om den frågan.
            Liksom alla andra ogillar Ny demokrati bensinskattehöjningen och
            vill att regeringen återkommer till riksdagen med alternativa
            lösningar, som att t.ex.
          </note>
          <note>
            differentiera skatten och höja fordonsskatten. För att kompensera
            statskassan för en eventuellt icke genomförd bensinskattehöjning
            räcker det ingalunda med att höja fordonsskatten med angivna 400
            kr, utan det erfordras minst ytterligare en tusenlapp. Det går
            att tänka sig vad det kommer att medföra i form av antalet avställda
            bilar.
          </note>
          <note>
            Differentierad regional bensinskatt har varit på tapeten tidigare.
            Men det medför icke önskvärda problem med gränsdragningar, redovisning
            och kontroll.
          </note>
          <note>
            Lars Bäckström hade märkligt nog ingen meningsyttring i skatteutskottets
            yttrande till finansutskottet. Man kan fråga sig varför. Han tar
            igen skadan med alla de förslag som Vänsterpartiet nu lägger fram.
            Men de är inte trovärdiga, och de löser inga problem. De gör bara
            ont värre.
          </note>
          <note>
            Det utgör dock ett sundhetstecken att
          </note>
          <note>
            Vänsterpartiet nu vill sänka matmomsen till 15 %.
          </note>
          <note>
            Det var inte så länge sedan som det hette: ''Bort med momsen
            på maten!''
          </note>
          <note>
            Det här var ett framsteg, Lars Bäckström. Men alla de andra förslagen
            på skattehöjningar som har redovisats i finansutskottet skulle
            vara till stor skada för det svenska folket och bör därför inte
            genomföras.
          </note>
          <note type="speaker">
            Anf. 78 LARS BÄCKSTRÖM (v) replik:
          </note>
          <note>
            Herr talman! Vi förbättrar vår politik allt eftersom.
          </note>
          <note>
            Det bör alla partier göra, och det försöker säkert alla partier
            att göra. Det är ingen orimlig hållning till politisk verksamhet.
          </note>
          <note>
            Det finns inte något finansiellt utrymme att avskaffa matmomsen
            1993. Det är enkelt. Men det finns finansiellt utrymme att sänka
            den till 15
          </note>
          <note>
            procentenheter. Då skulle Sverige lägga sig på den allmänna momsnivån
            i EG. Det kanske vissa tycker är lämpligt.
          </note>
          <note>
            Vi vill sänka den andra momsnivån från 25 till 22
          </note>
          <note>
            procentenheter. Det har vi också skapat finansiellt utrymme för.
            Men Moderaterna tycker att det är bättre att ligga på 25 %. Det
            fanns en gång i världen moderater som tyckte att momsen borde
            sänkas till
          </note>
          <note>
            18 %. 22 % är i alla fall ett steg på vägen.
          </note>
          <note>
            Vi föreslår en del skattehöjningar. Men det är inga stora skattehöjningar.
            Vårt netto slutar faktiskt på ett skatteminus för 1993. Jag sade
            det i mitt huvudanförande. Vi föreslår faktiskt 3 miljarder kronor
            mindre i skatteuttag än Moderaterna för
          </note>
          <note>
            1993 i det betänkande som vi nu behandlar. Det är ett slags politikens
            paradox.
          </note>
          <note>
            Vidare var det frågan om varför Vänsterpartiet inte har någon
            meningsyttring i skatteutskottets yttrande till finansutskottet.
            Det är för att våra förslag finns redovisade i finansutskottets
            betänkande. Vi debatterar ju nu ett betänkande från finansutskottet.
            Det viktiga är att förslagen behandlas i kammaren. Det interna
            cirkulärskrivandet är inte riktigt lika viktigt som kammarärendet.
          </note>
          <note>
            Jag vill följa upp med ett par frågor till Knut
          </note>
          <note>
            Wachtmeister. Han pratar om skattehöjningar osv.
          </note>
          <note>
            Socialdemokraterna har berömt sig för att de har fått igenom
            en del skattehöjningar. Vad hade
          </note>
          <note>
            Moderaterna gjort om de hade fått som de hade velat? Skulle det
            inte ha blivit några skattehöjningar? Ligger budet på skattesänkningar
            om 10 miljarder kronor om året kvar från det moderata partiets
            sida?
          </note>
          <note>
            Slutligen har vi frågan om reseavdragen. Hur skall
          </note>
          <note>
            500 miljoner kronor finansieras? Skall det inte ske en finansiering,
            eller är det kommunerna som skall belastas ytterligare? Skall
            en indragning på 7,5
          </note>
          <note>
            miljarder kronor stiga till 8 miljarder kronor?
          </note>
          <note type="speaker">
            Anf. 79 KNUT WACHTMEISTER (m)
          </note>
          <note>
            replik:
          </note>
          <note>
            Herr talman! Lars Bäckström ställde några frågor, och jag svarar
            på den sista frågan först. Den gällde hur dessa 500 miljoner kronor
            skall finansieras. Det får Lars Bäckström besked om i budgetpropositionen.
          </note>
          <note>
            Lars Bäckström frågade mig om Moderaterna inte hade accepterat
            några skattehöjningar alls i det läge som rådde i höstas. Det
            är en hypotetisk fråga. Vi hade självfallet lagt tonvikten på
            besparingar. Men det var nödvändigt med en bred uppgörelse. Där
            gällde det att giva och att taga, vilket vi gjorde.
          </note>
          <note>
            Eftersom båda parterna tycks vara missnöjda nu efteråt, tyder
            det på att uppgörelsen antagligen träffade ganska rätt.
          </note>
          <note type="speaker">
            Anf. 80 LARS HEDFORS (s) replik:
          </note>
          <note>
            Herr talman! När jag anklagar Knut Wachtmeister för brutna löften
            på skattepolitikens område, säger han att det nu råder ett nytt
            ekonomiskt läge och att man inte kände till det när löftena gavs.
            Om man är osäker på den ekonomiska utvecklingen, skall man väl
            inte gå ut och lova skattesänkningar på 10
          </note>
          <note>
            miljarder kronor om året? Dessutom tror jag inte att det är riktigt
            sant att man var osäker på det ekonomiska läget. Moderaterna kritiserade
            i valrörelsen oss socialdemokrater för att ha drivit ekonomin
            i botten. Då var det ingen hejd på svartmålningen. Men ändå utlovades
            skattesänkningar på 10 miljarder kronor om året.
          </note>
          <note>
            Det är det jag anklagar Moderata samlingspartiet för.
          </note>
          <note>
            Nu hör jag till min oförställda häpnad att Knut
          </note>
          <note>
            Wachtmeister lovar nya skattesänkningar. Det skall minsann finnas
            med i budgetpropositionen i januari. Har ni inte lärt er något
            av det som har hänt? Det går inte att sänka skattetrycket i Sverige
            i denna situation! Ni lovade skattesänkningar i kampanjen Ny start
            för Sverige. Ni lovade det i regeringsdeklarationen, och ni har
            lovat det i skriften Skattebomben. Ni har nu fått uppleva att
            detta är en omöjlighet. Men ni envisas och fortsätter med dessa
            löften.
          </note>
          <note>
            Jag hoppades att Knut Wachtmeister inte skulle hoppa över frågan
            om generalklausulen. Den ekonomiska brottsligheten och skattebrottsligheten
            är allvarliga företeelser.
          </note>
          <note>
            Denna brottslighet dränerar årligen staten på mycket pengar.
            Det hade varit en viktig del av krisbekämpningen att ställa upp
            i kampen mot den ekonomiska brottsligheten. Men det har Moderata
            samlingspartiet inte visat något större intresse för och visar
            inte det nu heller. Det hade varit intressant att få höra synpunkter
            om detta.
          </note>
          <note>
            Slutligen var det frågan om förmögenhetsskatten på det arbetande
            kapitalet. Vi menar för det första att förmögenhetsskatten skall
            vara kvar. Vi menar för det andra att förmögenhetsskatten skall
            reformeras, så att det blir en bredare bas för skatteuttaget och
            en mycket lägre skattesats.
          </note>
          <note>
            Ungefär lika mycket skall tas in som tidigare.
          </note>
          <note>
            I det arbete som måste sättas igång tämligen omgående måste vi
            naturligtvis också väga in förhållandena för de mindre företagen.
            Vi har sagt i våra motioner att vi är inte främmande för att på
            ett eller annat sätt försöka gynna de mindre företagen i dessa
            frågor.
          </note>
          <note type="speaker">
            Anf. 81 KNUT WACHTMEISTER (m)
          </note>
          <note>
            replik:
          </note>
          <note>
            Herr talman! Det vore märkligt om vi skulle debattera generalklausulen
            i dag. Det är i morgon som frågan om avskaffandet skall debatteras.
            Det är i morgon som vi skall debattera regeringens förslag om
            att avskaffa generalklausulen. Varför skall vi först debattera
            frågan i dag och sedan ytterligare en gång? Jag har svårt att
            förstå det.
          </note>
          <note>
            Vidare sade Lars Hedfors att han blev mycket förvånad över att
            det kommer förslag till skattesänkningar i budgetpropositionen.
            Det kan
          </note>
          <note>
            Lars Hedfors inte vara omedveten om, eftersom det redogjordes
            för det så sent som i går i skatteutskottets delegation. Vi diskuterade
            också hur vi skall hantera den frågan för att skattesänkningen
            skall kunna träda i kraft senast den 15 mars nästa år.
          </note>
          <note>
            Lars Hedfors anklagar Moderata samlingspartiet för att ha lovat
            skattesänkningar om 10 miljarder per år, trots att vi måste ha
            varit medvetna om den ekonomiska krisen när vi gick in i regeringen.
            Men hur var det med Socialdemokraternas krismedvetande? Jag behöver
            bara erinra om den benämning som den förre finansministern fick
            -
          </note>
          <note>
            Allan ''vändpunkten'' Larsson. Han menade att allting pekade
            åt rätt håll, men det var helt fel. Vi var mera medvetna om krisen
            än vad
          </note>
          <note>
            Socialdemokraterna var.
          </note>
          <note>
            Vi har i alla fall sänkt skatterna med 12,4 miljarder, och det
            är ingen dålig start. När väl konjunkturerna tillåter det kommer
            vi också att fortsätta att sänka de skadliga skatterna.
          </note>
          <note>
            Lars Hedfors gav en liten öppning beträffande det arbetande kapitalet
            när han sade att man måste ta hänsyn till att de mindre företagen
            drabbas av förmögenhetsskatten på det arbetande kapitalet.
          </note>
          <note>
            Jag ser det ändå som en ljusning att
          </note>
          <note>
            Socialdemokraterna i det fallet kommer att ansluta sig till oss,
            på samma sätt som Vänsterpartiet, som också har sagt att man bör
            befria det arbetande kapitalet från förmögenhetsskatt.
          </note>
          <note type="speaker">
            Anf. 82 LARS HEDFORS (s) replik:
          </note>
          <note>
            Herr talman! Nej, Knut Wachtmeister, det är inte särskilt märkligt
            att jag vill diskutera generalklausulen i dag. Jag har försökt
            att från denna talarstol föra in ämnet ekonomisk brottslighet
            och skattebrottslighet. Det är det som jag vill diskutera i dag.
            Om vi kan komma till rätta med åtminstone en del av den ekonomiska
            brottsligheten, innebär det också en förstärkning av statskassan.
            Det är också ett mycket viktigt led i krispolitiken - och det
            är väl krispolitiken som vi diskuterar i dag, eller hur, Knut
            Wachtmeister?
          </note>
          <note>
            Vidare hävdar Knut Wachtmeister frimodigt att man har sänkt skatterna
            med 12,4 miljarder kronor sedan 1991. Jag läste häromdagen en
            tidskrift som
          </note>
          <note>
            Knut Wachtmeister känner mycket väl till och brukar citera, nämligen
            Sunt Förnuft.
          </note>
          <note>
            Skattebetalarnas Förening, en Moderaterna närstående organisation,
            hävdade bestämt att det inte var fråga om några skattesänkningar
            utan att det hade varit en skattehöjning från 1991 till 1993.
          </note>
          <note>
            Det må vara hur det vill med den saken, men
          </note>
          <note>
            Moderata samlingspartiet står i varje fall bakom en kraftig skattehöjning
            mellan 1992 och 1993.
          </note>
          <note>
            Jag måste också få säga att jag inte upphör att förvåna mig över
            Knut Wachtmeisters löften här om fortsatta skattesänkningar i
            Sverige. Jag vill än en gång fråga: Har ni verkligen inte lärt
            er någonting av era misstag och felbedömningar på det området?
          </note>
          <note type="speaker">
            Anf. 83 KNUT WACHTMEISTER (m)
          </note>
          <note>
            replik:
          </note>
          <note>
            Herr talman! Sunt Förnuft är ingalunda en
          </note>
          <note>
            Moderaterna närstående tidning, och jag tar avstånd från de beräkningar
            som den tidningen har gjort beträffande förändringarna i skattetrycket.
          </note>
          <note>
            Vidare frågar Lars Hedfors om vi verkligen vill utlova skattesänkningar.
            Ja, vi kommer att göra allt vad vi kan för att sänka de skadliga
            skatter som verkar hämmande på utvecklingen och på sysselsättningen
            i Sverige. Lägger man alltför stora skatter på näringsverksamheten
            tynar den bort, kapital flyttar från Sverige och recessionen blir
            stor.
          </note>
          <note>
            Vi har sett vad som har hänt när
          </note>
          <note>
            Socialdemokraterna höjde skattetrycket till världens högsta.
            Vi håller nu på att sänka det, och det är nödvändigt för att vi
            skall få ett bättre Sverige och större framtidsutsikter.
          </note>
          <note type="speaker">
            Anf. 84 LENA HJELM-WALLE N (s):
          </note>
          <note>
            Herr talman! I dag diskuterar vi den akuta krisbekämpningen men
            även sådant som på längre sikt kan stärka förutsättningarna för
            tillväxt. För oss socialdemokrater är ökade utbildningsinsatser
            av utomordentlig betydelse som kompetensutveckling för att stärka
            konkurrenskraften allmänt sett och för att ge möjligheter till
            personlig utveckling för individen.
          </note>
          <note>
            Den hårdnande internationella konkurrensen ställer ökade kompetenskrav
            inom stora delar av arbetslivet. Ny teknik sprids i dag snabbare
            och den tekniska utvecklingen accelererar. Givna kunskaper föråldras
            snabbt. Goda lösningar på svåra problem inom olika samhällsområden
            måste tas fram.
          </note>
          <note>
            Att stärka och utveckla konkurrenskraften inom näringslivet är
            helt nödvändigt för att kampen mot den snabbt växande arbetslösheten
            skall bli framgångsrik.
          </note>
          <note>
            Förändringar i teknik och arbetsorganisation ökar krav på såväl
            kunskaper som förmåga att tillägna sig kunskaper. Till detta kommer
            att stora delar av den svenska arbetskraften har en utbildningsnivå
            som inte når upp till den som gäller i några av våra viktigaste
            konkurrentländer.
          </note>
          <note>
            Trots att utbildningsnivån ökat påtagligt under de senaste årtiondena
            saknar fortfarande över 40 % av arbetskraften utbildning utöver
            folk- eller grundskola. De högskoleutbildade inom industrin utgör
            endast ca 5 % av de anställda. Generellt gäller att utbildningsnivån
            inom industrin behöver höjas. Det gäller då att ta ide erna om
            återkommande utbildning och livslångt lärande på allvar samtidigt
            som insatser måste göras för att höja utbildningsnivån hos de
            unga.
          </note>
          <note>
            Det finns dessutom stora skillnader i utbildningsnivå mellan
            olika grupper i samhället.
          </note>
          <note>
            För många löntagare med låg utbildning innebär förändringar i
            arbetslivet ett allvarligt hot mot deras framtida sysselsättning.
            Det är därför angeläget att ägna stort intresse åt på vilket sätt
            utbildningsmöjligheterna fördelas i samhället.
          </note>
          <note>
            Detta är naturligtvis ett ansvar för utbildningsanordnarna, främst
            stat och kommun, men det är angeläget att understryka arbetslivets
            eget ansvar. Det gäller både att tillse att den utbildning som
            de anställda för med sig verkligen används på ett rationellt sätt
            och att ta ansvar för personalens fort- och vidareutbildning.
          </note>
          <note>
            Dess värre är det inte ovanligt att en omodern arbetsorganisation
            leder till att de anställdas kompetens underutnyttjas, både inom
            många branscher i näringslivet och inom den offentliga sektorn.
            Delar av näringslivet avstår många gånger medvetet från att anställa
            forskarutbildade eller högskoleutbildade, till förfång för produktutveckling
            och förnyelse.
          </note>
          <note>
            Jag vill understryka att en höjd utbildningsnivå måste leda till
            en större andel kvalificerade jobb.
          </note>
          <note>
            Om inte, kan studier och förkovran upplevas som mindre värdefullt
            och leda till missnöje hos den som satsat tid och engagemang.
          </note>
          <note>
            Den svåra situationen på arbetsmarknaden understryker ytterligare
            det nödvändiga i att nu satsa stort på utbildning och kompetenshöjande
            åtgärder i samhället. Det är ett stort slöseri om inte engagemanget
            för utbildning tas till vara i den svåra arbetsmarknadssituation
            som Sverige nu befinner sig i.
          </note>
          <note>
            Vi socialdemokrater har mot denna bakgrund krävt ökade utbildningsinsatser.
            Vi har därför kraftigt motsatt oss regeringspartiernas beslut
            att skära ned den kommunala vuxenutbildningen och folkbildningen.
            Vi har kritiserat att gymnasiereformen försenats genom utebliven
            finansiering.
          </note>
          <note>
            Av samma skäl har vi varit pådrivande för att öka antalet utbildningsplatser
            i högskolan. När vi i somras såg hur många behöriga sökande som
            inte fick plats inför höstterminen krävde vi att antalet platser
            skulle öka med minst 5 000.
          </note>
          <note>
            Utbildningministern motsatte sig detta. Efter starka reaktioner
            tvingades regeringen tillföra högskolan ytterligare 4 000 platser.
          </note>
          <note>
            Vid krisuppgörelsen i september tillmötesgick sedan regeringssidan
            våra krav på ökade utbildningsinsatser. Överenskommelsen innebar
            att ca 25 000 heltidsplatser, varav 13 000 vid
          </note>
          <note>
            Komvux, 5 000 vid gymnasieskolan och 5 000 vid folkhögskolor,
            skulle erbjudas arbetslösa vuxna och ungdomar.
          </note>
          <note>
            Till vuxenstudierna kopplades också en ökning av vuxenstudiestödet.
            Dessutom utökades högskolan med ytterligare 2 000 studieplatser.
          </note>
          <note>
            Det här är bra. Dess värre finns det anledning att känna oro
            för bristande insikt hos regeringen om vad utbildningsverkligheten
            kräver. Det räcker inte att tilldela nya platser. De ekonomiska
            förutsättningarna för studier för individerna måste vara utklarade,
            oavsett om det rör sig om utbildningsbidrag, vuxenstudiestöd,
            studiemedel eller andra sätt att finansiera sina studier. Här
            haltar det allvarligt i dag.
          </note>
          <note>
            Enligt krisuppgörelsen skulle högskoleplatserna om möjligt förläggas
            till de små och medelstora högskolorna. Vi ansåg att detta var
            särskilt angeläget eftersom dessa högskolor av den borgerliga
            regeringen missgynnats vid fördelningen av de nya resurser som
            kommit högskolan till del under det senaste året.
          </note>
          <note>
            Regeringspartierna grälade i två månader om fördelningen av platserna
            och lämnade sin proposition så sent som den 25 november. Enligt
            denna skall - i strid med överenskommelsen - 300
          </note>
          <note>
            av platserna inte tilldelas de mindre och medelstora högskolorna
            utan universiteten. Vi är förvånade över att Centern föll undan
            i den frågan.
          </note>
          <note>
            Vi har för vår del haft kontakt med alla berörda högskolor. Vi
            har då erhållit försäkringar om att de mindre och medelstora högskolorna
            verkligen har förmågan att med kvalitet i utbildningen ta sig
            an
          </note>
          <note>
            2 000 nya högskolestuderande. Vi finner inga skäl att frångå
            överenskommelsen.
          </note>
          <note>
            Nog om detta - vi får diskutera den frågan mer på fredag.
          </note>
          <note>
            Jag menar att det finns skäl att se framåt. Vi socialdemokrater
            menar att det är dags att kraftigt höja ambitionsnivån på utbildningsområdet.
          </note>
          <note>
            Ytterligare en årskull, dvs. 100 000 kvinnor och män, bör så
            snart som möjligt befinna sig i studier på olika nivåer.
          </note>
          <note>
            Det behövs en strategi för att höja utbildningsnivån och öka
            kompetensutvecklingen i ett perspektiv av livslångt lärande.
          </note>
          <note>
            Först och främst gäller det att ta till vara den vilja till studier
            och förkovran som finns tydligt dokumenterad i ansökningsköerna
            bl.a. till det tredje året på gymnasieskolan, till komvux, folkhögskolor,
            studieförbund och högskolor.
          </note>
          <note>
            Vidare måste så många som möjligt av dem som drabbas av arbetslöshet
            erbjudas en kompetensstärkande utbildning.
          </note>
          <note>
            Dessa utbildningsinsatser kräver att man i arbetslivet utvecklar
            förmågan att tillvarata de anställdas resurser och vilja att bidra
            till verksamhetens utveckling.
          </note>
          <note>
            Jag vill framhålla tio komponenter i en utbildningsstrategi för
            livslångt lärande.
          </note>
          <note>
            För det första: Förändringarna i gymnasieskolan måste genomföras,
            så att ungdomarna kan ges en förlängd yrkesutbildning med förstärkt
            allmänkompetens.
          </note>
          <note>
            För det andra: Ungdomar med en tvåårig utbildning måste erbjudas
            ett tredje år.
          </note>
          <note>
            Medvetenhet om behovet av att bygga på en tidigare utbildning
            måste konsekvent stimuleras.
          </note>
          <note>
            För det tredje: Vuxenutbildningen måste förstärkas. Antalet platser
            i komvux, på folkhögskolor och i studieförbund måste öka kraftigt,
            så att flertalet av dem som söker sig till dessa utbildningar
            också kan få studera.
          </note>
          <note>
            Vuxenutbildningen är av OECD omnämnd som det svenska utbildningssystemets
            pärla. Den får inte vanvårdas. Vuxenstudiernas finansiering måste
            tas på allvar, och vuxenutbildningen får inte utgöra en nedskärningspost
            för regeringen.
          </note>
          <note>
            För det fjärde: En röd tråd i all vuxenutbildning borde vara
            att man mycket medvetet satsar på ökat språkkunnande - främst
            engelska för vuxna med kort utbildning. Ett stort språkutbildningsprogram
            är ett nödvändigt inslag i arbetet att höja utbildningsnivån.
          </note>
          <note>
            För det femte: Den genom riksdagsbeslutet från våren 1991 inledda
            expansionen av högskolan måste fortsätta. Högskolan måste få en
            mer betydelsefull roll för fort- och vidareutbildningen av redan
            yrkesverksamma. Antalet platser inom naturvetenskaplig och teknisk
            utbildning måste öka.
          </note>
          <note>
            För det sjätte: Fler bör få genomgå forskarutbildning, inte minst
            inom teknisk och naturvetenskaplig fakultet.
          </note>
          <note>
            För det sjunde: Utbildning för arbetslösa måste utnyttjas fullt
            ut. Detta gäller såväl AMU-
          </note>
          <note>
            organisationens kvalificerade utbildningsmöjligheter som komvux,
            folkhögskola, arbetsplatsanknuten utbildning osv.
          </note>
          <note>
            För det åttonde: Möjligheten till utbildningsvikariat borde utnyttjas
            inom näringslivet i betydligt större omfattning än vad som sker
            i dag. Denna möjlighet till kombination mellan utbildning för
            en anställd och vikariatsanställning för en annan på goda ekonomiska
            villkor borde utnyttjas mer.
          </note>
          <note>
            För det nionde: Förmågan att ute på arbetsplatserna kartlägga
            behovet av kompetenshöjning hos de anställda måste utvecklas.
            Personalutbildningen måste kraftigt förstärkas.
          </note>
          <note>
            Arbetsgivarna bör ta på sig ett större ansvar för kompetensutveckling
            av sin personal. En arbetsplats borde ses som en läroplats.
          </note>
          <note>
            De anställda som återkommer från studier borde få mer utvecklande
            arbetsuppgifter med möjlighet att tillämpa och vidmakthålla de
            nyvunna kunskaperna.
          </note>
          <note>
            För det tionde: En arbetsorganisation som utvecklas i en mer
            demokratisk och för de anställda mer ansvarstagande riktning skulle
            också göra satsningar på studier och kompetensutvecklande insatser
            mer meningsfulla för den enskilde. Den skulle också leda till
            betydelsefulla förbättringar av vårt näringsliv och samhälle.
          </note>
          <note>
            Herr talman! En sådan strategi för tillväxt genom höjd utbildningsnivå
            och ökad kompetens innehåller många komponenter. Det handlar om
            ökad utbildningsvolym, totalt sett med 100 000
          </note>
          <note>
            platser per år, kopplad till en realistisk studiefinansiering
            - men även om krav på förändringar av arbetslivet.
          </note>
          <note>
            Behovet att förverkliga en sådan strategi är nu större än någonsin.
            Den är en väsentlig del, som vi socialdemokrater ser det, i den
            akuta krisbekämpningen. Det vore en stor fördel för landet om
            vi kunde enas om detta.
          </note>
          <note>
            Anf. 85 Tredje vice talman BERTIL
          </note>
          <note type="speaker">
            FISKESJÖ (c):
          </note>
          <note>
            Det underlättar planeringen av arbetet här i kammaren om de ärade
            talarna någorlunda håller sig till den förhandsanmälda tiden.
          </note>
          <note>
            Anf. 86 ANN-CATHRINE HAGLUND
          </note>
          <note>
            (m):
          </note>
          <note>
            Herr talman! Lena Hjelm-Walle n har i sitt anförande tagit upp
            utbildningsfrågorna ur ett mycket brett perspektiv. Det finns
            knappast tid och möjlighet att nu diskutera alla de punkter som
            Lena
          </note>
          <note>
            Hjelm-Walle n tog upp, även om de i och för sig är mycket viktiga.
          </note>
          <note>
            Lena Hjelm-Walle n underströk det ansvar som åligger stat, kommun
            och arbetsliv att ordna utbildning av hög kvalitet. Hon underströk
            också vikten av en höjd utbildningsnivå. Jag vill instämma i vad
            Lena Hjelm-Walle n sade om det.
          </note>
          <note>
            Uppgiften att stärka Sverige som kunskapsnation är en av de viktigaste
            för regeringen och Sveriges riksdag. Detta underströk regeringen
            i sin regeringsdeklaration. Att höja kvaliteten inom all utbildning
            och inom forskningen och att öka antalet högskolestuderande kommer
            att vara avgörande för Sveriges framtida utveckling. Utbildning
            och forskning är i sanning det moderna samhällets nyckel till
            välstånd.
          </note>
          <note>
            Samtidigt spelar det självfallet en mycket stor roll för varje
            individ att utbildningsväsendet håller högsta möjliga kvalitet,
            att utbildningar finns på olika nivåer och att det finns tillgång
            till utbildningsplatser. Utbildningsinsatser är ett mycket viktigt
            motmedel mot arbetslöshet, och utbildningsinsatser är också det
            som ökar även den enskildes möjligheter.
          </note>
          <note>
            I överenskommelsen mellan regeringen och
          </note>
          <note>
            Socialdemokraterna spelar ju också utbildning av olika slag en
            mycket viktig roll. Detta gäller även utbildningsinsatser inom
            det reguljära utbildningsväsendet.
          </note>
          <note>
            Långt innan denna överenskommelse träffades hade regeringen utökat
            utbildningsinsatserna inom det reguljära utbildningsväsendet.
            Detta gjordes genom insatser mot ungdomsarbetslösheten, vilka
            bl.a. lett till att hittills ca 13 000 nya platser tillskapats
            för ett tredje utbildningsår i gymnasieskolan, och genom tillskapandet
            av tusentals högskoleplatser.
          </note>
          <note>
            Överenskommelsen innebär således att medel avsatts för 13 000
            komvuxplatser, 5 000
          </note>
          <note>
            gymnasieplatser och 5 000 platser vid folkhögskola.
          </note>
          <note>
            Jag vill gärna här och nu understryka den betydelse som den kommunala
            vuxenutbildningen har för vuxna som i större eller mindre omfattning
            behöver komplettera sin utbildning av ett eller annat skäl.
          </note>
          <note>
            Inte minst i tider av arbetslöshet spelar den kommunala vuxenutbildningen
            en mycket stor roll, men även som strategi för att ge vuxna möjligheter
            till en ordentlig utbildning.
          </note>
          <note>
            Av särskilt stor strategisk vikt är dock ökningen av antalet
            högskoleplatser. Sverige har ju en lägre andel akademiskt utbildade
            än jämförbara länder, precis som Lena Hjelm-Walle n påpekade.
            Detta är oacceptabelt. Om Sverige skall klara sin konkurrenskraft
            måste det här förhållandet ändras.
          </note>
          <note>
            Under 80-talet låg omfattningen av den högre utbildningen på
            en i stort sett konstant nivå. Detta måste vi vända på.
          </note>
          <note>
            Betydande resurser satsas ju också i Sverige på utbildning. Sverige
            har ju, näst Luxemburg, den högsta kostnaden per elev i grund-
            och gymnasieskola. Den högre utbildningen har däremot inte prioriterats
            i lika hög grad.
          </note>
          <note>
            Sedan hösten 1991 har en väsentlig utbyggnad skett av högskoleutbildningen.
            Den ingår i ett program som syftar till en utökning av antalet
            nybörjarplatser med åtminstone 18 000 senast till
          </note>
          <note>
            1993/94. Den samlade effekten av regeringens satsningar är att
            antalet studenter i högre utbildning
          </note>
          <note>
            1995 beräknas vara 45 000-50 000 fler än våren
          </note>
          <note>
            1991.
          </note>
          <note>
            Enligt ett regeringsbeslut i augusti kom en satsning på 4 000
            platser, som Lena Hjelm-Walle n påpekade. Skälet till detta var
            att undvika dröjsmål. Platserna behövde tas i anspråk redan vid
            terminsstarten. Nu kommer ytterligare 2 000
          </note>
          <note>
            platser för vårterminen 1993.
          </note>
          <note>
            Den här ökningen kommer tillsammans med en kvalitativ förstärkning
            av den grundläggande högskoleutbildningen. En ökning av volymen
            måste ske på ett sådant sätt att högt ställda kvalitetskrav kan
            fyllas, bl.a. när det gäller lärarkompetensen. Kvalitetsförstärkningar
            är en förutsättning för att en dimensioneringsökning skall kunna
            genomföras. Detta är en oerhört viktig strategi för att stärka
            den högre utbildningen, och därmed Sveriges konkurrenskraft.
          </note>
          <note>
            Att dessa förslag läggs fram nu, i en extremt svår statsfinansiell
            situation, visar ju hur viktiga dessa frågor är. Hög kvalitet
            och en ökad andel av ungdomskullarna i högre utbildning är nödvändigt
            för att stärka Sveriges konkurrenskraft.
          </note>
          <note>
            Att det dröjt, som Lena Hjelm-Walle n påpekade, innan vi fick
            regeringens förslag om platserna beklagar jag. Det hör samman
            med att olika intressen skall vägas samman vid fördelningen av
            platserna. Universitet och högskolor skall inkomma med förslag
            och synpunkter, och sammanvägningar måste ske.
          </note>
          <note>
            Låt mig också säga till Lena Hjelm-Walle n att när nu fördelningen
            av de 2 000 platserna har kommit, är den icke i strid med överenskommelsen.
            I
          </note>
          <note>
            överenskommelsen står mycket klart, att om möjligt skall platserna
            fördelas till de mindre och medelstora högskolorna. Här har man,
            efter sammanvägningar och överväganden och efter att ha fått förslag
            från universitet och högskolor, funnit att 300 av platserna skall
            gå till universiteten.
          </note>
          <note>
            Anf. 87 LENA HJELM-WALLE N (s)
          </note>
          <note>
            replik:
          </note>
          <note>
            Herr talman! Vi i det socialdemokratiska partiet har försökt
            att vara mycket konsekventa i att överenskommelserna skall hållas.
            När vi då har ett tydligt uttalande att nu skall 2 000 ytterligare
            platser läggas ut till högskolorna, och att de om möjligt skall
            läggas ut till de nyare högskolorna, menar vi att det också skall
            följas. Då återstår det egentligen för regeringssidan att bevisa
            att detta inte var möjligt. Något sådant bevismaterial har i alla
            fall inte vi fått.
          </note>
          <note>
            Herr talman! När jag förlängde mitt anförande genom att också
            försöka blicka framåt och i tio punkter ange hur jag menar att
            en utbildningsstrategi skulle se ut, gjorde jag det mot bakgrunden
            av att jag anser att behovet är så stort av att vi får en samlad
            strategi. Jag skulle önska att regeringen kom med en sådan. Läget
            är så allvarligt när det gäller arbetslöshet och tillväxt att
            vi behöver en samlad strategi för dessa satsningar.
          </note>
          <note>
            Jag hoppas att vi skall vara överens om det allra mesta i detta,
            men det räcker inte att vara överens i ord. Det handlar om hur
            man faktiskt agerar. Jag blir glad när jag hör Ann-Cathrine Haglund
            tala väl om kommunal vuxenutbildning. Men det rimmar illa att
            samtidigt skära ner deras resurser.
          </note>
          <note>
            Anf. 88 ANN-CATHRINE HAGLUND (m)
          </note>
          <note>
            replik:
          </note>
          <note>
            Herr talman! Vi har slutit en överenskommelse som vi behandlar
            i dag. Där finns medel för 13 000
          </note>
          <note>
            komvuxplatser, förutom att det finns gymnasieskoleplatser, folkhögskoleplatser
            och andra utbildningsplatser. Jag tycker inte att det är att skära
            ner. Jag tycker att det är att öka, Lena
          </note>
          <note>
            Hjelm-Walle n. Vi har varit alldeles överens om detta.
          </note>
          <note>
            När det sedan gäller formuleringarna för de 2 000
          </note>
          <note>
            platserna står det i överenskommelsen ''om möjligt''. Det är
            ju också någonting som vi behandlar i utbildningsutskottet just
            nu. Vi är inte klara med det. Vi skall debattera vidare i morgon
            eller på fredag. Det har infordrats förslag från högskolorna.
            Då har man funnit den lämpliga avvägningen vara den fördelning
            som regeringen sedan har kommit med. Jag finner på intet sätt
            att detta är i strid med den överenskommelse som har slutits.
          </note>
          <note>
            När det gäller att få en strategi för framtiden, vet
          </note>
          <note>
            Lena Hjelm-Walle n mycket väl att vi har börjat arbeta med hur
            en strategi för högskolan skall se ut.
          </note>
          <note>
            I måndags fattade vi beslut om högskolelagen.
          </note>
          <note>
            Under våren, skall vi fatta ett treårsbeslut när det gäller högre
            utbildning och forskning. Vad är detta, om inte strategi?
          </note>
          <note>
            Anf. 89 LENA HJELM-WALLE N (s)
          </note>
          <note>
            replik:
          </note>
          <note>
            Herr talman! Min avsikt med strategi är inte bara att diskutera
            ett utbildningsområde i taget. Jag vill inte bara begränsa mig
            till högskola eller kommunal vuxenutbildning, utan det gäller
            att ta hela greppet.
          </note>
          <note>
            Där måste också arbetsgivarnas ansvar tas in mycket tydligt.
            Det var den ena kommentaren jag ville fälla.
          </note>
          <note>
            Den andra är att jag hoppas att synen på vuxenutbildning har
            undergått en positiv förändring hos de borgerliga partierna. Jag
            förstår att ni vill glömma att det i våras handlade om att skära
            ner komvux resurser med en fjärdedel.
          </note>
          <note>
            Anf. 90 ANN-CATHRINE HAGLUND (m)
          </note>
          <note>
            replik:
          </note>
          <note>
            Herr talman! Lena Hjelm-Walle n vet mycket väl att vi har en
            positiv syn på den kommunala vuxenutbildningen. Det behöver självfallet
            finnas möjligheter för vuxna att kunna komplettera sin utbildning.
            Det viktigaste torde dock vara att man på underliggande stadier,
            i grundskolan och i gymnasieskolan, försöker ge ungdomarna en
            sådan vägledning att de väljer rätt. Man bör ge dem en sådan undervisning
            att de får den utbildning som de behöver för att gå vidare. Men
            vi vet att det ändå finns behov av en vuxenutbildning. Det är
            klart att den skall finnas där.
          </note>
          <note>
            Jag instämmer i det som Lena Hjelm-Walle n säger om att arbetslivet
            självfallet också måste ta ett ansvar för utbildning. Jag ser
            många olika utbildningsanordnare i framtiden som ger utbildning
            av olika slag. De kan komplettera eller ersätta varandra.
          </note>
          <note>
            När det gäller en strategi för utbildningsområdet arbetar vi
            med en reformerad gymnasieskola. Det pågår nu ett stort läroplansarbete
            och ett arbete för att få nya betyg. Detta är stora strategiska
            frågor.
          </note>
          <note>
            Vi kommer att få ta ställning till läroplansarbete och betygsförslag
            så småningom. Vi arbetar med reformeringen av gymnasieskolan.
            Den håller på att byggas upp ute i kommunerna. Så nog arbetar
            vi strategiskt med utbildningsfrågorna.
          </note>
          <note type="speaker">
            Anf. 91 BERIT OSCARSSON (s):
          </note>
          <note>
            Herr talman! Jag skall ta upp frågan om anslaget till folkhögskolan.
            Jag är mycket glad över förslaget att folkhögskolorna skall få
            ytterligare medel till 5 000
          </note>
          <note>
            platser. Det innebär att 5 000 arbetslösa kan förbättra sin utbildning
            och därmed bli bättre rustade att kunna få ett jobb. Det är bra
            för samhället och också bra för individen.
          </note>
          <note>
            Kulturutskottet och arbetsmarknadsutskottet har yttrat sig i
            denna fråga och föreslagit att medlen till folkhögskolorna skall
            fördelas av
          </note>
          <note>
            Folkbildningsrådet. Detta har också finansutskottet ställt sig
            bakom. Det är bra, och det är också viktigt. En annan ordning
            hade kunnat innebära att en orättvis fördelning kommit till stånd,
            eftersom skolorna är ojämnt spridda över landet.
          </note>
          <note>
            Om Folkbildningsrådet fördelar resurserna innebär det en förenklad
            administration för folkhögskolorna, vilket också är bra.
          </note>
          <note>
            Folkbildningsrådet har en stor erfarenhet av att fördela stöd
            och en kunskap om folkhögskoleverksamheten som sådan. Det har
            visat sig att Folkbildningsrådet behövt liten administration för
            uppgiften med fördelningen.
          </note>
          <note>
            Det är mycket bra att vi är eniga om att
          </note>
          <note>
            Folkbildningsrådet skall fördela stödet.
          </note>
          <note>
            Jag har tagit till orda därför att jag vill få ett förtydligande
            av den fortsatta texten i finansutskottets betänkande. Där säger
            man att en förutsättning måste vara att medlen kan utnyttjas som
            bidrag endast till folkhögskolorna och att de således inte kan
            utnyttjas inom annan folkbildningsverksamhet. Det är detta som
            jag vill ha förtydligat.
          </note>
          <note>
            Självfallet skall medlen oavkortat gå till folkhögskolorna, och
            det är folkhögskolorna som skall ha ansvaret för verksamheten.
            Jag hoppas att man med finansutskottets skrivning vill påpeka
            att det är just detta som frågan gäller och ingenting annat.
          </note>
          <note>
            Jag vill påminna något om det som står i propositionen. Där står:
            Folkhögskolorna skall inom ramen för sin normala verksamhet kunna
            samverka med studieförbunden. Detta är viktigt.
          </note>
          <note>
            Om vi skall kunna komma i gång med verksamheten så fort som möjligt
            och om vi skall kunna ta tillvara alla resurser, är det viktigt
            att det finns en lokal samverkan.
          </note>
          <note>
            Det är vanligt att folkhögskolorna samverkar med studieförbunden.
            Det är många gånger en direkt förutsättning för att kunna starta
            kurser. Man samverkar om lokaler, lärare och liknande. I detta
            fall är det mycket viktigt att verksamheten kommer i gång snabbt.
          </note>
          <note>
            Det är självklart, jag vill påtala det en gång till, att det
            för det övergripande ansvaret för folkhögskolan är oerhört viktigt
            med den lokala samverkan. Jag förutsätter att utskottets skrivning
            markerar att det är pengarna som skall gå till folkhögskolorna
            och ingenting annat, men att det är fullt möjligt att folkhögskolorna
            samverkar lokalt så att intentionerna blir verklighet och de föreslagna
            anslagen utnyttjas.
          </note>
          <note type="speaker">
            Anf. 92 OSCAR LINDKVIST (s):
          </note>
          <note>
            Herr talman! Efter valet 1991 har följande inträffat när det
            gäller bostadsfrågorna.
          </note>
          <note>
            För det första försvann bostadsministern. För det andra försvann
            Bostadsdepartementet. För det tredje har också debattörerna i
            bostadsfrågor från de borgerliga regeringspartierna försvunnit.
            När jag tittar ut över kammaren ser jag ingen av dem som bara
            för en kort tid sedan med stor entusiasm företrädde en bostadsfinansiering
            som nu är på väg att haverera.
          </note>
          <note>
            Med herr talmannens tillåtelse vill jag göra jämförelsen med
            när mina barn växte upp och vi för många jular sedan satt och
            tittade på julprogrammet med den s.k. teskedsgumman, som ibland
            fanns i verkligheten och ibland var borta och liten som en tesked.
            Det är precis så med de borgerliga gubbarna i bostadsutskottet.
            De är som teskedsgumman - de är borta och osynliga.
          </note>
          <note>
            Jag förstår skälet till att de inte längre orkar att diskutera
            den borgerliga bostadsfinansieringen.
          </note>
          <note>
            Det är nämligen så att det i bostadsfrågan inträffar någonting
            i Sverige som inte är lätt att koppla till de andra politiska
            frågorna.
          </note>
          <note>
            När vi träffas i debatterna ute i landet råder det en sällsynt
            samstämmighet mellan mittblocket i svensk politik och Socialdemokraterna.
            Det kan gälla fastighetsskatten, fördelningspolitiken eller rättvisan
            i fördelningen av boendekostnaderna.
          </note>
          <note>
            Denna samstämmighet avtar undan för undan efterhand som debattörerna
            närmar sig riksdagen.
          </note>
          <note>
            När vi kommer till riksdagen - t.ex. i dag, då vi har utrymme
            att diskutera bostadsfrågans roll i svensk ekonomi -ser var och
            en som är här att debattörerna inte längre är tillgängliga för
            samtal.
          </note>
          <note>
            En fråga som också är på väg att försvinna är den sociala bostadspolitiken.
            Om några veckor, i januari 1993, påbörjas en avreglering och en
            avveckling av bostadssubventionerna. Jag vill gärna påpeka att
            bostaden har varit motorn i svensk ekonomi. Varje arbetsplats
            inom byggsektorn genererar i sin tur fyra, fem andra jobb inom
            närliggande branscher. Den har därför haft en mycket viktig roll
            när det gällt att upprätthålla en god sysselsättning och bra fart
            på svensk ekonomi.
          </note>
          <note>
            Men när vi nu ser in i 1993, och möjligen också in i
          </note>
          <note>
            1994, med hjälp av de prognoser som bl.a.
          </note>
          <note>
            Boverket hjälper till med, finner vi att bostadsbyggandet slår
            i botten, ombyggnadsverksamheten minskar kraftigt, arbetslösheten
            ökar, byggföretag läggs ner eller drar in på verksamheten, eller
            helt enkelt, vilket blir allt vanligare, går i konkurs.
          </note>
          <note>
            Det kan finnas skäl att säga att vi har tagit upp dessa frågor
            i bostadsutskottet, och man har tagit upp dem i finansutskottet.
            Vi har hos regeringen beställt ett ROT-program, som förhoppningsvis
            kan komma redan i budgetpropositionen i januari
          </note>
          <note>
            1993. Lämnas det inte ett sådant förslag, kommer vi att begära
            att det eller de statsråd - de är sju stycken, och det gäller
            att hålla reda på vilken sjundedel som i regeringen har ansvaret
            för bostadsfrågorna - kommer hit till kammaren så att vi kan ställa
            frågor och få fram ett ROT-program snarast möjligt.
          </note>
          <note>
            Det andra som inträffat i bostadsutskottet är att vi enigt har
            tagit ett utskottsinitiativ som innebär att de ombyggnadsärenden
            som ligger för behandling i Länsbostadsnämnderna vilka inte har
            behandlats före den 31 december 1992 ändå skall hanteras efter
          </note>
          <note>
            1992 års låneregler. Det är mycket viktigt, eftersom bidrag av
            detta slag medverkar till att man kan ha någon skönjbar verksamhet
            på den svenska bostadsmarknaden.
          </note>
          <note>
            Vi kommer i januari med nya uppslag ägnade att få fart på byggverksamheten
            och aktiviteten inom den svenska byggbranschen.
          </note>
          <note>
            Det gäller också att hålla en byggverksamhet i gång som inte
            bara sträcker sig över ett eller två år utan som har en mera långsiktig
            verkan. Jag föreställer mig att en långsiktig verkan är att man
            kan åstadkomma en sådan politisk samling att en bostadsfinansieringsreform
            gäller i varje fall hela
          </note>
          <note>
            90-talet och en bra bit in på nästa århundrade.
          </note>
          <note>
            Det förutsätter att partierna på mittfältet är beredda att medverka
            till att slå vakt om det som kan kallas för en social bostadspolitik.
          </note>
          <note>
            Till alla dem som eventuellt företräder uppfattningen - det finns
            sådana - att vi har tillräckligt med bostäder vill jag säga att
            det har vi inte. En prognos för 90-talet berättar att ungefär
          </note>
          <note>
            140 000 ungdomar över 18 år kommer att söka sig ut på arbets-
            och bostadsmarknaden. Vidare kommer det invandrare till Sverige
            som söker bostäder, och de äldre, framför allt över 80 år, är
            en starkt växande grupp som kommer att efterfråga bostäder anpassade
            till deras särskilda behov.
          </note>
          <note>
            Vi bör därför sträva efter att så småningom komma upp till mera
            ordinära förhållanden, en bostadsproduktion som omfattar mellan
            30 000 och
          </note>
          <note>
            40 000 lägenheter i nyproduktionen och ungefär lika mycket inom
            ombyggnadsverksamheten.
          </note>
          <note>
            Det skulle alltså vara väldigt intressant att få veta hur man
            på borgerligt håll, framför allt i bostadsutskottet, har kommit
            fram till hur utplaceringen skall ske av de 3,4 miljarderna under
          </note>
          <note>
            1993 - vi får en kraftig hyreshöjning den 1 januari -
          </note>
          <note>
            eller utlägget av de 3 miljarderna 1994, som
          </note>
          <note>
            Socialdemokraterna har medverkat till i den särskilda överenskommelsen
            med regeringen.
          </note>
          <note>
            Det viktiga är, herr talman, att dessa 3 miljarder läggs ut så
            som finansministern, socialdemokraterna som har deltagit i överenskommelsen
            med regeringen, bostadsutskottet och finansutskottet har sagt,
            att det skall vara en utplacering i de äldre och yngre bestånden.
            Det skall, som vi säger, gälla alla upplåtelseformer. Framför
            allt, vilket är viktigt att understryka, skall det vara en rättvis
            fördelning.
          </note>
          <note>
            Jag hoppas att det finns en sådan kapacitet hos regeringen att
            den lägger fram ett förslag som är rättvist, för det är detta
            som har bildat underlaget för överenskommelsen mellan Socialdemokraterna
            och regeringen.
          </note>
          <note>
            Anf. 93 DAN ERIKSSON i Stockholm
          </note>
          <note>
            (nyd):
          </note>
          <note>
            Herr talman! De tre senaste åren har vi haft hyreshöjningar i
            storleksordningen 55 %. 1993
          </note>
          <note>
            kommer hyrorna att stiga med ytterligare 7 %, detta trots att
            man prutat på underhållsåtgärder.
          </note>
          <note>
            De senaste årens mycket höga hyreshöjningar har till största
            delen varit följden av politiska beslut. Nu har regeringen och
            Socialdemokraterna kommit överens om att spara ytterligare 3 miljarder
            netto
          </note>
          <note>
            1994 genom att ytterligare reducera bostadssubventionerna. Därmed
            har man redan nu säkrat hyreshöjningar 1994.
          </note>
          <note>
            Ny demokrati stödde i våras regeringsförslaget om en extra upptrappning
            av den garanterade räntan.
          </note>
          <note>
            Förändringen var delvis föranledd av att egnahemsägares kapitalkostnader
            skulle öka som en följd av att avdragsrätten inom kapitalinkomstbeskattningen
            ändrades från 30 till
          </note>
          <note>
            25 %. Försämring för både hyresgäster och egnahemsägare alltså,
            men i alla fall någorlunda rättvist.
          </note>
          <note>
            Nu har Socialdemokraterna och regeringen kommit överens om att
            avdragsrätten skall kvarstå vid
          </note>
          <note>
            30 %, medan den extra upptrappningen av den garanterade räntan
            ligger fast. Det innebär att försämringarna i huvudsak drabbar
            hyresgästerna.
          </note>
          <note>
            Var finns logiken i det? Jag frågar både regeringspartierna och
            Socialdemokraterna.
          </note>
          <note>
            Som sten på redan tung börda har man sedan kommit överens om
            att reducera bostadssubventionerna, för så står det, med 3
          </note>
          <note>
            miljarder netto. Det drabbar främst de hushåll som redan i dag
            har de högsta hyrorna, dvs. dem som bor i relativt nyproducerade
            hus. Det är väl ingen nyhet för vare sig regeringspartier och
            opposition att dessa hushåll i regel inte är de mest betalningsstarka.
          </note>
          <note>
            Det hela sker efter en kraftig indragning av köpkraft som vi
            ännu inte sett effekterna av. Man undrar stilla: Hur tänker ni
            som är ansvariga för det här? Jag utgår ifrån att Socialdemokraterna
            inte längre kommer att tala om rättvisekrav, i varje fall inte
            vad gäller boendet, för här har ni varit med om att röra till
            det ordentligt och fördyra boendet mest för dem som redan har
            den sämsta köpkraften. Jag frågar än en gång: Var finns logiken?
          </note>
          <note>
            Att det gick snabbt och var illa genomtänkt är uppenbart. Våndorna
            vid den fortsatta behandlingen i bostadsutskottet och i finansutskottet
            tyder också på att det finns betänkligheter och inte så små heller.
            Det är viktigt att hålla uppgörelser, men det finns inget som
            hindrar att man kommer överens om någonting bättre.
          </note>
          <note>
            Jag kan inte låta bli att ta upp även krispaket 3, där det skulle
            göras ytterligare besparingar på 4-6
          </note>
          <note>
            miljarder. Man tar sig för pannan och frågar sig var den allra
            största krisen finns - är det i landet eller i regeringskanslierna?
          </note>
          <note>
            Nu över till något helt annat. Arbetslösheten sätter nya rekord.
            Då menar jag i nutid, sedan 30-talet.
          </note>
          <note>
            Byggarbetslösheten väntas bli 35 % vid årsskiftet
          </note>
          <note>
            1993/94. En del talar t.o.m. om att det kan ske ännu tidigare.
          </note>
          <note>
            Att genomföra ROT-åtgärder är mycket arbetsintensivt, som det
            heter, dvs. det ger många jobb. Det saknas inte heller viktiga
            renoveringsobjekt.
          </note>
          <note>
            Alla vet hur viktig arbetsmiljön är, och regeringen har ambitionen
            att vi skall få världens bästa skola.
          </note>
          <note>
            Skall vi kunna få det, kan lokalerna inte se ut hur som helst.
            Jag förutsätter att ansvariga politiker har varit ute och sett
            hur mögligt det är i många skolor.
          </note>
          <note>
            Skolan är vår största arbetsplats och definitivt en av de viktigaste.
            Enligt betänkandet får regeringen i uppdrag att komma tillbaka
            till riksdagen med förslag till ROT-åtgärder, under förutsättning
            att utskottets förslag antas av riksdagen i denna del, vilket
            förefaller troligt. Jag hoppas att man då kommer att ha skolorna
            i åtanke.
          </note>
          <note>
            Om regeringen inte skyndar sig på att komma tillbaka, är vi naturligtvis
            öppna för att diskutera med Socialdemokraterna och hitta på någonting
            ganska snart, för det här är viktigt. Som Oscar
          </note>
          <note>
            Lindkvist sade, är ROT-verksamheten oerhört arbetsintensiv och
            ger många jobb runt omkring.
          </note>
          <note>
            Efter konkurserna i Njord och Svenska Kredit har det uppstått
            ett tomrum vad gäller s.k.
          </note>
          <note>
            fullgörandegarantier. I rådande situation, med överkapacitet
            på byggmarknaden, är risktagandet mindre än annars. Till dess
            att marknaden kan erbjuda krediter i önskad omfattning borde staten
            undersöka vilka garantier som kan tryggas under en övergångsperiod.
          </note>
          <note>
            Problemet är kanske inte att saker och ting inte blir byggda,
            för det blir de oftast så småningom, efter mycket krångel, utan
            det faktum att garantin blir ett konkurrensmedel som slår ut de
            mindre företagen och begränsar konkurrensen. Jag tycker att man
            skall titta litet närmare på det här.
          </note>
          <note>
            Med hänvisning till det sagda yrkar jag bifall till våra reservationer
            nr 3 och nr 21.
          </note>
          <note type="speaker">
            Anf. 94 EVA ZETTERBERG (v):
          </note>
          <note>
            Herr talman! Jag vill börja med att konstatera att vi i Vänsterpartiet
            är helt klara över att man måste ta itu med det budgetunderskott
            som finns. I den krismotion som Vänsterpartiet har skrivit, liksom
            i meningsyttringen, har vi markerat att det är nödvändigt med
            strukturella åtgärder för att minska budgetunderskottet. Vi tror
            dessutom att man, för att kunna göra det, är tvungen att minska
            de generella bostadssubventionerna. Vi tror inte att det finns
            så många andra stora utgifter. Vi har pensionssystemet, och vi
            har de höga bostadssubventionerna. Det är viktigt att utgifterna
            minskas, men framför allt att bostadssubventionerna omfördelas,
            så att de i högre grad kommer de människor till godo som bäst
            behöver dem.
          </note>
          <note>
            Vi i Vänsterpartiet är fullt beredda att diskutera detta med
            regeringen och med
          </note>
          <note>
            Socialdemokraterna. Det förefaller som att regeringens inställning
            är att det finns anledning att diskutera det här med andra partier.
            Vi ser steget som togs när Bostadsdelegationen bildades, och vi
            menar att delegationen kunde vara ett forum för denna diskussion.
            Vi har däremot svårt att förstå att man inte tar till vara alla
            partiers krafter i arbetet och att det enbart är män som skall
            komma för att diskutera och ge synpunkter på bostadsfrågorna.
            Vi upprepar vårt framlagda förslag om en parlamentarisk grupp
            för att se över bostadsfinansieringen i framtiden.
          </note>
          <note>
            När man diskuterar dessa åtgärder, kan man se både på lång och
            på kort sikt. Vi tror att det är viktigt att en social bostadspolitik
            hela tiden finns med för att värna om den tradition och den kultur
            som vi har arbetat fram i vårt land, nämligen insikten om att
            alla har rätt till en bra bostad. Det skall inte hänga på hur
            hög inkomsten är, utan på familjens behov. Vi tror att den sociala
            bostadspolitiken går att bevara, även om man diskuterar att på
            sikt minska bostadssubventionerna.
          </note>
          <note>
            Vi kommer sedan till tidpunkten för detta och hur man skall lösa
            problemet på kort sikt.
          </note>
          <note>
            Vänsterpartiet har oerhört svårt att se hur man skall kunna klara
            av föreslagna minskningar för 1993 och
          </note>
          <note>
            1994. Tidpunkten kan inte vara mycket sämre vald.
          </note>
          <note>
            Rikets finanser är oerhört dåliga, arbetslösheten ökar - arbetslösheten
            i byggsektorn är en av de hösta i landet - och många människor
            är faktiskt i behov av en bostad.
          </note>
          <note>
            Vi har redan tidigare varit inne på de höga hyreshöjningar som
            redan är ett faktum.
          </note>
          <note>
            Tillsammans med de ytterligare försämringar som blir verklighet
            under 1993 och 1994 kommer det att innebära att många inte kommer
            att ha råd att bo.
          </note>
          <note>
            Vi tycker alltså att det är ett extremt dåligt tillfälle att
            minska bostadssubventionerna under 1993 och
          </note>
          <note>
            1994.
          </note>
          <note>
            Det finns naturligtvis ljuspunkter i utskottets framlagda förslag,
            nämligen ROT-programmen.
          </note>
          <note>
            Ombyggnader inom skolor, sjukhus m.fl.
          </note>
          <note>
            institutioner i samhället är ett bra sätt att få i gång jobb.
            Jag kan däremot inte förstå att man inte har fullföljt det hela.
            Varför finns inte VA-nätet med?
          </note>
          <note>
            Vänsterpartitet har både påpekat och drivit frågan att det när
            det gäller VA-nätet finns stora behov och därmed förutsättningar
            för jobb.
          </note>
          <note>
            Jag återvänder till diskussionen om minskningen av bostadssubventionerna
            för 1993. Jag vill påminna dem som var med när beslutet i våras
            fattades - vi är flera här nu som var med - att
          </note>
          <note>
            Socialdemokraterna och Vänsterpartiet tillsammans var emot beslutet
            att fr.o.m. 1993
          </note>
          <note>
            minska räntebidragen.
          </note>
          <note>
            Jag vet att den centerpartistiske ordföranden i bostadsutskottet
            stod här i kammaren och försvarade beslutet med att det var ett
            rättvist sådant. Fördelningen mellan villaägare och hyresgäster
            blev lika stor, sades det. Jag har därför oerhört svårt att förstå
            hur de borgerliga partierna och Socialdemokraterna har kunnat
            gå med på detta beslut. Jag förstår inte anledningen till att
          </note>
          <note>
            Socialdemokraterna har ändrat sig. Det kan inte finnas någon
            ursäkt därför, och man talar emot sig själv.
          </note>
          <note>
            När det gäller minskningen för 1994 med
          </note>
          <note>
            3 miljarder kronor, är det ju 3 miljarder kronor netto som skall
            minskas. Vi vet att ökningen för bostadsbidragen kommer därutöver.
            Det stannar alltså inte på beloppet 3 miljarder kronor, som skall
            fördelas. Det är mycket märkligt att man vid den träffade överenskommelsen
            mellan de borgerliga regeringspartierna och Socialdemokraterna
            inte i utskottet har kunnat komma överens om vilken tolkning som
            gäller, utan i stället skjutit frågan ytterligare framför sig.
          </note>
          <note>
            På den punkten är Ny demokrati och
          </note>
          <note>
            Vänsterpartiet överens om att förslaget är felaktigt, eftersom
            det hårt drabbar hyresgäster och dem som inte har det särskilt
            gott ställt, men som vill bo kvar i sin lägenhet eller, när det
            exempelvis gäller ungdomar, skaffa sig en lägenhet. Ny demokratis
            framlagda recept i finansutskottet är mycket dåligt.
          </note>
          <note>
            Återigen vill Ny demokrati i vanlig stil sätta grupp mot grupp.
            Ny demokrati vill alltså inte minska bostadssubventionerna för
            1994, utan ta pengarna från biståndsbudgeten. Det är från Vänsterpartiets
            sida sett naturligtvis helt oacceptabelt.
          </note>
          <note>
            Jag vet inte hur många här som i morse gick gången in till ledamotshuset.
            Jag hoppas att det var fler än jag, och att de då möttes av en
            tomteuppvaktning från Hyresgästernas Riksförbund. Deltagarna i
            uppvaktningen hade med sig en önskelista med hyresgästernas önskeklappar,
            och de tackade på förhand.
          </note>
          <note>
            De efterlyste rättvisepaket nr 1. De önskade att riksdagen skulle
            återföra 1,8 miljarder kronor till hyresgästerna, eftersom egnahemsägarnas
            avdragsrätt inte ändras. De hoppades att tomtarna
          </note>
          <note>
            Wibble och Carlsson skulle önska God Jul.
          </note>
          <note>
            De efterlyste också rättvisepaket nr 2. Det handlar om att de
            3 miljarderna i försämrade räntebidrag skall betalas av alla och
            inte bara av hyresgästerna.
          </note>
          <note>
            Det skulle föreställa en önskeklapp från Bo
          </note>
          <note>
            Lundgren och en hälsning från Bengt Westerberg om att vi behöver
            bo.
          </note>
          <note>
            Jag vet, som sagt, inte om fler tog del av önskelistan - jag
            hoppas det - i annat fall hoppas jag att ni i efterhand gör det.
            Som hyresgäst är man med rätta oerhört upprörd över den orättvisa
            behandling som man med framlagda förslag utsätts för.
          </note>
          <note>
            Jag tyckte att bostadsutskottets orförande Agne
          </note>
          <note>
            Hansson skymtade i kammaren, men jag får väl finna mig i, precis
            som Oskar Lindkvist när han talade, att den som man riktar sig
            till är osynlig liksom teskedsgumman. Det talar väl sitt tydliga
            språk. För mig är det ett väldigt tydligt talat språk när man
            från den borgerliga majoritetens och regeringens sida inte ens
            är beredd att i denna talarstol försvara träffad uppgörelse.
          </note>
          <note>
            Socialdemokraterna svarar åtminstone. De går upp i talarstolen
            och står för den överenskommelse som man träffat. De borgerliga
            partierna anser inte att man ens behöver vara här och lyssna,
            än mindre delta och försvara de förslag som man varit med om att
            lägga fram och fattat beslut om.
          </note>
          <note>
            Jag hade tänkt att överlämna den här önskelistan till ordföranden
            i bostadsutskottet. Om han nu kommer in i kammaren kan han få
            ta del av listan efteråt. Jag tycker att det är uppseendeväckande
            att den borgerliga majoriteten inte anser att man behöver försvara
            och förklara sina framlagda förslag på bostadsområdet.
          </note>
          <note>
            Herr talman! Jag slutar med att i helhet instämma med Johan Lönnroths
            meningsyttring i finansutskottets betänkande. Jag och hela
          </note>
          <note>
            Vänsterpartiet står bakom den. Jag yrkar emellertid särskilt
            bifall till meningsyttringen under mom. 43.
          </note>
          <note type="speaker">
            Anf. 95 AGNE HANSSON (c) replik:
          </note>
          <note>
            Herr talman! Vi har utgått från att man i finansrundan förklarat
            även de förslag i det här paketet som ligger på bostadspolitikens
            område.
          </note>
          <note>
            Jag har egentligen ingenting att tillägga till det anförande
            och de inlägg som Per-Ola Eriksson tidigare i dag har gjort.
          </note>
          <note>
            Jag ber om ursäkt för att jag inte hörde hela Eva
          </note>
          <note>
            Zetterbergs anförande. Vi har dock i behandlingen i bostadsutskottet
            på två viktiga punkter gjort markeringar, som har förts upp i
            finansutskottet.
          </note>
          <note>
            Det tog Oskar Lindqvist upp, och jag delar den uppfattning som
            han förde till torgs. Jag tyckte att han talade för en bredare
            majoritet i utskottet. För det första gäller det sysselsättningssidan,
            där vi har givit regeringen till känna behovet av åtgärder när
            det gäller ombyggnadsverksamheten.
          </note>
          <note>
            För det andra gäller det fördelningen av utläggningen av de här
            besparingarna, där det fortfarande pågår överläggningar mellan
            de partier som har ingått uppgörelsen. Jag förutsätter att man
            tar fram förslag som täcker in vad vi har markerat i utskottets
            skrivning. Vi har just sagt att vi avvisar den mera preciserade
            fördelningen, som föreslås i bilagan till finanspropositionen.
            Vi har pekat på, precis som vice ordföranden i utskottet nyss
            sade, att det är den skrivning som finansminister Wibble har anfört
            i propositionen som skall gälla för fördelningen. Jag utgår från
            att det är på de grunderna som man arbetar fram det här förslaget,
            precis som Oskar Lindkvist sade.
          </note>
          <note>
            Jag vill understryka att vi har gjort ett tillkännagivande, på
            eget initiativ - som i och för sig inte behandlas här - som gäller
            ombyggnader 1992.
          </note>
          <note>
            Därmed tycker jag att jag har kommenterat det som ytterligare
            behöver tas upp när det gäller bostadsutskottets syn på de här
            frågorna. Det finns inga delade meningar, såvitt jag kan förstå.
          </note>
          <note type="speaker">
            Anf. 96 EVA ZETTERBERG (v) replik:
          </note>
          <note>
            Herr talman! Jag vill säga till Agne Hansson att det inte var
            någon särskilt uttömmande förklaring som
          </note>
          <note>
            Per-Ola Eriksson gav under finansdebatten. Jag förutsätter att
            huvuddiskussionen om bostadssubventionerna bör komma i det här
            sammanhanget, och inte enbart i den övergripande finansdebatten.
          </note>
          <note>
            Det är bra att det kommer förslag om pengar för ombyggnader -
            de pengarna behövs. Men jag vidhåller att det är ett förslag som
            drabbar orättvist.
          </note>
          <note>
            Jag vill upprepa att det är synnerligen märkligt att man inte
            har kunnat komma överens i utskottet, om nu Centern och Socialdemokraterna,
            kanske också
          </note>
          <note>
            Folkpartiet och kds, är överens. Det hade varit lätt att slå
            fast detta.
          </note>
          <note>
            Jag uppfattar att det är på samma sätt som i andra sammanhang,
            när hyresgäster har sagt att Centern vill väl men gör som Moderaterna
            vill. Det är fallet här. Moderaterna har inte velat acceptera
            finansministerns skrivning, utan det är Bo
          </note>
          <note>
            Lundgrens version som gäller. Den skulle inte drabba på samma
            sätt, utan den skulle tvärtom drabba dem som har högre hyror mer
            än dem som har lägre hyror.
          </note>
          <note type="speaker">
            Anf. 97 AGNE HANSSON (c) replik:
          </note>
          <note>
            Herr talman! Såvitt jag kunde förstå, fanns det ingen anledning
            för oss i bostadsutskottet att ta över den samlade synen och de
            återstående ärenden som fanns att förhandla fram i detalj i den
            vida överenskommelse som generellt har gjorts.
          </note>
          <note>
            Vi har förutsatt, precis som det var tänkt från början, att de
            här detaljbesluten skall tas fram i ett andra skede, när man kan
            överblicka problemen litet bättre och när man har mera tid på
            sig att försöka göra det så vettigt som möjligt.
          </note>
          <note>
            Låt mig också säga att vi med öppna ögon har erkänt att neutraliteten
            för närvarande inte överensstämmer med den syn vi har haft tidigare.
          </note>
          <note>
            Mot bakgrund av de ekonomiska problem som nu finns och av att
            vissa åtgärder har drabbat villaägarna särskilt hårt, har vi accepterat
            att behålla neutraliteten haltande temporärt.
          </note>
          <note>
            Det är ingen hemlighet att det inte är någon neutralitet mellan
            de olika besittningsformerna.
          </note>
          <note>
            Det framgår mycket klart av vad vi har sagt i betänkandet. Det
            är bara att beklaga det. Vi har inte kommit längre, på grund av
            det ekonomiska läget - detta senare med hänvisning till den önskeklapp
            som jag fick av Eva Zetterberg.
          </note>
          <note type="speaker">
            Anf. 98 EVA ZETTERBERG (v) replik:
          </note>
          <note>
            Herr talman! Det är klädsamt och bra att Agne
          </note>
          <note>
            Hansson är helt klar över att neutraliteten inte gäller, men
            jag vill minnas att Agne Hansson gjorde ett stort nummer av det
            när beslutet fattades i våras.
          </note>
          <note>
            Vi gör uppenbarligen helt olika bedömningar av det ekonomiska
            läget. Det här är ett mycket destruktivt beslut, som inte på något
            sätt kommer att förbättra den svenska ekonomin, varken 1993 eller
            1994, men som däremot kommer att drabba mycket orättvist.
          </note>
          <note>
            Jag vill, förutom den önskeklapp som jag vidarebefordrade från
            Hyresgästföreningen, till
          </note>
          <note>
            Agne Hansson lämna över frågan om de individuella bostadsbidragen.
            Om de generella bostadssubventionerna nu minskar så pass drastiskt
            under kort tid, varför är ni inte i den borgerliga majoriteten
            villiga att drastiskt öka bostadsbidragen, som skulle innebära
            att de familjer som har de sämsta möjligheterna att klara sin
            hyra kunde göra det? Varför gick ni inte med på att låta den lägre
            gränsen för bostadsbidragen vara kvar, eller att göra ytterligare
            höjningar för att kompensera dem som drabbas i det här fallet?
          </note>
          <note>
            Jag förväntar mig inte något konkret svar på den frågan i dag,
            men jag vill skicka med den. Det är många familjer, som i dag
            fruktar för och redan har fått stora hyreshöjningar, som varje
            dag funderar över hur de skall få ekonomin att gå ihop.
          </note>
          <note>
            Anf. 99 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Herr talman! Min replik gäller Eva Zetterbergs anförande, och
            jag skall försöka att hålla mig till det.
          </note>
          <note>
            Jag håller med om att det är litet tråkigt att det ges så få
            repliker i debatten, och jag känner en besvikelse över att så
            många duckar.
          </note>
          <note>
            Vad gäller vår finansiering, har vi en påse med pengar att fördela.
            Det är till stor del lånade pengar. Det är en budget. Vad vi har
            sagt är att det i dessa kristider är rimligt att gå på FN:s rekommendation
            vad gäller bistånd. Därför har vi sagt att 0,7 % av BNI är en
            rimlig nivå. Ni som har andra uppfattningar får då stå för att
            hyresgästerna i ett mycket besvärligt läge i stället får hyreshöjningar.
            Det är ju så.
          </note>
          <note type="speaker">
            Anf. 100 EVA ZETTERBERG (v) replik:
          </note>
          <note>
            Herr talman! Jag beklagade inte att det var få repliker. Jag
            beklagade att majoritetens företrädare inte ens ansåg att det
            var nödvändigt att ha ett anförande där man förklarar sin politik,
            utan att man endast efter kritik går upp och försvarar sig.
          </note>
          <note>
            Däremot skulle jag vilja säga till Dan Eriksson i
          </note>
          <note>
            Stockholm att min och Vänsterpartiets ståndpunkt är att Ny demokratis
            linje är absolut felaktig. Ny demokrati ställer återigen grupper
            mot varandra -
          </note>
          <note>
            det gör man alltför ofta. Man ställer bistånd mot pensionärer,
            barnfamiljer mot flyktingar, osv.
          </note>
          <note>
            Vänsterpartiet kan inte reflektera över tanken att arbeta på
            det sättet.
          </note>
          <note>
            En annan sak är att budgeten är begränsad och att utgifterna
            måste prioriteras. Det har vi gjort. Vi har i vårt budgetförslag
            lagt in 1,8 miljarder, liksom 3
          </note>
          <note>
            miljarder för 1994. Det är det utrymme som finns.
          </note>
          <note>
            Jag vill också kommentera Dan Erikssons förslag om att lägga
            sig på FN:s nivå. Det är inte så att FN
          </note>
          <note>
            anser att den lägsta nivån är bra. FN har angett ett riktmärke
            för de länder som ännu inte har nått upp dit. Det måste vara en
            total missuppfattning av Dan
          </note>
          <note>
            Eriksson att FN skulle välkomna att Sverige sänkte sin nivå på
            biståndet.
          </note>
          <note>
            Anf. 101 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Herr talman! Särskilt i dessa kristider skall man nog tänka sig
            för om man skall ha heliga kor kvar. Man måste se över alla utgifter
            i en budget och inte hålla något för heligt.
          </note>
          <note>
            Vad gäller biståndet, vill jag säga till Eva
          </note>
          <note>
            Zetterberg att Sverige inte alltid måste vara världsmästare på
            alla områden. Låt oss ligga på en ganska hög nivå.
          </note>
          <note>
            Om vi gav 0,7 % av BNI i bistånd skulle det betyda att vi låg
            rätt bra till. Medeltalet för många programländer är omkring 0,25
            %. USA ligger på
          </note>
          <note>
            0,17 %. Sverige ligger alltså med 0,7 % mycket högt över andra
            länders nivåer. Jag tycker inte att vi behöver skämmas över att
            ge ett så bra bistånd.
          </note>
          <note>
            Dessutom kan vi göra biståndet bättre genom att effektivisera
            det och se över vart vi ger pengar, så att biståndet i större
            utsträckning kommer folk till del. Min förhoppning är att vi skall
            kunna ge bättre bistånd men på en nivå som motsvarar 0,7 %.
          </note>
          <note type="speaker">
            Anf. 102 EVA ZETTERBERG (v) replik:
          </note>
          <note>
            Herr talman! Jag hade tänkt att huvudsakligen diskutera bostadspolitik,
            men eftersom Ny demokrati har kopplat biståndsfrågan till frågan
            om bostadssubventionerna vill jag säga några ord om den också.
          </note>
          <note>
            För mig är många saker heliga. Jag tror att det är bra att man
            har vissa principer, att man har vissa ämnesområden där man inte
            vill rucka på principerna, som faktiskt är heliga, men Ny demokrati
            tycks inte ha något sådant område.
          </note>
          <note>
            Jag tror visst att man kan effektivisera inom biståndsområdet;
            man kan göra mycket annorlunda, och det finns många åtgärder man
            kan behöva vidta för att biståndet skall komma de fattigaste till
            del. Men jag tror definitivt inte på Ny demokratis modell, nämligen
            att minska Sveriges andel. Att USA skulle ligga ännu lägre är
            ju om möjligt ett ännu sämre försvar. Jag hoppas att Ny demokrati
            tar sig ytterligare en funderare på det.
          </note>
          <note type="speaker">
            Anf. 103 INGER HESTVIK (s):
          </note>
          <note>
            Herr talman! Många människor befinner sig i dag i en mycket besvärlig
            ekonomisk situation. De har stora skulder med åtföljande stora
            ränteutgifter, och det gör att hushållets ekonomi kan vara helt
            söndertrasad och omöjlig att komma till rätta med.
          </note>
          <note>
            När man har skulder som är så stora att man måste låna för att
            klara av att betala sina räntor finns det ingen återvändo. Då
            måste någonting radikalt göras. Då måste bl.a. banker och samhället
            i övrigt försöka hjälpa till för att bringa ordning i de enskilda
            människornas ekonomi. Det är här behovet av en skuldsaneringslag
            gör sig gällande.
          </note>
          <note>
            I det viktiga betänkande om landets ekonomi som vi i dag debatterar
            här i kammaren finns ett litet avsnitt som behandlar skuldsanering.
            Här har den borgerliga majoriteten funnit att det visst vore bra
            med en möjlighet till skuldsanering, men inte just nu. Vänta och
            se resultaten av de försöksverksamheter som håller på att startas
            i
          </note>
          <note>
            Konsumentverkets regi i två kommuner, nämligen
          </note>
          <note>
            Stockholm och Skellefteå. Utvidga möjligen försöksverksamheten
            till flera kommuner. - Det är svaret.
          </note>
          <note>
            Intresset från den borgerliga sidan för att lösa problemen för
            fysiska, överskuldsatta personer är alltså inte särskilt uttalat.
          </note>
          <note>
            I den sista reservation som fogats till det betänkande som vi
            nu debatterar framför vi socialdemokrater varför det är så viktigt
            att få till stånd en skuldsaneringslag, och det snarast möjligt.
          </note>
          <note>
            Människor som i dag sitter med skulder som är en omöjlig börda
            att bära kan inte vänta i två tre år på att en utvärdering av
            en försöksverksamhet skall komma till stånd, i synnerhet inte
            som det i dag finns ett förslag från Insolvensutredningen om hur
            en skuldsaneringslag skulle kunna se ut. I
          </note>
          <note>
            remissvaren till utredningen finns också flera synpunkter på
            hur lagen skulle kunna utformas.
          </note>
          <note>
            Regeringen har alltså allt underlag som behövs för att föreslå
            en sådan lag.
          </note>
          <note>
            I Danmark har man sedan länge en skuldsaneringslag. I Norge har
            man antagit en sådan lag, och den träder i kraft den 1 januari
            1993.
          </note>
          <note>
            Finland väntas också få en skuldsaneringslag nästa år. Men här
            i Sverige klarar den borgerliga majoriteten inte av att få fram
            ett lagstiftningsförslag så att vanliga människor kan få hjälp.
            Det är anmärkningsvärt, i synnerhet som banker har fått stöd med
            flera tiotals miljarder kronor. Som jämförelse kan nämnas att
            ett skuldsaneringsinstitut skulle kosta ca 50 miljoner kronor.
          </note>
          <note>
            I en frågadebatt här i kammaren svarade statsrådet
          </note>
          <note>
            Hellsvik att det kunde vara skadligt för den enskildes betalningsmoral
            om man hade en möjlighet att få sina skulder nedskrivna eller
            avskrivna. Nu är nog inte förslagen som finns sådana att det är
            någon risk för en försämrad moral.
          </note>
          <note>
            Verksamheten i Danmark har tvärtom visat att betalningsmoralen
            markant ökat genom att man har kunnat se ljuset längst bort i
            tunneln.
          </note>
          <note>
            En skuldsanering griper djupt in i den enskildes ekonomiska situation
            och kräver ordentliga uppoffringar under ganska lång tid. Men
            när den tiden är över kan man se framåt, och man har då en möjlighet
            till en ordnad ekonomi utan överskuldsättning. Den hjälpen bör
            vi kunna ge enskilda människor i nöd. Banker i nöd har ju redan
            fått sin bankakut!
          </note>
          <note>
            Vad man som medlem av ett oppositionsparti möjligen kan fundera
            över är om alla partier i regeringen har samma åsikt i frågan.
          </note>
          <note>
            Folkpartiledaren har talat om det förnuftiga och berättigade
            i en skuldsaneringslag. Kds-ledaren talade i Riksradions nyhetssändningar
            en hel dag om att vi måste hjälpa människor som hamnat i ekonomiska
            svårigheter. Vi måste ha en skuldsaneringslag, sade han. Den borgerliga
            majoriteten i lagutskottet valde ungefär samtidigt att säga nej
            till en skuldsaneringslag och följde alltså det moderata statsrådet.
            Jag kan inte få budskapen från ledarna för Folkpartiet och kds
            att stämma överens med agerandet i riksdagen.
          </note>
          <note>
            Bengt Harding Olson, som är ledamot av lagutskottet och som kommer
            efter mig i debatten, kan kanske ge mig en förklaring åtminstone
            till varför Folkpartiet säger ett och beslutar ett annat.
          </note>
          <note>
            Man undrar litet stillsamt: Hur är det med moralen?
          </note>
          <note>
            Herr talman! Med det här yrkar jag bifall till reservation nr
            35 om skuldsaneringslag.
          </note>
          <note type="speaker">
            Anf. 104 TREDJE VICE TALMANNEN:
          </note>
          <note>
            Jag får meddela att anslag om kvällsplenum nu sätts upp.
          </note>
          <note>
            Anf. 105 BENGT HARDING OLSON
          </note>
          <note>
            (fp):
          </note>
          <note>
            Herr talman! Den här dagens ekonomisk-politiska debatt har hittills
            främst handlat om de stora, övergripande ekonomiska problemen,
            ofta i miljardklassen. Men om de enskilda människorna med stor
            skuldbörda, som Inger Hestvik just har talat sig varm för, har
            det inte varit särskilt mycket tal. De skulder som är dem övermäktiga
            att bära kan gälla betydligt mindre belopp.
          </note>
          <note>
            I finansutskottets betänkande behandlas faktiskt frågan om skuldsanering
            av privatpersoner, och då särskilt av s.k. överskuldsatta människor,
            människor och familjer som dignar under en enorm skuldbörda. Det
            är en synnerligen verklighetsnära fråga, ett tungt problem som
            är värt all uppmärksamhet här i kammaren. Särskilt bör det uppmärksammas
            av den anledningen att det föreligger två alternativa lösningar.
            Det finns alltså en reservation mot majoritetens uppfattning.
          </note>
          <note>
            Min utgångspunkt är följande. Bankerna har fått sin skuldsanering
            genom den s.k. bankakuten.
          </note>
          <note>
            Företagen kommer att få en form av skuldsanering genom tillskapandet
            av s.k.
          </note>
          <note>
            företagsrekonstruktion. Och nu bör också privatpersoner få sin
            skuldsaneringschans.
          </note>
          <note>
            Jag utgår från att alla här i kammaren är överens om behovet
            av skuldsanering. Frågan som vi nu närmast diskuterar är hur det
            akuta behovet skall kunna tillgodoses.
          </note>
          <note>
            Majoritetens modell är att satsa offensivt. Man vill först och
            främst satsa på en bredare lokal verksamhet för skuldsanering.
            Det skall ske i åtskilligt fler kommuner än de två som Inger
          </note>
          <note>
            Hestvik här har nämnt; det skall ske över hela landet.
          </note>
          <note>
            Det skall ske genom en effektiv samverkan mellan budgetrådgivare
            inom socialförvaltningarna, kronofogdemyndigheterna och bankerna.
            Den verksamheten skall förses med vad vi kallar kontrollstationer.
            Det betyder att vi efter hand som försöksverksamheten löper skall
            utvärdera den.
          </note>
          <note>
            Vi skall inte vänta i två år. Man kanske inte kan utvärdera varje
            kvartal, men man kan t.ex. göra det varje halvår och då se hur
            verksamheten löper. På grundval av utvärderingarna kan man successivt
            justera verksamheten för att få den att fungera på bästa möjliga
            sätt.
          </note>
          <note>
            Vi satsar inte bara på den här breda lokala verksamheten. Vi
            satsar också på en bättre lagstiftning. Genom enklare och snabba
            regeländringar vill vi se till att underlätta det lokala skuldsaneringsarbetet.
            Vi är inte främmande för en särskild skuldsaneringslag - ett sammanhållet
            lagstiftningsverk som benämns skuldsaneringslag.
          </note>
          <note>
            Jag vill understryka att majoritetens modell poängterar att det
            krävs flera samverkande åtgärder för att man snabbt skall kunna
            hjälpa de ekonomiskt nödställda enskilda människorna och familjerna.
            Om man jämför majoritetens modell med reservationens alternativ
            nödgas man säga att det är litet svårt att förstå reservationens
            verkliga innebörd. För det första tycks man tro att en särskild
            skuldsaneringslag - en lag med ett visst antal paragrafer - likt
            ett trollspö skulle lösa alla problem. Det är naturligtvis fel.
            En sådan patentlag finns inte. Om någon skulle kunna hitta en
            sådan lösning kommer det att ta mycket lång tid att utarbeta den.
            Om man följer de modeller som hittills är presenterade i Norden,
            framför allt i
          </note>
          <note>
            Danmark och Norge, skall man finna att alltför få gäldenärer
            skulle få den förmån av skuldsanering som borde tillkomma en hel
            rad människor i vårt land.
          </note>
          <note>
            För det andra tycks reservationens alternativ innebära att man
            godtar en försöksverksamhet i två kommuner under två år för att
            senare kunna permanenta en bredare verksamhet. Från reservanternas
            sida har man inte ställt upp på att majoriteten vill ha verksamhet
            i åtskilligt flera kommuner. Det betyder att reservationens alternativ
            är, som jag bedömer det, en ringa tröst för dem som dignar under
            sin skuldbörda. Det leder osökt till historien om kon som dog
            medan gräset växte.
          </note>
          <note>
            Herr talman! Låt mig avslutningsvis säga att om
          </note>
          <note>
            Socialdemokraterna och möjligen också
          </note>
          <note>
            Vänsterpartiet verkligen vill värna om de skuldtyngda bör man
            rösta på utskottets hemställan och glömma bort reservationen.
          </note>
          <note type="speaker">
            Anf. 106 INGER HESTVIK (s) replik:
          </note>
          <note>
            Herr talman! Jag blev en aning förvånad när jag fick höra att
            man säger att vår reservation inte innehåller ett ordentligt förslag.
            Vi vill hjälpa de människor som har en skuldbörda som de inte
            klarar av. Jag misstänker att de 2 000 hushåll som man i första
            omgången räknar med skall få hjälp är mycket glada. Därmed inte
            sagt att de är de enda hushåll som skall få hjälp. Det är klart
            att de andra hushållen också skall få hjälp. Kommunernas åtgärder
            i samarbete med socialtjänst och banker kan bli ett komplement
            till ett skuldsaneringsinstitut. Det här är således inte den enda
            insatsen som vi vill göra.
          </note>
          <note>
            Jag tycker fortfarande att det är dåligt att verksamhet skall
            bedrivas i bara två kommuner.
          </note>
          <note>
            Även om man skulle vidga verksamheten till åtskilligt flera kommuner,
            som Bengt Harding
          </note>
          <note>
            Olson säger, skulle det ändå inte vara bra. Alla kommuner skall
            vara med. Men även om det skulle gälla alla kommuner, har inte
            alla kommuner lika stora resurser och lika stor vilja att hjälpa
            överskuldsatta personer. Därför anser jag att detta är ett jämlikhetsproblem.
            Alla människor i Sverige skall kunna få hjälp i en skuldsättningssituation.
          </note>
          <note>
            Man skall få hjälp med att klara sig ur en sådan situation.
          </note>
          <note>
            Jag säger inte nej till kontrollstationer. Jag säger inte nej
            till någonting som rör den försöksverksamhet som Konsumentverket
            driver tillsammans med Ackordscentralen och andra institut. Men
            jag anser fortfarande att det är ett komplement till lagstiftningen.
            Vi måste få fram det här snabbt innan de skuldsatta människorna
            dignar under sin börda.
          </note>
          <note>
            Bengt Harding Olson har i en tidningsartikel gett uttryck för
            sin syn på behovet av skuldsanering.
          </note>
          <note>
            Han sade att precis som banker och företag har skuldtyngda privatpersoner
            rätt att få hjälp att sanera sin ekonomi. Jag misstänker att han
            inte bara åberopar Skellefteåbor och Stockholmsbor. I
          </note>
          <note>
            slutet av tidningsartikeln sades att samhället absolut inte får
            svika överskuldsatta människor och familjer i kris. Naturligtvis
            har de rätt till hjälp precis som banker och företag.
          </note>
          <note>
            Det här tolkar jag som ett ja till vår reservation. Vi vill ha
            en skuldsaneringslag direkt. Men det finns tydligen två alternativ
            - ett som gäller, och ett som är för gallerierna.
          </note>
          <note type="speaker">
            Anf. 107 BENGT HARDING OLSON (fp)
          </note>
          <note>
            replik:
          </note>
          <note>
            Herr talman! Nej, det finns ingenting för gallerierna. Men det
            är viktigt att man föreslår verksamma metoder. Jag vill inte betvivla
            - jag har snarare understrukit det i talarstolen - att
          </note>
          <note>
            Socialdemokraternas vilja till skuldsanering är god.
          </note>
          <note>
            Man väljer emellertid fel metod. Inger Hestvik säger visserligen
            att en särskild skuldsaneringslag inte är den enda tänkbara metoden.
            I reservationen står det att det är den enda tänkbara metoden.
            Det för nästan tankarna till att det skulle vara den enda vägen.
          </note>
          <note>
            Jag och majoriteten menar att en mängd olika åtgärder skall vidtas,
            och de skall vidtas nu. Det sker genom den verksamhet som vi föreslår.
            Den kan sätta igång mycket snabbare. Det är en långsammare metod
            att stifta en lag. Det föreliggande förslaget är dessutom inte
            särskilt bra.
          </note>
          <note>
            Det måste omarbetas. Man borde ta intryck av vad man t.ex. har
            kommit fram till i Finland. Allt detta tar tid. Under tiden dignar
            människor under sina skuldbördor.
          </note>
          <note>
            Om det är så som Inger Hestvik säger att ni tycker att det som
            majoriteten skriver om alla de andra kompletterande åtgärderna
            är bra, varför ställde ni i så fall inte upp på detta. Vi har
            faktiskt också med ett förslag till skuldsaneringslag, men det
            tar vi senare.
          </note>
          <note type="speaker">
            Anf. 108 INGER HESTVIK (s) replik:
          </note>
          <note>
            Herr talman! Detta var de förlösande orden - ni tar det senare.
            Det är det vi inte vill. Vi vill ha en skuldsaneringslag nu. Man
            måste ha läst yttrandet från lagutskottet mycket dåligt om man
            inte har insett att vi ställer upp. Vi har inte reserverat oss
            emot någon försöksverksamhet. Vi tycker att det är bra att en
            försöksverksamhet genomförs. Men vi tycker att det är dåligt att
            det bara är människor i två kommuner som skall få den hjälp som
            vi vill ge alla människor här i landet.
          </note>
          <note>
            Jag tror att det här är verksamma metoder. I
          </note>
          <note>
            Danmark har man ett system som har hjälpt väldigt många människor,
            även om det danska systemet kanske också kan förbättras. I Norge
            kommer man att inrätta ett system som kommer att hjälpa väldigt
            många människor. I Finland är man också på gång.
          </note>
          <note>
            I Sverige klarar vi alltså inte av, som jag sade tidigare, att
            hjälpa dessa människor.
          </note>
          <note>
            Jag anser att det går en politisk skiljelinje här, även om det
            är många vackra ord som sägs. Många människor lider mycket ont
            i dag. Jag vill att de skall kunna få hjälp snabbt.
          </note>
          <note>
            Det talas om frivilliga överenskommelser. Det är bra om man kan
            göra frivilliga överenskommelser.
          </note>
          <note>
            Det kommer vi inte att komma ifrån. Som jag sade tidigare behövs
            det komplement till en skuldsaneringslag. Om man har en frivillig
            överenskommelse och diskuterar med en bank som säger nej, så är
            det nej. Med en skuldsaneringslag kan man gå till tingsrätten
            och få en dom. Om tingsrätten har sagt att skuldsanering skall
            ske, måste banken acceptera det. Jag tycker faktiskt att bankerna
            har varit med och ställt till det för många människor. Jag tycker
            därför att bankerna skall få ta på sig det ansvaret.
          </note>
          <note>
            Jag misstänker att det i systemet med borgerlighetens politiska
            påsar där frivilliga överenskommelser skall träffas innebär en
            dold uppgift för kommunerna och deras socialtjänster.
          </note>
          <note>
            Kommunerna skall vara med och betala. Jag tror att det är det
            som ligger bakom att vi inte skall lägga hela ansvaret på staten.
          </note>
          <note>
            Som jag sade är många kommuner mycket bra när det gäller att
            ställa upp i detta avseende.
          </note>
          <note>
            Konsumentverket har också på många sätt stöttat kommunerna när
            det gällt att finna arbetsmetoder för att hjälpa dessa människor.
            Men det är inte lika väl beställt i alla kommuner, och därför
            behöver vi den här lagstiftningen.
          </note>
          <note type="speaker">
            Anf. 109 BENGT HARDING OLSON (fp)
          </note>
          <note>
            replik:
          </note>
          <note>
            Herr talman! Det som skiljer majoriteten från minoriteten är
            att majoriteten vill satsa på en mängd olika åtgärder - justering
            av lagstiftningen och lokal verksamhet -, medan minoriteten anser
            att lagstiftningsalternativet är det enda tänkbara.
          </note>
          <note>
            Det står klart och tydligt i reservation 35 till finansutskottets
            betänkande, och det är detta vi skall rösta om.
          </note>
          <note>
            Inger Hestvik sade tidigare att det skulle förekomma oenighet
            inom regeringen. Jag påstår att detta närmast är en skenbar oenighet
            som här har framkommit. Jag tror att vi lugnt kan se fram emot
            budgetpropositionen - vi kommer då säkerligen att finna att alla
            regeringspartier drar åt samma håll.
          </note>
          <note>
            Vad beträffar valet av modell är det inte alls säkert att tingsrättsmodellen
            är den bästa. Det finns andra modeller som är billigare och betydligt
            mer effektiva. Dessutom måste man räkna med att kronofogdemyndigheten
            och den kommunala socialförvaltningen med dess budgetrådgivare
            skall hjälpa till. Det ligger i sakens natur.
          </note>
          <note>
            Självfallet skall bankerna ta sitt ansvar. Har de gjort sig skyldiga
            till lättsinniga utlåningar, kan de genom den nya paragrafen i
            konsumentkreditlagen om god kreditgivningssed få ta sitt ansvar
            rent lagtekniskt.
          </note>
          <note>
            Jag konstaterar att riksdagen i skuldsaneringsfrågan har tagit
            initiativ för att man skall kunna vidta de åtgärder som verkligen
            behövs för att hjälpa alla dessa människor. Det är synd att
          </note>
          <note>
            Socialdemokraterna inte vill medverka i det breda initiativ som
            riksdagen är beredd att ta.
          </note>
          <note>
            Avslutningsvis vill jag säga att det är riktigt att jag har publicerat
            åtskilliga artiklar i denna fråga, eftersom jag tycker att den
            är viktig. Jag tror att enskilda människor lika väl som banker
            och företag har rätt att få hjälp när de hamnar i en ekonomisk
            kris. Jag backar inte från denna uppfattning, och det gör inte
            regeringen heller.
          </note>
          <note type="speaker">
            Anf. 110 HOLGER GUSTAFSSON (kds):
          </note>
          <note>
            Herr talman! En del av Sveriges finansiella sanering bör vara
            någon form av skuldsanering för enskilda personer. Den ekonomiska
            karusell som kännetecknade 80-talet berodde på att det fanns en
            överlikviditet på marknaden. Enskilda och företag erbjöds lättvindigt
            krediter, och många sitter nu hårt fast i sina skulder. Samhället
            och politikerna bidrog till detta genom att införa ett nytt skattesystem,
            som var välkommet men som ändrade förutsättningarna för medborgarna
            - man tvingades gå från lån och hög inflation till ett ekonomiskt
            tänkande med sparande och låg inflation.
          </note>
          <note>
            Dessa båda förhållanden har lett till att såväl företag och banker
            som enskilda har hamnat i en skuldkris. De åtgärder som regeringen
            nu arbetar med har nämnts tidigare i debatten. Det är bl.a.
          </note>
          <note>
            Insolvenskommitte ns pågående arbete och förberedelserna för
            den bankakut som skall ta hand om bankernas allra största bekymmer
            samt ett eventuellt system för att sanera och rädda konkursföretag.
          </note>
          <note>
            I vårt parti tycker vi att en logisk följd av dessa åtgärder
            är att vi får någon form av skuldsanering och rådgivning för fysiska
            personer på samma sätt som för dessa institutioner. Vi skall emellertid
            inte sticka under stol med att detta är ett komplicerat problem.
            Betalningsmoralen måste upprätthållas i ett rättssamhälle, och
            det är inte helt enkelt att konstruera ett sådant här system.
          </note>
          <note>
            Vi anser att det är viktigt att samhället inte tar över den enskildes
            ansvar men väl stöder den enskildes ansvarstagande. Det kan exempelvis
            inte bli fråga om att lyfta av 100 % av en skuld.
          </note>
          <note>
            Fördelarna med ett sådant här system är det inte svårt att känna
            för. Mycket viktigt i ett sådant här läge är att långivarna skärper
            kreditprövningen avsevärt och inte ger krediter så lättvindigt
            som man gjort under senare år.
          </note>
          <note>
            Den enskilde skulle få rimliga möjligheter att komma igen. Det
            är en mänsklig rättighet att få göra det, om det hela har gått
            snett.
          </note>
          <note>
            Vi måste stödja människorna, och vi måste stödja familjerna,
            speciellt om det har gått snett i något avseende.
          </note>
          <note>
            Lagutskottets ståndpunkt i denna fråga är att det kommitte förslag
            som jag har förstått att reservationen i första hand stöder sig
            på inte är helt tillfredsställande. Regeringen bör i stället arbeta
            fram ett kombinerat stödjande system både med någon form av sanering
            och med rådgivning som gör att de människor det gäller kan få
            en bättre nivå i sin privata ekonomi.
          </note>
          <note>
            Vi anser att samhället och den enskilde här har ett ömsesidigt
            ansvar. Samhället har radikalt förändrat förutsättningarna för
            lån och sparande, något som fått konsekvenser både för företag
            och för enskilda.
          </note>
          <note>
            Den enskilde måste efter förmåga ta sitt ansvar för att klara
            betalningarna för de skulder han ådragit sig. Det gäller att komma
            fram till den punkt där denna förmåga ligger.
          </note>
          <note>
            För att nå denna balanspunkt tror vårt parti att någon form av
            skuldsanering är viktig och snarast bör komma till stånd. Jag
            tror att alla partier här i grunden har samma uppfattning - att
            man sedan vill göra litet PR för olika ståndpunkter må så vara.
            Det är viktigt att regeringen arbetar med denna fråga.
          </note>
          <note>
            Det pågår ett sådant arbete, och det är skälet till att utskottet
            inte velat gå så långt som till ett tillkännagivande. För att
            nå denna balanspunkt vill vi i vårt parti arbeta för en lösning
            av det slag jag här talat för.
          </note>
          <note type="speaker">
            Anf. 111 INGER HESTVIK (s) replik:
          </note>
          <note>
            Herr talman! Det är bra att vi jobbar åt samma håll för att lösa
            ett svårt problem. Vi skulle från socialdemokratiskt håll ha kunnat
            ställa oss bakom utskottets hemställan, precis som vi gjort tidigare,
            med tankte på att ett arbete är på gång. Att vi reserverat oss
            beror på det som det ansvariga statsrådet sade i ett frågesvar
            i riksdagen, nämligen att hon av flera skäl var tveksam till en
            lagstiftning på detta område. Den uppfattningen kan vi inte dela.
          </note>
          <note>
            Dessutom är det nu så många människor som befinner sig i en extremt
            svår akut situation att jag anser att vi mycket snart måste få
            till stånd lämpliga åtgärder.
          </note>
          <note>
            Holger Gustafsson sade att människor måste ta ett eget ansvar
            för sina skulder. Detta är naturligtvis riktigt, men de som har
            misslyckats med detta måste få hjälp. När man studerat hur detta
            fungerar i Danmark har man funnit att det i 75 &gt; e% av fallen
            utgår en nedsättning med bara 10 %. Det är alltså inte fråga om
            några stora summor.
          </note>
          <note>
            En skuldnedsättning på 20 % och mer förekommer bara i 6 % av
            fallen. Det är egentligen fråga om att justera och se över sin
            ekonomi, men vi menar att man skall ha ett lagligt stöd för det.
          </note>
          <note>
            Ute i landet finns nu en väldig oro. Jag har fått ett brev från
            en kvinna i Uddevalla, en ort som i dag inte är precis okänd.
            Genom både konjunkturnedgång och lånestopp har både hon och hennes
            familj hamnat i en helt hopplös situation. Värdet på deras hus
            har halverats, räntorna har däremot gått åt andra hållet. De kan
            inte längre betala räntorna. De kan inte utveckla sig i sina arbeten,
            eftersom det inte finns några arbeten att få. Detta beror, menar
            de, både på bankers agerande och på regeringen.
          </note>
          <note>
            Kvinnan skriver i sitt brev: ''Detta känns som om vi blivit amputerade
            och med avhuggna vingar för resten av vår livstid. Hela familjen
            håller på att bli psykiskt sjuk.'' Hon påpekar också att det inte
            är fråga om någon dålig betalningsmoral. Det är helt enkelt en
            överlevnadsfråga.
          </note>
          <note>
            Man undrar då: Skall hon få vänta i flera år på att sanera sin
            ekonomi, om hon nu orkar vänta så länge?
          </note>
          <note>
            Jag menar att vi måste ta vårt politiska ansvar och besluta oss
            för att införa en skuldsaneringslag. Det är vår socialdemokratiska
            synpunkt.
          </note>
          <note>
            Anf. 112 HOLGER GUSTAFSSON (kds)
          </note>
          <note>
            replik:
          </note>
          <note>
            Herr talman! Vi är nog ganska överens om behovet av ett system
            för att lösa detta. Vad vi egentligen diskuterar här är tempot.
          </note>
          <note>
            Frågan bearbetas ändå i dagsläget på två departement, Civildepartementet
            och
          </note>
          <note>
            Justitiedepartementet. Jag vet att
          </note>
          <note>
            Justitiedepartementets minister har uttryckt att det finns problem
            och frågor som rör betalningsmoralen, och det finns anledning
            att göra det. Detta är ett komplicerat problem att lösa. Jag tror
            däremot inte att det behöver innebära att justitieministern är
            låst och förhindrad att komma med nya lösningar och tankar kring
            detta.
          </note>
          <note>
            Som Inger Hestvik säger finns i dag ett stort tryck från samhället,
            och det trycket ökar. Samhället har ju allt att vinna på att de
            enskilda får hjälp så att de kan betala någon del av sina skulder.
            Det inser säkert också justitieministern. Jag är mycket mer positiv
            på det här området än vad Inger Hestvik är.
          </note>
          <note>
            Jag tror alltså inte att justitieministern känner sig bunden
            av att hon har uttryckt att det finns svårigheter i sammanhanget.
          </note>
          <note type="speaker">
            Anf. 113 INGER HESTVIK (s) replik:
          </note>
          <note>
            Herr talman! Jag får tolka Holger Gustafssons senaste inlägg
            som att det pågår ett arbete och att det är en misstolkning från
            vår sida att ärendet skulle ha lagts i någon byrålåda. Men vi
            står fortfarande kvar vid vårt krav, och det kan ju inte vara
            något större problem för regeringen att lägga fram ett förslag.
          </note>
          <note type="speaker">
            Anf. 114 ARNE JANSSON (nyd):
          </note>
          <note>
            Herr talman! Debattreglerna föreskriver att man endast en gång
            per betänkande får frekventera talarstolen. I det här fallet skall
            jag behandla två moment, varför jag tyvärr behöver litet extra
            tid, dock kanske inte 20 minuter, som jag är uppsatt på i talarlistan.
          </note>
          <note>
            I dessa dagar, när varsel om uppsägningar, besked om nedläggningar
            av företag och en till synes aldrig sinande ström av konkurser
            dominerar nyhetsförmedlingen, är det lätt att nedslås av bekymmer.
            Det gäller emellertid i dessa tuffa tider att inte bara beskriva
            det som är dåligt - vi behöver också höra goda nyheter. Även om
            det just nu är rätt glest mellan dem, så finns de. Vi bör se till
            att det finns medel att hjälpa fram investeringsobjekt och liknande
            arbetsmarknadspolitiska åtgärder, så att de så snabbt som möjligt
            ger positiva effekter.
          </note>
          <note>
            Arbetslösheten i Gävleborgs län uppgår nu till
          </note>
          <note>
            5,8 % öppet arbetslösa, och tyvärr kan arbetslösheten komma att
            öka ytterligare. Totalt står 13 % utanför arbetsmarknaden, dvs.
            de är arbetslösa eller föremål för åtgärder.
          </note>
          <note>
            Bland ungdomarna i gruppen 18-24 år står 33 %
          </note>
          <note>
            utanför arbetsmarknaden. Dessa är antingen arbetslösa eller föremål
            för åtgärder. Risken är uppenbar att närmare 50 % av ungdomarna
            under vintern kommer att stå utanför den ordinarie arbetsmarknaden.
          </note>
          <note>
            Länet har under de två senaste åren tappat minst
          </note>
          <note>
            6 000 arbetstillfällen genom nedläggningar.
          </note>
          <note>
            För att över huvud taget kunna fortsätta att ordna utbildning
            för arbetslösa behöver
          </note>
          <note>
            Länsarbetsnämnden omedelbar förstärkning om ca
          </note>
          <note>
            250 miljoner kronor. Därutöver måste möjligheter öppnas att använda
            arbetslöshetsersättningspengar för aktiva insatser. Det måste
            vara bättre att ge de arbetslösa utbildning än att de bara passivt
            uppbär arbetslöshetsersättning.
          </note>
          <note>
            I länet finns ett antal välbehövliga och angelägna infrastrukturprojekt,
            som bara väntar på klartecken från regeringen. Det gäller satsningen
            på Ostkustbanan och på E 4 mellan Söderhamn och
          </note>
          <note>
            Hudiksvall. I februari-mars 1993 kan investeringar för ca 1,3
            miljarder starta om bara regeringen ger klartecken. Regeringen
            har än så länge bara givit klartecken till 300 miljoner.
          </note>
          <note>
            Att på detta sätt pytsa ut arbeten och anslag i små poster både
            fördyrar och fördröjer arbetsmarknadsinsatserna. Dessutom är det
            i detta fall fråga om en lönsam investering.
          </note>
          <note>
            När väl dessa arbeten kommer i gång skapas ca
          </note>
          <note>
            2 000 årsarbeten, fördelade på några år. Flera hundra bygg- och
            anläggningsarbetare kommer att få arbete, liksom entreprenörer
            och leverantörer.
          </note>
          <note>
            Samtidigt skapas grunden för en positiv framtida utveckling i
            hela södra Norrland. Även på stambanan genom länet finns investeringsprojekt
            för ca 800 miljoner kronor färdiga för start under det närmaste
            året.
          </note>
          <note>
            Regeringen har nu att lägga fram förslag om forskningspolitikens
            inriktning. Här finns tillfälle att verksamt stödja och utveckla
            de mindre och medelstora högskolorna, t.ex. högskolan i
          </note>
          <note>
            Gävle/Sandviken. Se till att denna högskola och andra mindre
            högskolor får kraftfulla förstärkningar på forskningssidan. Se
            samtidigt till att utveckla Statens institut för byggnadsforskning,
            som nu utgör en viktig länk i det samarbete som utvecklas mellan
            högskolorna i Gävle/Sandviken,
          </note>
          <note>
            Falun/Borlänge och Garpenberg. Uppmuntra de kopplingar som dessa
            högskolor redan har med universitetet i Uppsala.
          </note>
          <note>
            I Värmland är den svåra arbetsmarknadssituationen inte ny. Så
            sent som under 1970-talet och början av 1980-talet befann sig
          </note>
          <note>
            Värmland i en bekymmersam situation på grund av den omfattande
            och svåra omstruktureringen av industrin.
          </note>
          <note>
            Nu är vi alltså där igen. Det skall dock starkt betonas att mycket
            har hänt under dessa tio år.
          </note>
          <note>
            Många världsledande företag inom framtidsorienterade branscher
            har hittat en plats i
          </note>
          <note>
            Värmland och framför allt i Karlstad. Exempel på
          </note>
          <note>
            Karlstadsföretag som i dag är världsledande är informationsteknologiföretaget
            Ericsson
          </note>
          <note>
            Programatic. Pappersmaskintillverkaren Valmet-
          </note>
          <note>
            Karlstad AB är ett annat exempel.
          </note>
          <note>
            Regeringen beslutade häromveckan att bevilja
          </note>
          <note>
            Tetra Pak i Sunne ett lokaliseringsstöd på 12
          </note>
          <note>
            miljoner kronor. Detta gör att man successivt kan öka arbetsstyrkan
            från 100 till 200 fram till sommaren 1994.
          </note>
          <note>
            Av naturliga skäl dominerar dock de negativa beskeden när det
            gäller arbetsmarknad och näringsliv. Den ensidiga näringsstrukturen
            i många orter i Värmland har gjort att den senaste tidens många
            besked om neddragningar förmörkat bilden.
          </note>
          <note>
            I Töcksfors i västra Värmland har Töcksfors
          </note>
          <note>
            Verkstads AB varslat 235 personer om uppsägning.
          </note>
          <note>
            I Hagfors är framtiden fortfarande oviss för sysselsättningen,
            även om 75 miljoner kronor skall satsas i järnverket, så att Hagfors
            blir världens smidescentrum för verktygsstål.
          </note>
          <note>
            I Arvika har VME Industrier varslat på grund av minskad orderingång.
            Gjuteriföretagen i Arvika har också svårigheter som skapar sysselsättningsproblem.
          </note>
          <note>
            I förra veckan meddelade ledningen för Bofors att den mekaniska
            verkstaden vid Zakrisdalsverken skall flyttas till Karlskoga.
            Därmed försvinner 400
          </note>
          <note>
            arbetstillfällen. Av den fabrik som bara för något år sedan hade
            1 100 anställda kommer ingenting att återstå våren 1994.
          </note>
          <note>
            Fru talman! Vad kan nu regeringen och riksdagen göra för Värmland?
            Jo, även i detta fall kan man tidigarelägga viktiga infrastruktursatsningar.
            Det är investeringar, ej kostnader, och det ger ett stort antal
            arbetstillfällen samt dessutom en viktig signal till omvärlden
            om att Karlstad och Värmland satsar på framtiden.
          </note>
          <note>
            Med detta, fru talman, yrkar jag bifall till motionerna Fi75
            samt Fi51 om behovet av regionala sysselsättningsprogram, som
            tas upp i finansutskottets betänkande.
          </note>
          <note>
            Jag övergår sedan till bensinskatten.
          </note>
          <note>
            När det gäller regeringens och
          </note>
          <note>
            Socialdemokraternas gemensamma proposition om åtgärder för att
            stabilisera den svenska ekonomin var Ny demokrati det enda parti
            som bemötte förslaget beträffande bensinskattehöjningen med en
            motion. Då min motion har engagerat andra inom mitt parti så hårt
            att den i stort redan har debatterats kommer jag att kraftigt
            korta ner mitt anförande.
          </note>
          <note>
            Anledningen till motionen var att vi ansåg att bensinskattehöjningen
            fördelningspolitiskt sett var en olycklig och mindre rättvis åtgärd.
            Bilberoendet är inte jämnt fördelat vare sig över landet eller
            mellan olika inkomstgrupper. En kraftigt höjd skatt drabbar i
            hög grad barnfamiljer, glesbygdsbor, låginkomsttagare m.fl. Som
            underlag för motionen har vi bl.a. tagit del av bensinbolagens
            redovisning av vad bensinen skulle kosta från den 1 januari. Vi
            ansåg detta vara en fullkomligt orimlig kostnad, speciellt för
            de kategorier som inte har tillgång till alternativa färdmedel,
            utan som helt och hållet måste förlita sig till bilen.
          </note>
          <note>
            Motionen lämnades in den 12 november -- alltså innan kronan började
            flyta och den s.k.
          </note>
          <note>
            devalveringseffekten tillkom.
          </note>
          <note>
            Tack vare den misskötsel av ekonomin som ett socialdemokratiskt
            vanstyre borgat för måste statskassan förstärkas. Det är vi medvetna
            om, och vi vill hjälpa till. Bensinskattehöjningen är avsedd att
            till statskassan inbringa 2 miljarder kronor, enligt regeringen.
          </note>
          <note>
            Som vanligt är regeringens förslag finansiellt dåligt grundat.
            Finansdepartementet har nämligen inte gjort några beräkningar
            av volymeffekterna. På
          </note>
          <note>
            Finansdepartementet antar man att människor kommer att åka bil
            lika mycket som tidigare oavsett hur högt bensinpriset blir.
          </note>
          <note>
            Samma beklagansvärda tänkande tillämpades då den s.k. turistmomsen
            infördes, vilket är ett direkt parallellfall till detta. Genom
            att se på resultatet av införandet av turistmomsen bör man alltså
            redan nu kunna sia om resultatet av bensinskattehöjningen.
          </note>
          <note>
            Turistmomsen beräknades ge ett tillskott om 4,2
          </note>
          <note>
            miljarder. Resultatet blev 2,4 miljarder. Dessutom tillkom på
            minussidan 8--10 miljarder i ökade arbetslöshetskostnader och
            minskade skatteintäkter.
          </note>
          <note>
            En höjd bensinskatt kommer inte att ge 5,2
          </note>
          <note>
            miljarder utan högst 1--3 miljarder i tillskott till statskassan.
            Dessutom tillkommer de negativa dynamiska effekterna.
          </note>
          <note>
            Sveriges attraktionskraft som turistland minskar.
          </note>
          <note>
            Turisterna väljer hellre Norge och Finland.
          </note>
          <note>
            Inkomstbortfall? Kalkyl samt finansiering saknas!
          </note>
          <note>
            Då bensinpriset går upp höjs KPI, vilket medför att pensioner
            och bidrag räknas upp. Med andra ord:
          </note>
          <note>
            ökade utgifter för staten. Kostnad? Kalkyl samt finansiering
            saknas!
          </note>
          <note>
            Vi framförde i motionen alternativa förslag till en motsvarande
            inkomstförstärkning. Ett förslag är att i stället lägga inkomstförstärkningen
            så, att man höjer fordonsskatten för bensindrivna personbilar.
          </note>
          <note>
            Ett annat förslag är att den höjda bensinskatten ej skall drabba
            stödområdena, som redan nu är tillräckligt utsatta.
          </note>
          <note>
            När nu Ny demokrati hade lagt fram ett välunderbyggt, verklighetsbaserat
            och finansierat förslag som alternativ till förslagen i denna
            proposition inträffade följande:
          </note>
          <note>
            Socialdemokraterna försökte hoppa av uppgörelsen med regeringen.
            De ville i stället att skattehöjningen skulle skjutas på framtiden.
          </note>
          <note>
            Härvid skall beaktas att Socialdemokraterna inte vill göra avkall
            på själva förslaget om höjd bensinskatt.
          </note>
          <note>
            Regeringen fick plötsligt kalla fötter och började ta efter Ny
            demokrati. Den började lyssna på vad verklighetens folk vill.
            Ojdå, sade regeringen, vill inte folk ha höjd bensinskatt? Vad
            konstigt! Ny demokratis förslag är ju jättebra, så det kan vi
            inte anta. Vad skall vi göra?
          </note>
          <note>
            I ren desperation, för att kompensera skattehöjningen, föreslog
            man då en höjning av reseavdraget med en krona, en lika ogrundad
            kalkyl som när hela bensinskattehöjningen snickrades till. Reseavdraget
            kostar staten ca 470
          </note>
          <note>
            miljoner. Men hur skall detta finansieras? Jo, man tänker lägga
            på ytterligare skatt på ett annat ställe.
          </note>
          <note>
            I detta fall slopas de speciella avskrivningsreglerna för beredskapslagren
            av olja. Det ger under två år --
          </note>
          <note>
            1993 och 1994 -- sammanlagt ca 500 miljoner till staten. Därefter
            finns det ingen finansiering.
          </note>
          <note>
            Detta förslag läggs fram, trots att
          </note>
          <note>
            Konsumentverkets rapport Bilunderhåll 1988/89:II
          </note>
          <note>
            visar att boende i glesbygd har högre bilkostnad.
          </note>
          <note>
            Glesbygdsbilisten kör ca 650 mil mer per år än genomstnittsbilisten,
            och han har en årlig merkostnad för drift och underhåll för bilen
            på
          </note>
          <note>
            3 100 kronor. Dessutom har inkomsttagaren i glesbygdsområden
            en medelinkomst som är 45 000
          </note>
          <note>
            kronor lägre än för andra inkomsttagare. Dessa uppgifter är från
            1988. Sedan dess har bilkostnaderna och inkomstgapet mellan glesbygden
            och andra områden markant ökat.
          </note>
          <note>
            Förutom Ny demokrati kräver bl.a. Statliga glesbygdsmyndigheten
            och Norrlandsförbundet att bensinprishöjningen skall stoppas.
          </note>
          <note>
            Förutom ett konstaterande att regeringens förslag om bensinskattehöjningen
            slår helt fel, konstaterar
          </note>
          <note>
            SCB att regeringens åtgärd att mildra begränsningen av reseavdragen
            har varit ''något missriktad''. I sin utredning har man kommit
            fram till att lindringen naturligtvis var bra för glesbygdsbor,
            men de ökade avdragen innebar främst en kompensation för pendlare
            kring storstäderna, där fler kan göra reseavdrag och där reseavdragen
            är högre. Dessutom har storstadspendlare tillgång till alternativa
            transportmöjligheter.
          </note>
          <note>
            Fru talman! Med det anförda yrkar jag bifall till reservation
            nr 20.
          </note>
          <note>
            I detta anförande instämde Laila Strid-Jansson
          </note>
          <note>
            (nyd).
          </note>
          <note type="speaker">
            Anf. 115 JOHN ANDERSSON (v):
          </note>
          <note>
            Fru talman! Också jag tänkte tala om bensinskatten. Det är nämligen
            fler än Arne
          </note>
          <note>
            Jansson som har motionerat om avslag på den föreslagna höjningen.
          </note>
          <note>
            Bland förslagen i det s.k. krispaketet fanns det ett förslag
            om en mycket kraftig höjning av bensinskatten. Skatten på bensin
            och framför allt den nu föreslagna skattehöjningen slår hårt mot
            vissa regioner här i landet. Det är först och främst befolkningen
            i glest bebyggda områden som drabbas.
          </note>
          <note>
            I Norrlands inland, där avstånden är stora, kommer höjningen
            att medföra mycket stora kostnadsökningar. Praktiskt taget all
            verksamhet kommer att drabbas. Höjningen innebär problem för t.ex.
            polisen i glesbygd. Inom Vilhelmina polisdistrikt kör polisen
            mellan 20 000 och 25 000
          </note>
          <note>
            mil varje år, vilket gör att det blir en stor kostnadsökning.
            Lägg därtill besparingskravet på
          </note>
          <note>
            500 miljoner, som polisväsendet har att uppfylla.
          </note>
          <note>
            Ja, det går nog att göra en ganska lång lista över områden som
            kommer att drabas. I en del fall blir det kanske problem med att
            upprätthålla olika verksamheter eller att klara av uppgifterna
            på ett bra sätt.
          </note>
          <note>
            I regeringsdeklarationen sägs att ''Hela Sverige skall leva''.
            En sådan höjning av bensinpriset som det nu är fråga om går illa
            ihop med denna målsättning. Det finns risk för att ljuset kommer
            att släckas i en del stugor på landsbygden. Människor som har
            långt till sina jobb och övrig samhällsservice börjar nog att
            fundera över sin situation.
          </note>
          <note>
            Det är helt klart att bilismen bör minskas, eftersom den orsakar
            stora miljöproblem. Men då bör man börja i rätt ända, dvs. i städer
            och tätbefolkade områden där det finns alternativ och där kollektivtrafiken
            kan gynnas. I glesbygden med dess stora avstånd finns det inga
            alternativ. Bilen en nödvändig förutsättning för att man skall
            kunna bo där. Om man nu vill uppnå miljövinster, borde man diskutera
            om det inte vore bättre att satsa på en förnyad bilpark i stället
            för att fördyra bilåkandet.
          </note>
          <note>
            Oavsett om man höjer bensinskatten för att uppnå miljövinster
            eller enbart för att skaffa statsinkomster, bör ju strävan vara
            att göra beskattningen så rättvis som möjligt. Därför bör en differentierad
            bensinskatt införas som tar hänsyn till olika förutsättningar
            och förhållanden i landet.
          </note>
          <note>
            Jag har förstått att det skulle vara tekniskt möjligt.
          </note>
          <note>
            Bl.a. bensinbolaget OK har förklarat att det går mycket bra med
            en differentierad bensinskatt i landet. Finns det andra lösningar
            som får samma resultat skall dessa naturligtvis prövas.
          </note>
          <note>
            Fru talman! Eftersom min motion har tilltyrkts både i en reservation
            och i en meningsyttring behöver jag inte yrka bifall till motionen.
          </note>
          <note type="speaker">
            Anf. 116 GUSTAF VON ESSEN (m):
          </note>
          <note>
            Fru talman! Jag vill börja med att yrka bifall till utskottets
            hemställan i alla delar.
          </note>
          <note>
            I denna debatt, som delvis och hittills har tagit de stora greppen,
            vill jag ändå ta tillfället i akt att göra en markering kring
            den del som rör kraftvärmebeskattningen. Eftersom jag har en viss
            erfarenhet av branschen och dess planeringsförutsättningar borde
            det vara mig tillåtet.
          </note>
          <note>
            Kraftvärme är en metod för att samproducera elkraft och fjärrvärme.
            Metoden är mycket energieffektiv, därför att den gör det möjligt
            att ta till vara spillvärme från elproduktion för att värma upp
            bostäder och andra byggnader i stället för att släppa ut den i
            havet till ingen nytta.
          </note>
          <note>
            De företag, som producerar kraftvärme, försöker naturligtvis
            göra detta så billigt som möjligt, men med hänsyn till miljön.
          </note>
          <note>
            Genom att Sverige har låga elpriser och mycket höga skatter på
            bränsle till kraftvärmeproduktion, har såväl utbyggnad av kraftvärmeproduktion
            som användning av befintliga kraftvärmeverk varit låg.
          </note>
          <note>
            I Sverige kommer bara 10 % av fjärrvärmen från kraftvärmeverk,
            medan motsvarande siffror för
          </note>
          <note>
            Danmark och Finland är 60--70 %.
          </note>
          <note>
            Enligt min uppfattning måste elproduktion i kondenskraftverk
            och i kraftvärmeverk ha likformiga förutsättningar när det gäller
            beskattning. Så är inte fallet i dag. Beskattningen är inte konkurrensneutral.
          </note>
          <note>
            I regeringens proposition 1992/93:50 finns det förslag, som skulle
            medföra ytterligare allvarliga konsekvenser för kraftvärmen. Den
            i propositionen föreslagna energiskatten på kraftvärme leder till
            att befintliga kraftvärmeverk inte utnyttjas fullt ut och att
            nya verk inte kommer att byggas. Kraftvärmen riskerar således
            att slås ut på sikt i Sverige eller att i varje fall dö sotdöden.
          </note>
          <note>
            Om den föreslagna ändringen av beskattningen genomförs, blir
            kraftvärmens kostnad högre än alternativet, som är att producera
            el och fjärrvärme var för sig. Det leder till att inhemsk elproduktion
            ersätts med utländsk kolbaserad kondenskraft med sämre rening.
            Det medför i sin tur att miljön påverkas negativt genom att utsläppen
            blir flera gånger högre.
          </note>
          <note>
            Regeringen har i sitt förslag räknat med att den aktuella energiskatten
            skulle ge staten en budgetförstärkning på ca 200 miljoner kronor
            från
          </note>
          <note>
            1994. Den verkliga effekten blir emellertid den motsatta. Statens
            skatteintäkter minskar i stället.
          </note>
          <note>
            Detta beror på att kraftvärmeverken, av skäl jag nyss nämnt,
            stängs av och att beskattningen av den ersättande värmeproduktionen
            ofta är lägre.
          </note>
          <note>
            Näringsutskottet och skatteutskottet har uppmärksammat dessa
            förhållanden och föreslår att man skjuter upp ikraftträdandet
            ett år vad avser den allmänna energiskatten. Detta är också förslaget
            i betänkandet. Det är givetvis bra att så sker. Det får dock inte
            bara bli ett år av respit.
          </note>
          <note>
            I samband med riksdagens beslut i våras angående omläggningen
            av energiskatten, uttalades att regeringen förutsattes i en utredning
            belysa effekterna av kraftvärmens energibeskattning.
          </note>
          <note>
            Denna utredning bör nu komma till stånd så snart som möjligt.
            Beskattningen av kraftvärmen är mycket komplicerad. Önskemålen
            att dra in pengar pengar till statskassan verkar ibland i motsatt
            riktning mot de de långsiktiga energipolitiska ambitionerna och
            målen. Det är därför viktigt att få detta komplex genomlyst så
            att det blir möjligt att göra en avvägning med alla fakta på bordet.
          </note>
          <note>
            Fru talman! Utredningen bör givetvis också belysa biobränslekomissionens
            förslag om koldioxidskatt på elproduktion. Om en sådan införes,
            blir den ofrånkomliga följden att importerad kolkondenskraft framstår
            som det första alternativet att ta till när kärnkraft och vattenkraft
            inte täcker våra behov. Danmark t.ex. har ju som bekant ingen
            koldioxidskatt på elproduktion, vilket inte heller Tyskland har.
            Däremot blir det inte mer av biobränslebaserad kraftvärme i Sverige,
            som en del biofantaster tycks tro.
          </note>
          <note>
            Jag vill understryka vikten av att fjärrvärmen ges rimliga förutsättningar
            till konkurrens med övriga uppvärmningsformer. I den s.k.
          </note>
          <note>
            trepartiöverenskommelsen konstateras:
          </note>
          <note>
            ''Kraftvärme bör gynnas framför kondenskraft.''
          </note>
          <note>
            Om fjärrvärmen, genom överbeskattning eller feltänkta skattebelastningar,
            tappar i konkurrenskraft, minskar också möjligheterna till produktion
            av elkraft genom den energieffektiva kraftvärmemetoden.
          </note>
          <note>
            Tack för ordet, fru talman!
          </note>
          <note type="speaker">
            Anf. 117 HARALD BERGSTRÖM (kds):
          </note>
          <note>
            Fru talman! Det behöver inte upprepas att vi just nu har det
            besvärligt på arbetsmarknaden i vårt kära fosterland. Jag skall
            inte närmare gå in på orsakerna, utan dem får historikerna så
            småningom närmare ta reda på. De skall ju också ha något att göra.
          </note>
          <note>
            Vi har en hög arbetslöshet. Ungefär 6 % är mycket.
          </note>
          <note>
            Om man försöker finna något positivt i situationen, arbetslösheten
            till trots med all den vånda som den sprider hos de drabbade,
            har vi dock 94 % av befolkningen i arbete, dvs. 94 personer av
            100 är sysselsatta.
          </note>
          <note>
            Vad jag vill säga med detta är att vi måste försöka se möjligheter
            i svårigheterna. För någon dag sedan hörde jag en kommentar från
            Karlskoga, tror jag det var, att man aldrig hade startat så många
            nya företag som man gör nu efter bekymren inom
          </note>
          <note>
            Boforskoncernen. Nöden är uppfinningarnas moder. Återigen besannas
            detta gamla ordspråk.
          </note>
          <note>
            Det som nu är den stora faran är att drabbas av passivitet. Nej,
            låt oss i stället vara positiva och söka möjligheter i situationen.
          </note>
          <note>
            Nu är inte arbetsmarknadsministern här. Jag hade hoppats få komma
            in i den rundan när jag skrev mitt anförande. Men jag vill ändå
            ställa en fråga huruvida det inte i nuvarande läge kunde vara
            befogat att inrätta en slags kristelefoncentral eller liknande,
            inte för att i första hand utgöra klagomur, utan för att hjälpa
            oroliga människor att se de möjligheter som ändå finns. Jag har
            mött hopplösheten hos drabbade, som utöver sin rädsla och sina
            frågor inte ens kan komma i kontakt med någon som kan ge ett adekvat
            svar till dem. Hur vore det med en telefon/brevcentral med uppdrag
            och förmåga att lotsa människor rätt i den ofta så svåra byråkratin?
          </note>
          <note>
            Det arbetsmarknadspolitiska avsnittet i betänkandet som vi debatterar
            finns på sid 50--74
          </note>
          <note>
            samt i AU:s yttrande som bilaga 14. Jag vill peka på det anslag
            av okuvlighet som propositionen andas, en okuvlighet som säger:
            Vi skall klara detta svåra läge. Här vill jag också ge en eloge
            till
          </note>
          <note>
            Socialdemokraterna för deras stora envishet när det gäller att
            bekämpa arbetslöshetens gissel.
          </note>
          <note>
            Senast den envisheten stack fram var just vid krisuppgörelsen.
          </note>
          <note>
            Efter att ha sagt detta måste jag dock uttrycka min förundran
            över hur dåligt underbyggda den långa raden av s-motioner om satsningarna
            i länen tycks vara. Jag har inte kollat alla. Men en kontroll
            av
          </note>
          <note>
            Örebro län ger följande vid handen: Av 36
          </note>
          <note>
            uppräknade vägprojekt är två avslutade, elva projekt är pågående,
            nio finns inte ens med i
          </note>
          <note>
            Vägverkets prioritering, tre är under projektering, fyra är startklara
            varav tre är finansierade, tre finns med i en behovsinventering
            som sträcker sig långt fram i tiden och ett projekt hör inte ens
            till Närke, utan det hör hemma i Värmland.
          </note>
          <note>
            Hälften av de uppräknade projekten är färdiga eller i gång. Av
            de resterande måste Vägverket bestämma sig för vad man vill.
          </note>
          <note>
            Nog borde väl träffsäkerheten vara bättre. Detta betyder ju att,
            som det verkar, kampanjen mot
          </note>
          <note>
            Kommunikationsdepartementet för att det inte blivit ''knappt
            en tummetott'' av allt talet om infrastrukturens årtionde, inte
            har något fog för sig.
          </note>
          <note>
            Nej, fru talman, sanningen är att det nu satsas tre gånger så
            mycket på väg- och järnvägsbyggen som det gjordes under de sista
            socialdemokratiska regeringsåren, dvs. att det satsas mellan 12
            000 och
          </note>
          <note>
            13 000 miljoner kronor under innevarande budgetår. Eller glömde
            man från socialdemokratisk sida att kontrollera vad som har hänt
            när man kopierade motionerna från maj månad i våras?
          </note>
          <note>
            Den under våren beslutade ungdomspraktiken för ungdomar mellan
            18 och 25 år har blivit just den stora åtgärd som vi hoppades.
            Vid november månads utgång var 74 000 ungdomar verksamma på detta
            sätt i arbetslivet. I dag är det nästan 80 000.
          </note>
          <note>
            Den uppmjukning av reglerna för ungdomspraktiken och den förlängning
            av åtgärden som föreslås i proposition 50 fyller, vad jag kan
            förstå, ett verkligt behov.
          </note>
          <note>
            Den nya åtgärd som föreslås, arbetslivsutveckling, hoppas jag
            skall innebära en lika välmotiverad åtgärd för andra åldersgrupper.
            Den goda tanken är att den arbetslöse, i stället för att hamna
            i en för många förödande passivitet, skall kunna behålla kontakten
            med arbetslivet samtidigt som något nyttigt kan uträttas för arbetslöshetsersättningen.
          </note>
          <note>
            Det är inte lätt att vara arbetsförmedlare i dessa tider. Att
            någon anvisning i den stora mängden kan slå fel för den enskilde,
            måste vi ha fördrag med, samtidigt som personalen på arbetsförmedlingarna
            lär sig att hantera de nya åtgärderna.
          </note>
          <note>
            Fru talman! I krisuppgörelsen mellan regeringen och oppositionen
            fanns förslaget om att minska antalet semesterdagar med två. Vi
            kristdemokrater ser det som ett rättvisekrav att de avtalsbärande
            parterna tar sitt ansvar och kommer överens om motsvarande minskning
            inom sina resp.
          </note>
          <note>
            avtalsområden.
          </note>
          <note>
            Fru talman! Innan jag slutar mitt anförande vill jag påtala en
            detalj som jag tror
          </note>
          <note>
            Arbetsmarknadsverket bör ta sig en titt på. Låt mig genom ett
            exempel belysa vad jag avser.
          </note>
          <note>
            En liten målarfirma måste på grund av arbetsbrist reducera antalet
            anställda. LAS-reglerna innebär då oftast att de senast anställda
            får gå. Under överhettningen före tvärstoppet i byggverksamheten
            var de som skulle avskedas ofta inte de verkligt duktiga yrkesmännen.
            Nu står de alltså till arbetsmarknadens förfogande. De kan då
            bli anvisade beredskapsarbete. I mitt exempel är det hemmakommunen
            som i egenregi skall utföra underhållsarbete på ett antal fastigheter.
            Dessa beredskapsarbetande arbetslösa kan då slå ut sina tidigare
            arbetskamrater i arbetslöshet. Det sker genom att det blir billigare
            för kommunen att få beredskapsarbetarna att göra jobbet än vad
            målerifirmans entreprenad skulle kosta. En översyn av dessa regler
            tycks mig vara nödvändig.
          </note>
          <note>
            Nu är inte Ingela Thalén i kammaren, men jag skulle vilja rikta
            en fråga till henne. Det talas mycket om att man skall få människor
            i sysselsättning, vilket är oerhört viktigt. Min erfarenhet, efter
            många år i yrkeslivet, även som egenföretagare, är att det inte
            är så svårt att få saker och ting producerade. Men att få dem
            sålda är däremot ofta ganska svårt. Vi har i dag inte något efterfrågetryck.
            Hur vill Socialdemokraterna få till stånd ett efterfrågetryck
            utan att för den skull få en galopperande inflation?
          </note>
          <note>
            Fru talman! Med det anförda vill jag yrka bifall till mom. 8--27
            i hemställan i finansutskottets betänkande 1, dvs. de moment som
            berör arbetsmarknadspolitiken.
          </note>
          <note type="speaker">
            Anf. 118 ROBERT JOUSMA (nyd):
          </note>
          <note>
            Fru talman! Sverige lider i dag egentligen av två stora brister.
            Den ena är bristen på pengar och kapital. Den andra är, delvis
            som en följd av den första, bristen på riktigt arbete, inte sysselsättning.
          </note>
          <note>
            Sysselsättning har vi nämligen lyckats skapa en hel del genom
            diverse offentliga sektorer och genom en mängd konstiga utbildningslinjer
            som finns en här och en där.
          </note>
          <note>
            När jag inte berikar kammaren med min närvaro är jag byggare
            i det civila, om jag får uttrycka mig på det sättet. Jag har arbetat
            både med nyproduktion och med reparation och om- och tillbyggnad.
            Ett stort problem som man alltid märker när man ansluter till
            befintliga ledningar är att dessa ledningar är av mycket skiftande
            kvalitet. I många fall är de helt slut, men det finns inte några
            pengar för att åtgärda detta.
          </note>
          <note>
            Därför har jag väckt en motion där jag begär pengar till räntesubventioner
            just för ROT-
          </note>
          <note>
            åtgärder vid stamsaneringar i fastigheter och för översyn av
            ledningar ute på gata och mark.
          </note>
          <note>
            Jag måste faktiskt säga att jag nog litet grand hade trott på
            Socialdemokraterna i detta fall. De brukar tycka om sådana saker,
            och de har många gånger pläderat för dem. Men det blev inte så
            mycket stöd från dem. Det tycker jag i och för sig är synd, eftersom
            det läggs ut otroligt mycket pengar på arbetsförmedling och kurser
            hit och dit -- AMS,
          </note>
          <note>
            AMU och allt vad det heter -- i stället för att skapa varaktig
            sysselsättning. Varaktig sysselsättning innebär naturligtvis även
            att många unga kan komma ut i arbetslivet och få riktiga jobb,
            vilket är mycket viktigt. Det vore bra om detta så småningom även
            kunde kombineras med ett lärlingssystem.
          </note>
          <note>
            Jag skall vara mycket kortfattad och yrkar därför bifall till
            reservation 24, vilket tidigare har gjorts, men det kan inte skada
            att göra det en gång till.
          </note>
          <note type="speaker">
            Anf. 119 HANS GÖRAN FRANCK (s):
          </note>
          <note>
            Fru talman! Det föreslås en dramatisk minskning av u-hjälpen.
            Det är mycket smärtsamt att ett sådant beslut skall fattas av
            riksdagen strax före jul. Den ekonomiska krisen drabbar de fattiga
            länderna med förödande kraft. Alla jämförelser med den rika världen
            blottlägger inte bara de väldiga klyftorna utan också att de växer
            dramatiskt i den ekonomiska världskrisens spår.
          </note>
          <note>
            Det föreslås besparingar på u-hjälpen med 1 500
          </note>
          <note>
            miljoner kronor per år för tiden 1993--1997. Från förhandlingarna
            om krisuppgörelsen rapporterades att nedskärningen skulle begränsas
            till 0,8 miljarder kronor per år, dvs. 700 miljoner kronor mindre
            i stället för ursprungligen angivna 1,5 miljarder kronor.
          </note>
          <note>
            I slutomgången inträffade något som medförde att minskningen
            fastställdes till 1,5 miljarder kronor.
          </note>
          <note>
            Någon tillfredsställande förklaring till dessa omkastningar i
            förhandlingarna har inte lämnats.
          </note>
          <note>
            Det faktum att BNI sjunker, kan inte förklara förändringar i
            nominella belopp.
          </note>
          <note>
            Som redan har angetts i dagens debatt, betyder den lägre kronkursen,
            efter beslutet om flytande eller fri växelkurs, att värdet av
            det svenska biståndet blir lägre än tidigare, omkring 1 miljard
            av det totala anslaget.
          </note>
          <note>
            En urholkning av biståndsnivån sker också genom det i och för
            sig viktiga östbiståndet och genom flyktinghjälpen. Men kostnaderna
            för hjälpen bör i framtiden inte drabba de fattiga länderna.
          </note>
          <note>
            Jag anser att det vore av stort värde om u-hjälpen kunde ligga
            på oförändrad nivå. I vart fall bör en eventuell besparing på
            u-hjälpen göras väsentligt mindre än den som nu föreslås.
          </note>
          <note>
            SIDA:s styrelse varnade i en skrivelse till regeringen och sade
            att det finns en risk att Sveriges beslut kan få en internationell
            kedjeeffekt, med allvarliga konsekvenser för det totala biståndets
            omfattning. Jag instämmer i detta uttalande.
          </note>
          <note>
            Till skillnad från utskottet anser jag att en eventuell minskning
            av u-hjälpen endast skall vara tillfällig, dvs. att den skall
            begränsas till ett budgetår.
          </note>
          <note>
            Jag är inte nöjd vare sig med regeringens ståndpunkt, att återgå
            till enprocentsmålet ''så snart Sveriges ekonomi tillåter'', eller
            med utskottets ställningstagande, ''så snart det akuta finansiella
            läget tillåter''. Båda dessa formuleringar kan leda till oacceptabla
            tolkningar om tidpunkten.
          </note>
          <note>
            Det finns inte någon anledning att fatta beslut för mer än ett
            år. Därefter får situationen prövas.
          </note>
          <note>
            Jag anser att det är nödvändigt att finna nya lösningar som snabbt
            återställer enprocentsmålet.
          </note>
          <note>
            Det norska Stortinget fattade nyligen beslut om att ta bort en
            helgdag. Sverige bör följa exemplet att ta bort en helgdag när
            påföljande dag är en klämdag, som ofta blir arbetsfri. Dagen bör
            bli en symboldag för hela svenska folkets uppslutning kring uhjälpen
            till de fattiga folken i världen.
          </note>
          <note>
            Det är nödvändigt att finna vägar att avgifts- eller skattebelägga
            uppenbar lyxkonsumtion.
          </note>
          <note>
            Minskningen av beslutade försvarskostnader, vid fullt genomslag
            rör det sig om endast 1,2 miljarder, är alltför liten.
          </note>
          <note>
            En majoritet i riksdagen beslutade i våras att öka försvarskostnaderna
            med 7,3 miljarder under en femårsperiod. Sverige och Turkiet var
            de enda länder i Europa som ökade försvarskostnaderna på detta
            väsentliga sätt.
          </note>
          <note>
            Det är viktigare att Sverige uppfyller enprocentsmålet för u-hjälpen
            än att försvarskostnaderna tillåts öka väsentligt.
          </note>
          <note>
            Jag kan därför inte stödja utskottets hemställan i denna del
            utan har ett särskilt yttrande om avslag.
          </note>
          <note type="speaker">
            Anf. 120 JOHN BOUVIN (nyd):
          </note>
          <note>
            Fru talman! Riksdagsledamöter! Det är dags att för omväxlings
            skull litet grand tala klarspråk.
          </note>
          <note>
            Ingenting av det vi här i dag har debatterat leder ju någon vart.
          </note>
          <note>
            Är ni medvetna om att vi i dag har en statsskuld på
          </note>
          <note>
            1 100 miljarder? Det rör sig om en 13 mil hög stapel av tusenlappar.
            Är ni medvetna om detta? Ni verkar inte vara det.
          </note>
          <note>
            Vet ni om att vi lånar 400 miljoner per dygn för att hålla denna
            gryta kokande? Det gäller oss som sitter med här. Tyvärr är det
            inte så många kockar.
          </note>
          <note>
            Därför blir det väldigt många miljoner per person sett till oss
            som finns här i kammaren just nu.
          </note>
          <note>
            Detta är skrämmande. När vi vet hur dåligt läget är, måste vi
            göra någonting.
          </note>
          <note>
            Budgetunderskottet förra budgetåret uppgick till
          </note>
          <note>
            80 miljarder. Nästa år blir det kanske fråga om 200
          </note>
          <note>
            miljarder. Då undrar jag: Hur skall denna kaka räcka till? Det
            fungerar ju inte. Förra året krävde
          </note>
          <note>
            70 miljarder så stor del av kakan som framgår av den bild som
            jag här visar upp. Hur skall vi greja detta? Är det inte dags
            för oss här att vakna? Om vi inte gör det, blir det kanske så
            som man kan läsa om i dagens Expressen. Sverige liknas vid Titanic.
          </note>
          <note>
            Sverige håller på att sjunka. De som driver skutan,
          </note>
          <note>
            Calle och Ingvar, ses slita åt var sitt håll. Men vi kan inte
            fortsätta på detta sätt.
          </note>
          <note>
            Är det då fel av mig att säga följande? Nu måste vi i denna kammare,
            och även andra som kommer hit, faktiskt mangrant ställa upp. Det
            kan vi bara göra på ett enda sätt. Vi talar många gånger om den
            enda vägen eller om den tredje vägen. Men för att vi skall få
            fart på skutan igen måste vi kasta prestigen åt sidan. Det är
            nummer ett. På det sättet kanske vi får upp skutan igen. Vidare
            glömmer vi detta med partitillhörigheten. Därmed går det kanske
            ännu bättre. När vi har gjort det lägger vi korten på bordet och
            ser hur vi har stökat till det. Vi inser då att det under de senaste
            20--30 åren har gått snett --
          </note>
          <note>
            det har det ju gjort.
          </note>
          <note>
            Skall jag ha någon heder av att sitta med i denna kammare, är
            det dags att börja jobba för dessa saker. Vi kan inte sitta här
            och bara mygla. Det är ju vad vi håller på med.
          </note>
          <note>
            All right, inser ni att detta har skett -- för det har skett?
            Om ni gör det, kan vi kanske börja göra saker och ting. Exempelvis
            gäller det att drastiskt sänka räntan. Vidare gäller det ett pris-
            och lönestopp.
          </note>
          <note>
            Sedan en annan sak. Om man skall börja vidta åtgärder, gäller
            det gamla ordspråket att man skall sopa rent för egen dörr. Kanske
            vi skall börja sopa här inne, för vi här har roffat åt oss i åratal
            på skattebetalarnas bekostnad genom orättvisa pensionsförmåner.
            Och för att inte tala om alla fallskärmsavtal! Det går faktiskt
            att konfiskera dessa med hjälp av avtalslagen, 36 § handelsbalken,
            om jag minns rätt. Det går alldeles utmärkt. Varför görs då inte
            det? Nej, ni är så rädda, ja, mer eller mindre fega. Ni håller
            varandra i handen och är så involverade i detta spel.
          </note>
          <note>
            Jag skulle faktiskt kunna stå här resten av kvällen och tala
            om åtgärder. Men risken finns då att det kommer en och annan groda,
            eller t.o.m. en krokodil, utfarande. Därför är det väl lika bra
            att lägga av för denna gång. Men tro inte att jag kommer att glömma
            det här! Jag skall minsann jaga er, så det blir fart på er.
          </note>
          <note>
            Jag kan upplysa er om att jag håller på och undersöker Olof af
            Forselles-affären, och den är inte rolig. Men det är kanske där
            det hela började --
          </note>
          <note>
            1967--1968.
          </note>
          <note>
            Ja, jag får väl önska er lycka till. Egentligen skulle jag yrka
            på avslag. Men det vågar jag inte, för då kanske ytterligare någon
            nydemokrat hoppar av.
          </note>
          <note>
            Vi får väl se vad som händer. Vi kör på. Jag hoppas att det blir
            en trevlig jul, och jag hoppas också på nya, friska takter. Tack
            skall ni ha!
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Mom. 1 (inriktningen av den ekonomiska politiken)
          </note>
          <note>
            Först biträddes utskottets hemställan med godkännande av motiveringen
            i reservation 1 av
          </note>
          <note>
            Hans Gustafsson m.fl. med 132 röster mot 14 för meningsyttringen
            av Johan Lönnroth i motsvarande del. 173 ledamöter avstod från
            att rösta.
          </note>
          <note>
            Härefter bifölls utskottets hemställan med godkännande av utskottets
            motivering med 178
          </note>
          <note>
            röster mot 140 för utskottets hemställan med godkännande av motiveringen
            i reservation 1 av
          </note>
          <note>
            Hans Gustafsson m.fl.
          </note>
          <note>
            Mom. 3 (det finansiella systemet)
          </note>
          <note>
            Utskottets hemställan bifölls med 179 röster mot
          </note>
          <note>
            140 för reservation 2 av Hans Gustafsson m.fl. 1
          </note>
          <note>
            ledamot avstod från att rösta.
          </note>
          <note>
            Mom. 4 (fullgörandegaranti)
          </note>
          <note>
            Utskottets hemställan bifölls med 297 röster mot 23
          </note>
          <note>
            för reservation 3 av Bo G Jenevall.
          </note>
          <note>
            Mom. 5 (en allmänhetens bankombudsman)
          </note>
          <note>
            Utskottets hemställan bifölls med 178 röster mot
          </note>
          <note>
            139 för reservation 4 av Hans Gustafsson m.fl.
          </note>
          <note>
            Mom. 6 (kommunerna)
          </note>
          <note>
            Först biträddes reservation 5 av Hans Gustafsson m.fl. med 133
            röster mot 13 för meningsyttringen av Johan Lönnroth i motsvarande
            del. 173
          </note>
          <note>
            ledamöter avstod från att rösta.
          </note>
          <note>
            Härefter bifölls utskottets hemställan med 178
          </note>
          <note>
            röster mot 139 för reservation 5 av Hans Gustafsson m.fl. 2 ledamöter
            avstod från att rösta.
          </note>
          <note>
            Mom. 8(program för arbetsmarknadspolitikens inriktning)
          </note>
          <note>
            Utskottets hemställan bifölls med 174 röster mot
          </note>
          <note>
            142 för reservation 6 av Hans Gustafsson m.fl.
          </note>
          <note>
            Mom. 9(nytt system för arbetslöshetsförsäkringen m.m.)
          </note>
          <note>
            Utskottets hemställan biföllsmed 299 röster mot 20
          </note>
          <note>
            reservation 7 av Bo G Jenevall.
          </note>
          <note>
            Mom. 11(arbetslivsutveckling)
          </note>
          <note>
            Utskottets hemställan bifölls med 295 röster mot 21
          </note>
          <note>
            för reservation 8 av Bo G Jenevall.
          </note>
          <note>
            Mom. 15(arbetsmarknadsutbildning inom det reguljära utbildningsväsendet)
          </note>
          <note>
            Utskottets hemställan bifölls med 294 röster mot 21
          </note>
          <note>
            för reservation 10 av Bo G Jenevall.
          </note>
          <note>
            Mom. 23(antalet semesterdagar)
          </note>
          <note>
            Utskottets hemställan bifölls med 300 röster mot 13
          </note>
          <note>
            för meningsyttringen av Johan Lönnroth i motsvarande del.
          </note>
          <note>
            Mom. 25(konjunkturanpassad arbetstid)
          </note>
          <note>
            Utskottes hemställan bifölls med 299 röster mot 20
          </note>
          <note>
            för reservation 13 av Bo G Jenevall.
          </note>
          <note>
            Mom. 26(krispolitikens effekter på kvinnors arbetsförhållanden)
          </note>
          <note>
            Utskottets hemställan bifölls med 305 röster mot 12
          </note>
          <note>
            för meningsyttringen av Johan Lönnroth i motsvarande del.
          </note>
          <note>
            Mom. 27(regionala sysselsättningsprogram)
          </note>
          <note>
            Först biträddes reservation 14 av Hans Gustafsson m.fl. med 120
            röster mot 20 för utskottets hemställan med den ändring däri som
            föranleddes av bifall till motionerna Fi51 av Magnus Persson m.fl.
            och Fi75 av Axel Andersson m.fl. 178
          </note>
          <note>
            ledamöter avstod från att rösta.
          </note>
          <note>
            Härefter bifölls utskottets hemställan med 179
          </note>
          <note>
            röster mot 140 för reservation 14 av Hans
          </note>
          <note>
            Gustafsson m.fl. 1 ledamot avstod från att rösta.
          </note>
          <note>
            Mom. 29(allmän sjukförsäkringsavgift)
          </note>
          <note>
            Först biträddes reservation 16 av Hans Gustafsson m.fl. med 134
            röster mot 12 för meningsyttringen av Johan Lönnroth i motsvarande
            del. 172
          </note>
          <note>
            ledamöter avstod från att rösta.
          </note>
          <note>
            Härefter bifölls utskottets hemställan med 178
          </note>
          <note>
            röster mot 141 för reservation 16 av Hans
          </note>
          <note>
            Gustafsson m.fl.
          </note>
          <note>
            Mom. 31(kapitalinkomstskatt och förmögenhetsskatt)
          </note>
          <note>
            Utskottets hemställan bifölls med 177 röster mot
          </note>
          <note>
            141 för reservation 18 av Hans Gustafsson m.fl.
          </note>
          <note>
            Mom. 37(mervärdesskatt)
          </note>
          <note>
            Först biträddes reservation 19 av Bo G Jenevall med 30 röster
            mot 14 för meningsyttringen av Johan
          </note>
          <note>
            Lönnroth i motsvarande del. 274 ledamöter avstod från att rösta.
          </note>
          <note>
            Härefter bifölls utskottes hemställan med 282
          </note>
          <note>
            röster mot 23 för meningsyttringen av Johan
          </note>
          <note>
            Lönnroth i motsvarande del. 11 ledamöter avstod från att rösta.
          </note>
          <note>
            Mom. 38(bensinskatt)
          </note>
          <note>
            Utskottets hemställan bifölls med 284 röster mot 25
          </note>
          <note>
            för reservation 20 av Bo G Jenevall. 9 ledamöter avstod från
            att rösta.
          </note>
          <note>
            Mom. 42(minskning av bostadssubventionerna fr.o.m. 1994)
          </note>
          <note>
            Utskottets hemställan bifölls med 288 röster mot 21
          </note>
          <note>
            för reservation 21 av Bo G Jenevall. 11 ledamöter avstod från
            att rösta.
          </note>
          <note>
            Mom. 43(minskning av bostadssubventionerna fr.o.m. 1993)
          </note>
          <note>
            Utskottets hemställan bifölls med 302 röster mot 14
          </note>
          <note>
            för meningsyttringen av Johan Lönnroth i motsvarande del. 1 ledamot
            avstod från att rösta.
          </note>
          <note>
            Mom. 47(utbyggnad och tidigareläggning av infrastrukturprojekt)
          </note>
          <note>
            Utskottets hemställan bifölls med 161 röster mot
          </note>
          <note>
            158 för reservation 22 av Per-Ola Eriksson m.fl.
          </note>
          <note>
            Mom. 48(övriga infrastrukturfrågor)
          </note>
          <note>
            Utskottets hemställan bifölls med 176 röster mot
          </note>
          <note>
            140 för reservation 23 av Hans Gustafsson m.fl.
          </note>
          <note>
            Mom. 50(ROT-program för va-nätet)
          </note>
          <note>
            Utskottets hemställan bifölls med 287 röster mot 32
          </note>
          <note>
            för reservation 24 av Bo G Jenevall.
          </note>
          <note>
            Mom. 52(bistånd m.m.)
          </note>
          <note>
            Först biträddes reservation 25 av Bo G Jenevall med 27 röster
            mot 26 för meningsyttringen av Johan
          </note>
          <note>
            Lönnroth i motsvarande del. 264 ledamöter avstod från att rösta.
          </note>
          <note>
            Härefter bifölls utskottets hemställan med 297
          </note>
          <note>
            röster mot 20 för reservation 25 av Bo G Jenevall.
          </note>
          <note>
            3 ledamöter avstod från att rösta.
          </note>
          <note>
            Mom. 68(hemspråksundervisningen)
          </note>
          <note>
            Utskottets hesmtällan bifölls med 298 röster mot 20
          </note>
          <note>
            för reservation 28 av Bo G Jenevall.
          </note>
          <note>
            Mom. 70(presstöd och organisationsstöd)
          </note>
          <note>
            Utskottets hemställan bifölls med 299 röster mot 20
          </note>
          <note>
            för reservation 30 av Bo G Jenevall.
          </note>
          <note>
            Mom. 71(näringspolitikens inriktning)
          </note>
          <note>
            Utskottets hemställan bifölls med 177 röster mot
          </note>
          <note>
            141 för reservation 31 av Hans Gustafsson m.fl. 1
          </note>
          <note>
            ledamot avstod från att rösta.
          </note>
          <note>
            Mom. 73(förvaltningsbolag för de statliga företagen)
          </note>
          <note>
            Utskottets hemställan bifölls emd 179 röster mot
          </note>
          <note>
            140 för reservation 32 av Hans Gustafsson m.fl.
          </note>
          <note>
            Mom. 75(underleverantörsprogram)
          </note>
          <note>
            Utskottets hemställan bifölls med 180 röster mot
          </note>
          <note>
            139 för reservation 33 av Hans Gustafsson m.fl.
          </note>
          <note>
            Mom. 78(ekonomisk brottslighet)
          </note>
          <note>
            Utskottets hemställan bifölls med 178 röster mot
          </note>
          <note>
            141 för reservation 34 av Hans Gustafsson m.fl.
          </note>
          <note>
            Mom. 79(skuldsaneringslag)
          </note>
          <note>
            Utskottets hemställan bifölls med 178 röster mot
          </note>
          <note>
            141 för reservation 35 av Hans Gustafsson m.fl. 1
          </note>
          <note>
            ledamot avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            (Applåder)
          </note>
          <note>
            Beslut om samlad votering
          </note>
          <note>
            På förslag av talmannen medgav kammaren att de på föredragningslistan
            återstående ärendena, finansutskottets betänkande FiU9, näringsutskottets
            betänkanden NU11 och NU20
          </note>
          <note>
            samt jordbruksutskottets betänkanden JoU11 och
          </note>
          <note>
            JoU10, fick avgöras i ett sammahang sedan debatten i dessa ärenden
            avslutats.
          </note>
          <note>
            Ajournering
          </note>
          <note>
            Kammaren beslöt kl. 18.24 att ajournera förhandlingarna till
            kl. 19.15 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.15.
          </note>
          <note>
            8 § Avbrytande av det pensionsanknutna premiegrundande allemanssparandet
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1992/93:FiU9 Avbrytande av det pensionsanknutna premiegrundande
            allemanssparandet (prop.
          </note>
          <note>
            1992/93:133).
          </note>
          <note type="speaker">
            Anf. 121 JOHAN LÖNNROTH (v):
          </note>
          <note>
            Herr talman! ''Till den som har skall vara givet'', lär det stå
            någonstans i Bibeln.
          </note>
          <note>
            Det är möjligt att det är juridiskt tveksamt att lägga fram ett
            sådant förslag som jag har lagt fram i finansutskottet, dvs. att
            inte betala ut någonting alls. Men efter de beslut som denna kammare
            fattade för 45 minuter sedan, där man bröt en lång rad löften,
            givna under valrörelsen och vid andra tillfällen, till grupper
            som är mycket svagare ekonomiskt än den genomsnittlige allemansspararen,
            känns det inte det minsta tungt att stå fast vid förslaget i finansutskottet.
          </note>
          <note>
            Med det yrkar jag bifall till min meningsyttring.
          </note>
          <note type="speaker">
            Anf. 122 KJELL ERICSSON (c):
          </note>
          <note>
            Herr talman! Det har talats mycket om krispaket under dagen,
            och detta betänkande har också kommit till i krispaketens spår.
            Det finns egentligen inte så mycket att orda om det.
          </note>
          <note>
            Orsaken till att det premiegrundande sparandet nu avbryts är
            överenskommelsen mellan regeringen och Socialdemokraterna.
          </note>
          <note>
            Avbrytandet innebär att insättning som görs på premiegrundande
            konto inte skall berättiga till någon premie efter den 6 november.
            Utskottet anser, i motsats till Johan Lönnroth, att det är rimligt
            att det sparande som har skett fram till avbrytandet skall ge
            rätt till en proportionell premie. Hur den premien skall beräknas
            och vilka villkor i övrigt som skall gälla kommer att bli föremål
            för ytterligare beredning.
          </note>
          <note>
            Det finns ett villkor för att få sparpremien - det står fast
            redan nu - och det är, att för att sådan rätt skall föreligga
            skall behållningen på det premiegrundande kontot den 6 november
            stå kvar till dess att premien tillförs kontot. Det här kravet
            omfattar endast bruttoinsättningar som gjorts under den förkortade
            sparperioden på högst 2 400
          </note>
          <note>
            kr.
          </note>
          <note>
            Det finns andra frågor som har samband med avbrytandet som behöver
            övervägas ytterligare, och regeringen återkommer senare med förslag
            på det området.
          </note>
          <note>
            Regeringen kommer också att ta upp frågan om de som inte har
            deltagit i det premiegrundande sparandet skall få del av de förutvarande
            löntagarfondernas medel. Föredragande statsrådet anser dock att
            det är mindre sannolikt, med tanke på den begränsade omfattning
            som premietilldelningen kan förväntas få i och med att sparandet
            nu avbryts i förtid.
          </note>
          <note>
            Förslaget till avbrytande har alltså kommit till stånd efter
            uppgörelsen mellan regeringen och
          </note>
          <note>
            Socialdemokraterna. Utskottet konstaterar därför att det är befogat
            att avbryta sparandet. Det är också rimligt att de som har deltagit
            i sparandet skall få tillgodoräkna sig en premie för det sparande
            som skett fram till avbrytandet.
          </note>
          <note>
            Herr talman! Jag vill därför yrka bifall till utskottets förslag
            och avslag på meningsyttringen från
          </note>
          <note>
            Vänsterpartiet.
          </note>
          <note type="speaker">
            Anf. 123 SONIA KARLSSON (s):
          </note>
          <note>
            Herr talman! I detta ärende finns det skäl att gå litet bakåt
            i tiden. I våras, när riksdagen behandlade frågan om införandet
            av det premiegrundande allemanssparandet, var vi socialdemokrater
            mycket kritiska mot förslaget, och vi röstade emot. Vi reserverade
            oss också till förmån för vår motion, som innebar avslag på propositionen.
          </note>
          <note>
            I den överenskommelse om krispaketet som träffades i september
            mellan regeringen och oss socialdemokrater ingick att det premiegrundande
            allemanssparandet skulle avbrytas. Det var fullkomligt självklart
            att så skulle ske.
          </note>
          <note>
            Det första krispaketet kom till för att stärka de offentliga
            finanserna. Detta skedde bl.a. genom besparingar i sjukförsäkringen,
            sänkning av pensionsbeloppet med 2 % m.m. Att i det läget samtidigt
            säga till de människor som drabbas av dessa försämringar att staten
            samtidigt har råd att fortsätta att dela ut 5 miljarder kronor
            i generösa sparpremier till dem som har råd och möjlighet att
            spara i aktier, vore naturligtvis fullkomligt oacceptabelt.
          </note>
          <note>
            Vi var emot när sparpremierna infördes, och vi är nu mycket nöjda
            med att de upphör.
          </note>
          <note>
            Jag ber att få yrka bifall till hemställan i finansutskottets
            betänkande nr 9.
          </note>
          <note type="speaker">
            Anf. 124 KJELL ERICSSON (c):
          </note>
          <note>
            Herr talman! Skall man gå bakåt i tiden, finns det mycket att
            säga om löntagarfonder och de debatter som vi många gånger har
            haft här om inrättande, om användning och om avveckling. Man kan
            också fråga sig hur dessa pengar togs in och vad det har betytt
            för företag som har gått miste om pengarna och därmed investeringar
            under årens lopp.
          </note>
          <note>
            Det finns alltså mycket att säga, men jag skall inte gå in i
            en ny debatt. Jag konstaterar bara att vi avbryter det här sparandet
            på grund av överenskommelsen mellan Socialdemokraterna och regeringen.
          </note>
          <note type="speaker">
            Anf. 125 SONIA KARLSSON (s):
          </note>
          <note>
            Herr talman! Jag håller med om att det finns mycket att diskutera.
            I våras var alltså vi socialdemokrater mycket emot att detta sparande
            infördes. Det är bra att det revs upp genom uppgörelsen. Det var
            ett av de viktiga inslagen i förutsättningarna för att det över
            huvud taget skulle bli en krisuppgörelse.
          </note>
          <note>
            Vi är för dagen överens, herr talman, och jag är mycket nöjd
            med förslaget till beslut.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 12 §.)
          </note>
          <note>
            9 § Ändringar i kärntekniklagen, m.m.
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1992/93:NU11 Ändringar i kärntekniklagen, m.m.
          </note>
          <note>
            (prop. 1992/93:98).
          </note>
          <note type="speaker">
            Anf. 126 BENGT DALSTRÖM (nyd):
          </note>
          <note>
            Herr talman! Vår framtida energiförsörjning och möjligheterna
            att göra energi till en stor exportvara borde medverka till att
            ge beslutande politiker en mer positiv syn på utvecklingen av
            kärnkraften i
          </note>
          <note>
            Sverige.
          </note>
          <note>
            Trots en miljöhysterisk politik och massmedias skrämselpropaganda
            visar en färsk SIFO-
          </note>
          <note>
            undersökning, som publicerades i går, att merparten, dvs. 53
            %, av svenska folket anser att kärnkraften skall användas efter
            år 2010.
          </note>
          <note>
            Vi vet också, att om en avveckling av kärnkraften kommer till
            stånd år 2010, innebär det en enorm kapitalförstöring. Varför?
            Jo, vi avstår då i realiteten från att producera elenergi till
            halva kostnaden - jämfört med dagens elpris.
          </note>
          <note>
            Vad skulle inte det betyda för svensk industri, att även framdeles
            kunna utnyttja energi till ett mycket lägre pris än det man arbetar
            med i dag?
          </note>
          <note>
            Med de här allmänna funderingarna som bakgrund vill jag ta upp
            frågan om 6 § i kärntekniklagen - och vår motion i ärendet om
            denna s.k.
          </note>
          <note>
            tankeförbudslag. Såväl moderater som folkpartister har tidigare
            motionerat i frågan. I en aktuell moderat motion har man uttryckt
            sig mycket kritiskt till bestämmelserna i 6 §. Där sägs bl.a.:
            ''Ingen får utarbeta konstruktionsritningar, beräkna kostnader,
            beställa utrustning eller vidta andra sådana förberedande åtgärder
            i syfte att inom landet uppföra en kärnkraftsreaktor''.
          </note>
          <note>
            Även om dessa bestämmelser formellt inte utesluter forskning
            och utveckling inom kärnkraftsområdet, måste de självklart påverka
            arbetet också med att utveckla möjlig bättre säkerhet och funktion
            i de redan nu etablerade kärnkraftverken.
          </note>
          <note>
            Observera! I den framlagda propositionen införs till yttermera
            visso ett skärpt straffansvar för brott mot 6 § kärntekniklagen,
            vilket också kritiseras i den moderata motionen.
          </note>
          <note>
            Utredningen om översyn av kärntekniklagstiftningen har också
            tidigare föreslagit att de här aktuella bestämmelserna, om exempelvis
            straffansvar och åtalsanmälan, skall avskaffas. Regeringen har
            inte i propositionen berört utredningens förslag i denna del.
          </note>
          <note>
            Herr talman! Oavsett om kärnkraften kommer att avvecklas senast
            år 2010 eller inte, är det enligt min och partiets synpunkt oförsvarligt
            - såväl ur demokratisk som ekonomisk synvinkel - att genom en
            lagstiftning försvåra forskning och utveckling av kärnkraften
            i Sverige. Ett beslut om att avskaffa 6 §
          </note>
          <note>
            i lagen om kärnteknisk verksamhet skulle gagna såväl säkerheten
            i våra kärnkraftverk som vår framtida, miljöanpassade energiförsörjning.
          </note>
          <note>
            Jag yrkar därför bifall till såväl Ny demokratis motion N40 som
            den moderata motionen N36.
          </note>
          <note type="speaker">
            Anf. 127 ROLF L NILSON (v):
          </note>
          <note>
            Herr talman! Jag skall först något kommentera
          </note>
          <note>
            Bengt Dalströms inlägg. Han säger sig tillhöra ett parti som
            har sina fötter förankrade i verkligheten.
          </note>
          <note>
            Jag kan lägga till att man har huvudet djupt begravt i sanden,
            som strutsen. Man ser alltså inte den verklighet som är förknippad
            med el producerad genom kärnkraft.
          </note>
          <note>
            Bengt Dalström säger att en avveckling av den svenska kärnkraften
            är ett enormt slöseri, därför att det hindrar svensk industri
            från att tillgodogöra sig billig kärnkraftsel till låga priser.
            Antingen är Bengt
          </note>
          <note>
            Dalström dåligt underrättad, eller också står han här och talar
            mot bättre vetande.
          </note>
          <note>
            Tanken är att elmarknaden skall internationaliseras. El skall
            säljas på en marknad till det pris man kan få ut. Jag har svårt
            att tänka mig att svenska elproducenter skulle vara så fosterländska
            att de sålde billig el till svenska företag därför att de är svenska,
            om de skulle kunna få högre priser - vilket jag förutsätter att
            de kommer att kunna få - ute i Europa för samma produkt. Det vore
            företagsekonomiskt vansinne, och jag tror inte att de kommer att
            syssla med det.
          </note>
          <note>
            Det är en upprörande förvanskning av verkligheten när man kallar
            6 § för en tankeförbudslag. Detta vet Bengt Dalström och Moderaterna.
            Detta är ingen förbudslag. Den inskränker inte rätten att tänka.
            Den inskränker rätten att göra sådana förberedelser som, genom
            att stora kostnader läggs på projektering av framtida kärnkraftsanläggningar,
            kan användas som utpressning eller argument för att bygga nya
            sådana anläggningar.
          </note>
          <note>
            Som Bengt Dalström och Moderaterna vet, är det olagligt att uppföra
            nya kärnkraftsanläggningar i
          </note>
          <note>
            Sverige. Det är alltså att planera brott. Jag har svårt att tänka
            mig att Moderaterna och nydemokraterna skulle vilja tillåta planering
            av bankrån, därför att bankrån möjligtvis kan bli lagligt i framtiden.
          </note>
          <note>
            I förslaget till ändringar av kärntekniklagen finns en del ändringar
            som vi tycker är positiva.
          </note>
          <note>
            Det är ett förtydligande när det gäller förbudet att lagra kärnkraftsavfall
            i Sverige. Det är bra att ett sådant förtydligande görs.
          </note>
          <note>
            Det finns brister i lagen. Det gäller tillstånden att driva kärnkraftsanläggningar.
            Som det är nu finns det inget förbud mot att driva kärnkraftsaggregat
            efter 2010. Det finns beslut i form av överenskommelser mellan
            tre partier bekräftade genom riksdagsbeslut. Dessa är i sin tur
            bekräftade genom regeringsdeklarationer.
          </note>
          <note>
            Det borde vara tillräckligt att det finns sådana uttalanden om
            att den svenska kärnkraften skall vara avvecklad år 2010. Tyvärr
            är det inte tillräckligt för kärnkraftsindustrin. Genom sin samarbetsorganisation
            Kraftsam har den markerat att den inte tar denna överenskommelse
            på allvar.
          </note>
          <note>
            Jag tycker nog att man kan förstå det. I Svenska
          </note>
          <note>
            Dagbladet från i morse framställs det ärende som vi nu diskuterar
            som nästan färdigbehandlat och avgjort. Näringsutskottets ordförande
            säger - jag utgår ifrån att han talar på Moderaternas och möjligen
            även på någon annans vägnar - att under denna period - dvs. med
            den regeringskonstellation vi har i dag - ligger man lågt i energifrågan
            och gör inga ansträngningar för att riva upp beslutet om avveckling
            av svensk kärnkraft.
          </note>
          <note>
            Jag tycker dock att det måste understrykas att det finns två
            partier - Moderata samlingspartiet och Ny demokrati - som programmatiskt
            vill driva svensk kärnkraft vidare efter år 2010. Det finns åtminstone
            ett parti som svävar på målet - Folkpartiet - och som har argumenterat
            för att år 2010 inte är ett heligt årtal, utan att man mycket
            väl kan tänka sig fortsatt drift. Bengt Westerberg och Hadar Cars
            har uttalat en sådan uppfattning.
          </note>
          <note>
            Eftersom de beslut som är fattade tydligen inte är tillräckliga
            för att de stora elproducenterna skall ta dem på riktigt allvar,
            menar jag och ett antal motionärer från andra partier att man
            får ett bättre skydd för och en starkare markering av kärnkraftsavvecklingen
            och att det är allvar genom en lagstiftning som förbjuder tillstånd
            att driva kärnkraftsanläggningar efter år 2010. Vi föreslår ett
            sådant tillägg till kärntekniklagen.
          </note>
          <note>
            De s.k. ersättningsinvesteringarna har debatterats tidigare.
            Med ersättningsinvesteringar menas kostnadskrävande och omfattande
            investeringar i befintliga kärnkraftsanläggningar. Investeringarna
            har snarast karaktären av om- eller nybyggnad innanför skalet
            på ett existerande kärnkraftverk.
          </note>
          <note>
            Det är en brist att det inte finns ett förbud mot sådana omfattande
            investeringar. Frågan har utretts och avvisats av utredaren. Nu
            avvisar utskottet en sådan lösning.
          </note>
          <note>
            Jag erkänner att det kan vara tekniskt komplicerat att avgöra
            vilka investeringar som görs av rena driftsäkerhetsskäl och vilka
            som är ersättningsinvesteringar. Jag tror inte att det är omöjligt
            att lösa det problemet. Av remissinstanserna har bl.a. Greenpeace
            visat att en sådan lösning är tekniskt möjlig.
          </note>
          <note>
            Frågan om export av kärnteknisk utrustning har varit föremål
            för debatt i många sammanhang.
          </note>
          <note>
            Anledningen till att en majoritet i Sveriges riksdag har beslutat
            att den svenska kärnkraften skall avvecklas är att man inte bedömer
            att det är möjligt att driva kärnkraft på ett säkert sätt längre
            än till år
          </note>
          <note>
            2010. Jag menar att en logisk konsekvens av detta är att vi från
            svensk sida inte skall exportera kärnkrafsteknologi till andra
            länder. Vi skall alltså inte exportera en teknik för att producera
            energi, som vi själva inte tror kan fungera på ett säkert och
            tillfredsställande sätt.
          </note>
          <note>
            Jag är medveten om att man kan hamna i situationer då det är
            rimligt att exportera. Det kan t.ex. gälla åtgärder för att öka
            säkerheten i anläggningar som är undermåliga och där det föreligger
            en uppenbar risk för miljön och den kringboende befolkningen,
            men också för befolkningen i andra länder. Jag tänker på en mängd
            dåliga anläggningar i östeuropeiska länder.
          </note>
          <note>
            Det är möjligt att det finns sådana anläggningar även i västeuropeiska
            länder. Sverige bör i så fall, som en del i ett internationellt
            samarbete, ha möjlighet att exportera sitt kunnande. I vissa fall
            kan det kanske gälla teknik, men det gäller framför allt det säkerhetskunnande
            som vi har i landet.
          </note>
          <note>
            I dag är fem kärnkraftverk avstängda i Sverige sedan den 17 september.
            De är avstängda därför att man har kommit underfund med nya och
            oväntade brister i säkerheten. Man bör tolka detta som att vi
            kan komma att råka ut för ''nya'' brister. Vi kan hamna i ett
            läge, där svagheterna i säkerheten är så omfattande att det inte
            går att driva kärnkraftverken vidare. Scenariot med en snabb avveckling
            av kärnkraften är inte orimligt. Det betyder att man måste avsätta
            medel för en eventuell snabbavveckling. Ägarna av kärnkraftverken
            bör redovisa hur de skall kunna klara kostnaderna för olika avvecklingsalternativ,
            även för ett alternativ med snabb avveckling. Detta är något som
            Annika Åhnberg tar upp i en motion, som jag har ställt mig bakom
            i min meningsyttring till näringsutskottet.
          </note>
          <note>
            Med detta vill jag yrka bifall till meningsyttringen på alla
            punkter.
          </note>
          <note>
            Anf. 128 BENGT DALSTRÖM (nyd)
          </note>
          <note>
            replik:
          </note>
          <note>
            Herr talman! Det var litet väntade kommentarer från Rolf Nilson
            när det gäller Ny demokratis inställning till kärnkraften. Den
            gillar han uppenbarligen inte, och det visste vi ju förut.
          </note>
          <note>
            Jag är visserligen långbent, men jag är ingen struts.
          </note>
          <note>
            I motsats till Rolf Nilson tror jag på marknadskrafterna när
            jag påstår att svensk kärnkraftsindustri år 2010 kan beräknas
            producera el till halva kostnaden jämfört med i dag. Detta måste
            på ett eller annat sätt vara positivt för svensk industri och
            för Sverige, oavsett om vi kan och behöver använda kraften i Sverige
            eller om vi vill utnyttja den som en exportvara. Jag har därför
            svårt att förstå Rolf Nilsons resonemang i det avseendet. Men
            det ligger förmodligen en ideologisk värdering i det.
          </note>
          <note>
            Jag är ganska säker på att man måste ompröva det gällande beslutet
            om avvecklingsplanen med år
          </note>
          <note>
            2010. Tiden får utvisa om man har rätt i det påståendet i kväll
            och hur det blir framöver.
          </note>
          <note type="speaker">
            Anf. 129 ROLF L NILSON (v) replik:
          </note>
          <note>
            Herr talman! Problemet när det gäller kärnkraftsindustrin och
            kärnkraftsproduktionen är att marknadskrafterna här inte får verka.
            Jag hade varit glad om de hade fått göra det, dvs. om kärnkraften
            hade fått bära alla sina kostnader.
          </note>
          <note>
            Kärnkraften har varit subventionerad under sitt uppbyggnadsskede,
            och den är framför allt subventionerad genom att den till skillnad
            från all annan farlig verksamhet slipper bära hela sina försäkringskostnader.
          </note>
          <note>
            Vad alla kärnkraftsmotståndare önskar sig är en situation med
            en rättvis marknad för kärnkraftselen, eftersom det skulle innebära
            en snabbare avveckling av kärnkraften.
          </note>
          <note>
            Det är mycket möjligt att vi får ompröva 2010, men jag tror inte
            att det kommer att ske i den riktning som Bengt Dalström hoppas.
            Förmodligen får vi göra omprövningen i en annan riktning. Vad
            som oroar mig mycket är att den ekonomiska och tekniskt-praktiska
            beredskapen att klara en avveckling före 2010, om en sådan skulle
            bli nödvändig, är så låg, bl.a. därför att subventioneringen av
            kärnkraftselen inte har gett alternativen en chans att komma in
            på marknaden.
          </note>
          <note>
            Anf. 130 BENGT DALSTRÖM (nyd)
          </note>
          <note>
            replik:
          </note>
          <note>
            Herr talman. Rolf L Nilsson sade tidigare att vi i Ny demokrati
            inte hade någon förankring i verkligheten. Men trots den upphaussning
            av kraven på kärnkraftssäkerhet som förekommit i seminarier samt
            i press, radio och TV har vi i dag majoriteten av det svenska
            folket bakom oss i vår uppfattning att kärnkraften skall bibehållas
            till år
          </note>
          <note>
            2010 och även framöver. Jag tror inte att vi kommer att tappa
            mark, utan jag förlitar mig på vår syn på vad som kommer att hända
            år 2010.
          </note>
          <note type="speaker">
            Anf. 131 ROLF L NILSON (v) replik:
          </note>
          <note>
            Herr talman! Frågan om kärnkraftens säkerhet är alldeles för
            allvarlig för att göras till föremål för något slags Sifo-politik
            - att ställningstagandet i den frågan skall svänga efter skiftningar
            i opinionen.
          </note>
          <note>
            Jag har inte låtit mitt arbete påverkas när det funnits en betryggande
            opinion för en avveckling av svensk kärnkraft. Man kan inte låta
            tillfälliga stämningar i opinionen påverka omfattande investeringar
            i ur folkförsörjningssynpunkt så strategiska sektorer av ekonomin,
            utan sådana investeringar måste grundas på sakliga skäl.
          </note>
          <note>
            Hade kärnkraften varit en ren och säker energikälla, så hade
            vi välkomnat den, och den hade fått utnyttjas i det oändliga.
            Men problemet är - vilket många inser - att detta är en svårhanterlig
            energikälla. Det är mycket tvivelaktigt om man över huvud taget
            kan göra den så säker, att den blir acceptabel. Jag tror inte
            att man kan göra det eller att vi framöver kommer att få en teknik
            som gör det möjligt att hantera kärnkraften på ett säkert sätt.
            Här uppstår komplicerade relationer mellan teknik och människor
            i förhållande till de ''möjliga'' olyckor som kan uppstå och som
            helt enkelt är oacceptabla.
          </note>
          <note>
            Förste vice talmannen anmälde att Bengt Dalström anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 132 BERTIL DANIELSSON (m):
          </note>
          <note>
            Herr talman! Till grund för näringsutskottets betänkande ligger
            regeringens proposition om ändring i kärntekniklagen. Den ändring
            som föreslås innebär att det införs förbud mot att slutförvara
            utländskt kärnavfall i Sverige.
          </note>
          <note>
            Det har rått en osäkerhet och en oro för att Sverige inte skulle
            kunna förhindra att utländskt kärnavfall deponeras och slutförvaras
            i vårt land. Även om andra lagar reglerar markanvändning och tillståndsgivning
            - främst genom planlagstiftningen - kunde det inte uteslutas att
            det fanns ett reellt innehåll i de framförda farhågorna.
          </note>
          <note>
            I och med den nu föreslagna lagändringen täpper man till varje
            lucka som skulle kunna göra Sverige till förvaringsplats för andra
            länders kärnavfall. Det finns numera en uttalad avsikt från alla
            kärnkraftsnationer att varje land skall ta hand om sitt eget avfall.
            Mot den bakgrunden ligger den föreslagna lagskärpningen väl i
            linje med vad som allmänt händer ute i Europa.
          </note>
          <note>
            Med anledning av propositionen har det väckts motioner som inte
            alls har med den föreslagna lagändringen att göra. Den fråga som
            då uppstår är huruvida och i vilken omfattning och form utskottet
            skall detaljbehandla dessa motioner. Nu har de tagits upp och
            behandlats i vederbörlig ordning, och i vederbörlig ordning har
            de också avstyrkts.
          </note>
          <note>
            Vänsterpartiets motioner har sina utgångspunkter i ett uttalat
            kärnkraftsmotstånd. Det är i och för sig följdriktigt att partiet
            tar varje tillfälle i akt att föra fram sina åsikter. Det gäller
            förslag om en lag för tidpunkten för när kärnkraften skall vara
            avvecklad, förbud mot ersättningsinvesteringar och förbud mot
            export av kärnteknisk utrustning.
          </note>
          <note>
            Annika Åhnberg har i sin motion framfört krav på en alternativ
            modell för finansiering av en förtida avveckling.
          </note>
          <note>
            I likhet med tidigare ställningstaganden avstyrker utskottet
            dessa motionskrav, eftersom de har sin utgångspunkt i och vill
            framtvinga en förtida avveckling. Eftersom en sådan inte är aktuellt,
            finns det ingen anledning att bifalla motionerna.
          </note>
          <note>
            Det har väckts två andra motioner - från Moderata samlingspartiet
            respektive Ny demokrati - om att riksdagen skall upphäva 6 § i
            kärntekniklagen, den s.k. tankeförbudslagen.
          </note>
          <note>
            Denna paragraf har varit och är fortfarande omstridd. Från moderat-
            och folkpartisthåll anser vi fortfarande att paragrafen bör utmönstras
            ur lagen. Emellertid finns det inte nu anledning att driva frågan
            vidare. Propositionens huvudinnehåll är att förhindra slutförvar
            av utländskt kärnavfall i
          </note>
          <note>
            Sverige, och i propositionen berörs över huvud taget inte frågan
            om 6 §. Jag anser att denna fråga bör tas upp och lösas i vidare
            perspektiv, varför jag stöder utskottets hemställan om avslag
            på dessa motioner.
          </note>
          <note>
            Herr talman! Jag vill så göra några kommentarer till vad som
            tidigare sagts i denna debatt.
          </note>
          <note>
            Bengt Dalström pläderade självfallet för motionen med förslag
            om att 6 § skall mönstras ut ur lagen.
          </note>
          <note>
            Jag vill göra ett beriktigande av vad Bengt
          </note>
          <note>
            Dalström sade om säkerhetsfrågorna. Han hävdade att denna paragraf
            i sig skulle utgöra ett hot mot säkerheten i våra kärnkraftverk.
            Så är det sjävfallet inte. De bedömningar man gör när det gäller
            säkerheten skall vara och är helt oberoende av all annan lagstiftning.
            Vi har högt ställda krav på säkerheten i våra kärnkraftverk. Den
            får inte vara och är inte beroende av denna paragraf.
          </note>
          <note>
            Jag kan inte hålla med Rolf L Nilsson när han jämställer utvecklandet
            av kärnteknik och tankeverksamhet i det avseendet med bankrån.
            Jag vet inte vilken rättsuppfattning Rolf L Nilsson i övrigt har,
            men i det hänseendet tycker jag att han är helt fel ute.
          </note>
          <note>
            I frågan om vad vi skall ta upp och penetrera i ett betänkande
            av detta slag kan vi konstatera att det finns partier som uttalar
            åsikten att man kan tänka sig att kärnkraften bibehålls längre
            tid än vad som är angivet.
          </note>
          <note>
            Det finns andra partier som vill att vi skall avveckla betydligt
            tidigare. Det finns emellertid ingen anledning att nu ta upp en
            stor och genomgripande energipolitisk debatt om de frågorna. Det
            betänkande vi debatterar handlar ju trots allt om en förändring
            i kärntekniklagen, och syftet är därmed ett helt annat. Det finns
            ingen anledning att driva enskilda frågor i det hänseendet, och
            jag tycker också att vi skall avstå från att nu ta upp alla de
            olika motstående intressena och driva dem vidare.
          </note>
          <note>
            Det får vi faktiskt, som jag nyss nämnde, överväga i ett vidare
            perspektiv.
          </note>
          <note>
            Rolf L Nilson påstår att ett investeringsförbud skall införas.
            Jag vill då ändå hävda att det nog i vissa lägen är ur säkerhetssynpunkt
            fördelaktigt om man har den möjlighet som nu finns.
          </note>
          <note>
            Ånggeneratorbytena i Ringhals är inte bara en ekonomisk-teknisk
            fråga, utan det är också en säkerhetsfråga. Med Rolf L Nilsons
            utgångspunkt skulle dessa byten inte vara möjliga. Jag tror att
            vi skall låta den möjligheten finnas kvar även framöver.
          </note>
          <note>
            Herr talman! Det var några kommentarer till vad som hittills
            har sagts.
          </note>
          <note>
            Med det anförda vill jag yrka bifall till utskottets hemställan
            och avslag på reservationerna.
          </note>
          <note type="speaker">
            Anf. 133 ROLF L NILSON (v) replik:
          </note>
          <note>
            Herr talman! Jag tycker att det är rätt logiskt att i det här
            sammanhanget ta upp förbudet mot nya tillstånd att driva kärnkraftsanläggningar
            efter
          </note>
          <note>
            2010, eftersom just tillståndsfrågan regleras i kärntekniklagen.
            Jag vill upprepa mitt argument för ett förbud.
          </note>
          <note>
            Elproducenternas sammanslutning Kraftsam har hävdat att man inte
            kommer att vidta några åtgärder för att genomföra en avveckling
            av kärnkraften så länge det inte finns någon lagstiftning om en
            kärnkraftsavveckling. Det innebär i klartext att Kraftsam inte
            tror på det här beslutet. Jag tycker att beslut skall fattas genom
            lag och inte genom allmänna proklamationer från riksdag, regering,
            politiska partier eller ministrar.
          </note>
          <note>
            Jag föreslår därför, tillsammans med motionärer från andra partier,
            att en sådan paragraf förs in där den hör hemma, nämligen i kärntekniklagen.
          </note>
          <note>
            Också frågan om ersättningsinvesteringar hör hemma i kärntekniklagen.
            Den frågan var föremål för utredning av utredaren Bengt Eliasson.
            Han har kommenterat detta och i sin utredning avvisat det som
            tekniskt svårt att genomföra. Jag menar att man inte behöver falla
            undan för de tekniska svårigheterna. Kammarrätten i Jönköping
            och
          </note>
          <note>
            Greenpeace har visat på möjligheterna att lösa detta tekniskt.
            Frågan är då om man anser det vara lämpligt eller ej. Jag anser
            det vara lämpligt att lagreglera ersättningsinvesteringarna.
          </note>
          <note type="speaker">
            Anf. 134 BERTIL DANIELSSON (m)
          </note>
          <note>
            replik:
          </note>
          <note>
            Herr talman! Jag delar inte uppfattningen att man på grund av
            att det sker en förändring i en lagtext skall kunna ta upp varje
            fråga som över huvud kan ha någon beröringspunkt med lagen och
            att det skulle vara möjligt att få till stånd en så omfattande
            förändring som Rolf L Nilson tycks vara intresserad av. Skulle
            vi tillämpa den metoden generellt i riksdagen, skulle det bli
            ganska omöjligt att hantera frågorna.
          </note>
          <note>
            Rolf L Nilson hyser alltså ganska dålig tilltro till vad riksdagen
            har uttalat. Det tycker jag är anmärkningsvärt. Ett riksdagsuttalande
            är ju trots allt betydelsefullt och kan inte utan vidare viftas
            bort.
          </note>
          <note>
            Dessutom kan jag meddela - och det känner Rolf L
          </note>
          <note>
            Nilson givetvis själv till - att åtta av de tolv reaktorerna
            har ett tidsbegränsat tillstånd. Fyra har det inte. Merparten
            har alltså inte ens i dagsläget obegränsat tillstånd.
          </note>
          <note type="speaker">
            Anf. 135 ROLF L NILSON (v) replik:
          </note>
          <note>
            Herr talman! Det är klart att man borde kunna lita på vad riksdagen
            uttalar. Kommer det an på mig är det inget problem, men det kommer
            ju an på dem som har makt inom det här området. Eftersom de inte
            tror på, litar till eller rättar sig efter riksdagens beslut så
            länge det inte är lagstiftat på området, tycker jag att man skall
            gå dem till mötes och lagstifta.
          </note>
          <note>
            Återigen: Det är inte fråga om att ta upp vad som helst i anslutning
            till regeringens proposition, utan vi har tagit upp sådant som
            har ett nära samband med förändringar i lagstiftningen.
          </note>
          <note>
            Det är riktigt att driftstillstånden ser litet olika ut.
          </note>
          <note>
            Vissa tillstånd är inte tidsbegränsade, andra är satta till 2010,
            och det finns väl några som löper under kortare tid. Det har ju
            varit så att tidsbegränsade tillstånd har förlängts. Det vi vill
            undvika är att man hamnar i en situation där man frestas att förlänga
            tillstånden utöver 2010, utan detta sista datum bör i stället
            fungera som en motor för avvecklingen av kärnkraften.
          </note>
          <note type="speaker">
            Anf. 136 BERTIL DANIELSSON (m)
          </note>
          <note>
            replik:
          </note>
          <note>
            Herr talman! Återigen uttalar Rolf L Nilson sin misstro till
            tillförlitligheten i ett riksdagsuttalande.
          </note>
          <note>
            Vem sätter sig över det här uttalandet? Inte ens de partier som
            har en annan uppfattning driver nu de frågorna, utan de tar hänsyn
            till vad riksdagen har sagt. Det tycker jag tyder på en demokratisk
            disciplin som Rolf L Nilson borde ta hänsyn till.
          </note>
          <note>
            Förste vice talmannen anmälde att Rolf L Nilson anhållit att
            till protokollet få antecknat att han inte ägde rätt till ytterligare
            replik.
          </note>
          <note>
            Anf. 137 BENGT DALSTRÖM (nyd)
          </note>
          <note>
            replik:
          </note>
          <note>
            Herr talman! Bertil Danielsson framförde uppfattningen att säkerheten
            i kärnkraftverken inte påverkas av den här lagstiftningen och
            6 §, som vi nu diskuterar. Vi hävdar motsatsen och menar att utvecklingen
            och projekteringen av nya reaktorer hör intimt samman med utvecklingen
            av en förbättrad säkerhet också i de befintliga verken.
          </note>
          <note>
            Som vi ser det lägger lagen sordin på kreativiteten hos tekniker
            och andra som arbetar med säkerhetsaspekten vid våra kärnkraftverk.
            Ett positivt tänkande, motivation, genererar positiva resultat,
            och därför menar vi att det knappast kan gagna någon att - litet
            förenklat uttryckt - sätta munkavle på uppfinningsrikedomen genom
            att bibehålla 6 §.
          </note>
          <note type="speaker">
            Anf. 138 BERTIL DANIELSSON (m)
          </note>
          <note>
            replik:
          </note>
          <note>
            Herr talman! Bengt Dalström ger uttryck åt åsikter som inte på
            något sätt är belagda eller förankrade i den faktiska verksamhet
            som har med säkerheten att göra. Efter många år i SKI:s styrelse
            kan jag försäkra att man över huvud taget inte gör några avkall
            på långt gående säkerhetskrav. Om säkerheten i våra kärnkraftverk
            vore beroende av denna paragraf, då borde man självfallet se över
            det här och ta de här synpunkterna till sig. Men så är inte fallet.
          </note>
          <note>
            Vad som däremot under senare år har varit föremål för omfattande
            diskussion och övervägande från
          </note>
          <note>
            SKI:s sida är den förtida avveckling som var aktuell för några
            år sedan och i vilken utsträckning och huruvida man kunde behålla
            de förträffliga tekniker som nu finns på våra verk, även i ett
            skede där man var på väg att avveckla verken. Nu blev det aldrig
            någon fara med detta. Man vidtog åtgärder, och hotet undanröjdes
            dessutom. I det läget kunde man möjligen diskutera om säkerhetsfrågorna
            behövde uppmärksammas ytterligare, men inte när det gäller den
            här paragrafen. Den paragrafen kan man kritisera från andra utgångspunkter,
            men inte från denna.
          </note>
          <note>
            Anf. 139 BENGT DALSTRÖM (nyd)
          </note>
          <note>
            replik:
          </note>
          <note>
            Herr talman! Bertil Danielsson sade i sitt huvudanförande att
            den fråga som vi diskuterar med anknytning till 6 § - om forskning
            och utveckling - inte hörde hemma här, utan den frågan borde man
            ta upp och lösa i ett vidare perspektiv.
          </note>
          <note>
            Då vill jag fråga Bertil Danielsson: Vad menas med att denna
            fråga skall lösas i ett vidare perspektiv, och när blir det aktuellt?
          </note>
          <note type="speaker">
            Anf. 140 BERTIL DANIELSSON (m)
          </note>
          <note>
            replik:
          </note>
          <note>
            Herr talman! Jag hyser stort förtroende för vår regering. Jag
            utgår ifrån att regeringen är kapabel att handlägga dessa frågor.
            Men jag vänder mig emot att man hakar på frågor som har en perifer
            anknytning till den aktuella propositionen. Om energipolitiken
            skall förändras, förutsätter jag att regeringen gör ett ordentligt
            övervägande och sedan lägger fram en proposition. Det är vad jag
            menar med ett vidare perspektiv.
          </note>
          <note>
            Förste vice talmannen anmälde att Bengt Dalström anhållit att
            till protokollet få antecknat att han inte ägde rätt till ytterligare
            replik.
          </note>
          <note>
            Anf. 141 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! År 1980 beslutade svenska folket i en folkomröstning
            med en majoritet på ca 80 % att det svenska kärnkraftsprogrammet
            skulle avvecklas.
          </note>
          <note>
            Riksdagen fattade sedan beslut om att en avveckling av kärnkraften
            skulle genomföras. Tio år senare bekräftades detta genom den s.k.
          </note>
          <note>
            energiuppgörelsen 1991, som innebar att riksdagen uttalade att
            kärnkraften skulle fasas ut till år 2010.
          </note>
          <note>
            Det finns mycket att säga om den i stora stycken förspillda tid
            som har gått under detta decennium.
          </note>
          <note>
            Men som Bengt Danielsson sade skall vi ju inte ha någon omfattande
            energidebatt här i dag. Den här debatten handlar i stället om
            möjligheten att tydliggöra det energipolitiska beslutet genom
            en uppföljande lagstiftning.
          </note>
          <note>
            Det är uppenbarligen så, att en del aktörer på energimarknaden
            inte har tilltro till riksdagens beslut om att kärnkraften skall
            avvecklas. Man planerar därför inte med hänsyn till detta. Det
            är av den anledningen som några ledamöter här i riksdagen från
            olika partier har väckt en motion i samband med förslaget om en
            ändring av kärntekniklagen.
          </note>
          <note>
            Förslaget till ny kärntekniklag innebär förbättringar jämfört
            med nuvarande lagstiftning, och det är bra. Men vi önskade en
            ytterligare förbättring genom en - som vi ansåg - enkel operation,
            nämligen genom att i 5 § införa att drift av kärnkraftsreaktorer
            inte skall vara tillåten efter år 2010, något som riksdagen egentligen
            redan har fattat beslut om. Därför är det inte något direkt dramatiskt
            eller sensationellt förslag. Det ligger inte heller i periferin,
            som Bengt Danielsson antydde. Förslaget hör samman med den långsiktiga
            energipolitiken. Ändå tillstyrker inte näringsutskottet vårt förslag.
          </note>
          <note>
            Utskottet skriver: ''Med hänsyn till de uttalanden om kärnkraften
            som riksdagen har gjort finner utskottet det inte motiverat med
            ett lagstadgat förbud mot kärnkraftsproduktion efter år 2010.
          </note>
          <note>
            Utskottet ser ingen avgörande skillnad mellan en sådan lagbestämmelse
            och nu gällande riksdagsbeslut i frågan.'' Detta kan tolkas på
            två sätt.
          </note>
          <note>
            En positiv tolkning är att det inte behövs någon lag, eftersom
            riksdagen står bakom slutåret 2010. Saken är klar. Allt är gott.
            Och det är ju positivt på sitt sätt.
          </note>
          <note>
            Den andra tolkningen är att det av någon outgrundlig anledning
            finns en ovilja att tillgripa lagstiftning i just den här frågan.
            Det är märkligt att utskottet inte ser någon skillnad mellan riksdagsuttalanden
            och lagstiftning.
          </note>
          <note>
            Man kan ju också vända på saken och säga: Om det inte är någon
            skillnad, varför då inte undanröja eventuella tveksamheter genom
            att lagstifta?
          </note>
          <note>
            När det gäller förbud mot slutförvaring av utländskt kärnavfall
            finner utskottet att den frågan, trots tidigare klara ställningstaganden
            och uttalanden, är värd en lagstiftning. Varför inte lagstiftning
            också när det gäller kärnkraftens slutår?
          </note>
          <note>
            Herr talman! Det är möjligt att kärntekniklagen inte är rätt
            ställe att få in en lagstiftning om kärnkraftens slutår på. Lagen
            innehåller ju i första hand bestämmelser om säkerheten i samband
            med kärnteknisk drift. Den argumentationen hade jag kanske haft
            en större förståelse för, men jag har ingen förståelse för den
            argumentation som utskottet anför.
          </note>
          <note>
            Det finns all anledning att återkomma till den här frågan i samband
            med avstämniningen av energiprogrammen, något som årligen skall
            göras och nu närmast i samband med regeringens redovisning i den
            kommande budgetpropositionen.
          </note>
          <note>
            Från Kristdemokraternas sida kommer då återigen frågan om en
            parlamentarisk avvecklingskommitte att aktualiseras tillsammans
            med frågan om lagstiftning eller andra verksamma styrmedel för
            att säkerställa att kärnkraften verkligen avvecklas till år 2010.
          </note>
          <note type="speaker">
            Anf. 142 BERTIL DANIELSSON (m)
          </note>
          <note>
            replik:
          </note>
          <note>
            Herr talman! Dan Ericsson i Kolmården frågade varför utskottet
            och riksdagen inte tar ställning, när det nu inte är någon avgörande
            skillnad mellan dessa ståndpunkter. Jag har tidigare i debatten
            försökt förklara att utskottet inte har tagit upp sådana frågor
            som inte har med propositionen att göra. Man har avstått ifrån
            att ta det stora energipolitiska svepet och ge sig in i diskussion
            om motioner av olika slag, antingen de kommer från den ena eller
            andra kanten. Jag tycker att det är ett rimligt och välavvägt
            ställningstagande.
          </note>
          <note>
            Anf. 143 DAN ERICSSON i Kolmården (kds)
          </note>
          <note>
            replik:
          </note>
          <note>
            Herr talman! Då kanske man får göra den positiva tolkningen med
            anledning av det som Bengt
          </note>
          <note>
            Danielsson sade. Enligt det riksdagsuttalande som har gjorts
            är det en självklarhet att kärnkraften skall vara avvecklad till
            år 2010. Det är det som gäller.
          </note>
          <note>
            Det är inte så länge sedan vi hade en energipolitisk debatt här
            i kammaren, då Bengt Danielsson i sin slutreplik uttryckte tveksamhet
            över att kärnkraften skulle vara avvecklad till år 2010. Men jag
            tar Bengt Danielsons ord som en bekräftelse på att det är detta
            årtal som gäller.
          </note>
          <note type="speaker">
            Anf. 144 LENNART DALE US (c) replik:
          </note>
          <note>
            Herr talman! Som framgår av det som tidigare sagts är det flera
            saker som berörs i det ändringsförslag som nu har kommit från
            regeringen. Några saker har berörts, men inte alla.
          </note>
          <note>
            Det är viktigt att påpeka att förslaget innebär en väsentlig
            skärpning av kärntekniklagen på flera olika punkter, bl.a. genom
            att man har gjort en tydlig markering om att förvaring av utländskt
            kärnbränsle skall förbjudas. Också ansvarsfördelningen klargörs
            väldigt tydligt när driftansvaret har överlåtits till någon annan
            än tillståndshavaren. Det är en angelägen förändring som genom
            regeringens förslag kommer till stånd.
          </note>
          <note>
            På samma sätt är det med förutsättningarna för att väcka åtal
            enligt kärntekniklagen. Här blir det också en skärpning. Det behövs
            inte en anmälan från tillsynsmyndigheten, utan åtal kan väckas
            på ett enklare sätt.
          </note>
          <note>
            På flera olika punkter innebär alltså förslaget en tydlig och
            angelägen skärpning av kärntekniklagen.
          </note>
          <note>
            Jag har naturligtvis full förståelse för att Bengt
          </note>
          <note>
            Dalström inte riktigt tycker om den här förändringen. Bengt Dalströms
            utgångspunkt var att man inte får göra någonting som försvårar
            forskning om och utveckling av kärnkraften i
          </note>
          <note>
            Sverige. Det verkar inte som att Bengt Dalström är riktigt medveten
            om att vi hade en folkomröstning för en tid sedan. Det därpå följande
            riksdagsbeslutet innebar just att kärnkraften i
          </note>
          <note>
            Sverige inte skulle utvecklas. Vi arbetar på något sätt med två
            olika verkligheter. Den verklighet som jag redovisar är den som
            det svenska folket har ställt sig bakom.
          </note>
          <note>
            Bengt Dalström och Bertil Danielsson har en likartad utgångspunkt
            i diskussionen när man hyllar marknadskrafterna, den marknadsekonomi
            som på något sätt skulle vara gynnsam för kärnkraften. Det är
            inte på det sättet. Sanningen är att kärnkraften har slunkit undan
            en rättvis och riktig marknadsekonomisk hantering.
          </note>
          <note>
            Jag skulle vilja fråga både Bengt Dalström och
          </note>
          <note>
            Bertil Danielsson om ni är beredda att medverka till att man
            når det som ni båda eftersträvar, nämligen en full och riktig
            inplacering av kärnkraften i ett marknadsekonomiskt system, vilket
            bl.a. innebär att man måste ta bort de lagstiftningar som i dag
            skyddar och bär upp kärnkraften. Om man gjorde det skulle naturligtvis
            kärnkraften få arbeta i en berättigad uppström av ekonomiska svårigheter.
          </note>
          <note>
            Bengt Dalström påpekar också möjligheten att skapa en ny exportvara
            genom den produktion som i dag förekommer i kärnkraftverken. Enligt
            de beslut som har fattats gällande kärnkraften skall överskottet
            på el inte användas som exportvara.
          </note>
          <note>
            Överskottet skall i stället användas som ett utrymme för att
            kunna påbörja kärnkraftsavvecklingen.
          </note>
          <note>
            Slutligen vill jag nämna något om Bertil
          </note>
          <note>
            Danielssons diskussion kring innehållet i utskottsbetänkandet,
            vilket också Dan Ericsson berörde.
          </note>
          <note>
            Herr talman! Jag tycker i själva verket att det är ett mycket
            elegant och tolkningsfritt klargörande som utskottet gör när det
            gäller synen på år 2010.
          </note>
          <note>
            Det är alldeles uppenbart, herr talman, att utskottet med den
            formulering man har valt inte finner det motiverat med ett lagstadgat
            förbud mot kärnkraftsproduktion efter år 2010, utan man säger
            att man inte ser någon avgörande skillnad mellan en sådan lagbestämmelse
            och nu gällande riksdagsbeslut i frågan. Det är ett efterlängtat
            och tydligt klarläggande att vi nu har en samstämmighet i att
            kärnkraften skall vara avvecklad år 2010. Med den utgångspunkten
            tycker jag, även om det på sätt och vis har varit angeläget med
            en lagstiftning, att klarläggandet är tillräckligt tydligt. I
            och med det förslag som regeringen har lagt fram och som utskottet
            har ställt sig bakom, har vi fått en tydlig, bra och angelägen
            skärpning av kärnkraftshanteringen så länge den finns kvar i vårt
            land.
          </note>
          <note type="speaker">
            Anf. 145 ROLAND LE BEN (kds):
          </note>
          <note>
            Herr talman! Jag har begärt ordet för att göra ett kort inlägg
            med anledning av det uttalande Bengt
          </note>
          <note>
            Dalströms gjorde nyss. Han sade: Vi har majoriteten av svenska
            folket bakom oss när det gäller inställningen till att behålla
            kärnkraften förbi år 2010 och framöver. Det där ''och framöver''
            är missvisande. Opinionsundersökningen som i stort sett stämmer
            med den som gjordes i juni visar att
          </note>
          <note>
            5 % ville avveckla omgående, 12 % snarast, 25 %
          </note>
          <note>
            fram till 2010 och 30 % ville avveckla på sikt men inte fullt
            så snabbt som till år 2010. 23 % menade att kärnkraften inte bör
            avvecklas över huvud taget.
          </note>
          <note>
            Bengt Dalström, det är 23 % som delar uppfattningen att vi skall
            behålla kärnkraften framöver. 72 % av svenska folket vill avveckla
            den.
          </note>
          <note type="speaker">
            Anf. 146 BENGT DALSTRÖM (nyd):
          </note>
          <note>
            Herr talman! Jag får ta frågorna i tur och ordning.
          </note>
          <note>
            Lennart Dale us talade litet grand om att det vid folkomröstningen
            1980 var 80 % som stödde det beslut som man då fattade om avvecklingen
            av kärnkraften. Jag hävdar att 53 %, enligt senaste
          </note>
          <note>
            SIFO-undersökningen, vill behålla kärnkraften till
          </note>
          <note>
            2010. Hur man definierar ''framöver'' kan jag inte gå in på,
            men jag vet att det fanns två hållpunkter i utredningen, vilka
            jag inte har nagelfarit på annat sätt än att jag tog fasta på
            huvudrubriken som omtalade att det var 53 % som ville ha kärnkraften
            kvar till år 2010. Beträffande ''och framöver'' kan jag eventuellt
            ta tillbaka något. Men vi får återkomma till den sifferexercisen.
          </note>
          <note>
            Att man inte får använda el som exportvara var en nyttig kunskap
            som jag fick. Det kände jag faktiskt inte till. Då har man ju
            något att arbeta för.
          </note>
          <note type="speaker">
            Anf. 147 LENNART DALE US (c):
          </note>
          <note>
            Herr talman! Jag sade visserligen inget om några
          </note>
          <note>
            80 % i folkomröstningen. Men vad jag tydligt betonade var att
            folkomröstningen och de därpå följande riksdagsbesluten mycket
            tydligt har klarat ut vad som skall gälla för kärnkraften i Sverige.
            Jag delar Bertil Danielssons uppfattning att riksdagsuttalanden
            är betydelsefulla och att de inte kan viftas bort. Därför menar
            jag att folkomröstningen och därpå följande riksdagsbeslut skall
            vara vägledande, för att inte säga tvingande, när det gäller utvecklingen
            av vår energipolitik. Detta betyder mer, Bengt Dalström, än opinionssiffror.
          </note>
          <note>
            Jag hyllar uppfattningen att det är riksdagsbeslut och folkomröstning
            som skall ange riktningen. Den riktningen är alldeles tydlig.
            Den är också bra uppfångad i det förslag till ändringar i kärntekniklagen
            som vi just diskuterar.
          </note>
          <note type="speaker">
            Anf. 148 ROLAND LE BEN (kds):
          </note>
          <note>
            Herr talman! Anledningen till att jag begärde ordet var, som
            jag sade, att jag ville göra ett förtydligande. Huvudrubriken,
            som Bengt
          </note>
          <note>
            Dalström refererar till, var densamma i juni vid den opinionsundersökning
            som då gjordes. Ingressen visade att en klar majoritet ville behålla
            kärnkraften. Men om man läser texten och frågorna får man klart
            för sig att en majoritet visserligen ville behålla kärnkraften
            efter 2010, men 30 % av denna ville fortfarande ha en avveckling.
            Man tog praktiska och ekonomiska hänsyn när det gällde avvecklingstakten,
            men man ville dock ha en avveckling. Klart var, enligt undersökningen,
            att endast 23 % oförbehållsamt ville ha en fortsatt kärnkraftsdrift.
            Ungefär så var fallet i juni. Det var en mycket liten avvikelse.
            Men däremot var de som beställde undersökningen mycket intresserade
            av att skriva att en klar majoritet ville ha en fortsatt drift,
            därför att det ingick i propagandan. Men en klar majoritet ville
            ha en avveckling, även om en del ville dröja litet längre.
          </note>
          <note type="speaker">
            Anf. 149 GUDRUN NORBERG (fp):
          </note>
          <note>
            Herr talman! Jag tycker att vi måste få litet balans i den här
            debatten. Vi har på bordet ett betänkande som handlar om en liten
            ändring i kärntekniklagen.
          </note>
          <note>
            Men debatten har utvecklats till en allmän energidebatt. Man
            håller dessutom på att frångå fakta.
          </note>
          <note>
            Detta handlar inte om SIFO-undersökningar, om vad folk tycker
            eller om hur många röster det ena eller det andra alternativet
            får vid olika tidpunkter.
          </note>
          <note>
            Vad det handlar om är vilken energipolitik som ligger fast enligt
            en trepartiuppgörelse och den regeringsförklaring som har lämnats.
            Jag skulle gärna vilja läsa upp en mening från den trepartiuppgörelse
            som också, som sagt, är förankrad genom att den är upptagen i
            regeringsförklaringen:
          </note>
          <note>
            ''Kärnkraftsavvecklingen, när den kan inledas och i vilken takt
            den kan genomföras, avgörs av resultaten av hushållningen med
            el, tillförseln av el från miljöacceptabel kraftproduktion och
            möjligheten att bibehålla internationellt konkurrenskraftiga elpriser.''
          </note>
          <note>
            Här finns inget årtal nämnt. Men uppgörelsen innefattar också
            att man skall försöka bibehålla årtalet 2010, att det skall vara
            ett mål.
          </note>
          <note>
            Utgångspunkten är den folkomröstning som ägde rum och där allmänheten
            sade att kärnkraften skall vara en parentes, men att de reaktorer
            som har byggts skall användas.
          </note>
          <note>
            Det är den grunden som ligger fast, och det är det som vi har
            att rätta oss efter. Det har Centern och kds faktiskt ställt sig
            bakom genom regeringsförklaringen.
          </note>
          <note>
            Jag kan referera vad Per Westerberg sade i en artikel häromdagen.
            Han sade:
          </note>
          <note>
            Trepartiuppgörelsen har blivit en fempartiuppgörelse.
          </note>
          <note>
            Det är oerhört viktigt för svensk energipolitik - för industrin,
            för hushållen och för alla andra som är beroende av den - att
            det finns en bred majoritet.
          </note>
          <note>
            Folkpartiet har mycket aktivt medverkat till att denna breda
            majoritet har skapats, och det är den som ligger fast.
          </note>
          <note type="speaker">
            Anf. 150 LENNART DALE US (c):
          </note>
          <note>
            Herr talman! Jag vill bara fråga Gudrun Norberg om det i ingressen
            till denna uppgörelse finns något årtal nämnt, eller om man refererar
            till ett riksdagsbeslut som innehåller ett årtal.
          </note>
          <note type="speaker">
            Anf. 151 GUDRUN NORBERG (fp)
          </note>
          <note>
            replik:
          </note>
          <note>
            Herr talman! Precis som jag sade står det klart i trepartiuppgörelsen
            att målet skall vara att avvecklingen skall vara slutförd till
            omkring år
          </note>
          <note>
            2010. Målet ligger fast. Men det viktiga är att det finns alternativ
            och att det inte sker någon idiotavstängning, oavsett om det finns
            någon elförsörjning eller inte. Att ha den realistiska grunden
            är det viktiga.
          </note>
          <note type="speaker">
            Anf. 152 ROLF L NILSON (v):
          </note>
          <note>
            Herr talman! Gudrun Norbergs inlägg tydliggör den oklarhet som
            finns och som de som är intresserade av att driva kärnkraften
            vidare bygger sin argumentation på och hämtar sin näring ur. Det
            är samma demonstration av otydlighet hos de partier som ingår
            i uppgörelsen.
          </note>
          <note>
            Jag har i debatter med Olof Johansson fått klart och tydligt
            besked om att 2010 är slutdatum. Samma sak har sagts från socialdemokratiska
            debattörer. Nu säger Gudrun Norberg att 2010 som ett slutdatum
            skall vara en målsättning.
          </note>
          <note>
            Jag bryr mig faktiskt inte för egen del så väldigt mycket om
            årtalet. Men det som jag bryr mig om är att det ständigt vidmakthålls
            en oklarhet som utnyttjas av de starka ekonomiska intressen som
            vill driva kärnkraften vidare efter det årtal då vi har bedömt
            att kärnkraften inte längre är säker. Det är problemet, och det
            innebär ett hinder, eftersom man under tiden inte satsar på att
            fasa in alternativen. Det innebär att vår energipolitik successivt
            kommer att bli omodern och inte kan möta nya utmaningar.
          </note>
          <note type="speaker">
            Anf. 153 GUDRUN NORBERG (fp)
          </note>
          <note>
            replik:
          </note>
          <note>
            Herr talman! Rolf L Nilson, det är inte någon otydlighet, det
            är en realism. Man kan inte bara säga att kärnkraften skall vara
            avvecklad ett visst årtal, om man inte vet att det finns alternativ
            framtagna.
          </note>
          <note>
            Folkpartiet medverkade mest aktivt till att exempelvis en biobränslekommission
            tillsattes som skulle försöka utarbeta möjligheter att få fram
            biobränslen som ett av alternativen. Jag tror inte alls att det
            räcker för att ersätta kärnkraften. Men det är ett av alternativen.
          </note>
          <note>
            Om kraftindustrin inte skulle bry sig om ett riksdagsbeslut,
            bryr den sig väl inte heller om att det har fattats två riksdagsbeslut?
            Det beslut som
          </note>
          <note>
            Rolf L Nilson vill att riksdagen skall fatta kan inte förstärka
            detta. Vi har tydligt sagt vad som skall hända. Kärnkraften skall
            avvecklas när dess livslängd har uppnåtts. Då skall alternativ
            vara framtagna. Tydligare kan man inte vara.
          </note>
          <note type="speaker">
            Anf. 154 ROLF L NILSON (v) replik:
          </note>
          <note>
            Herr talman! Jag är medveten om att vi är i utkanten av ämnet
            i denna debatt. Men jag vill ändå påminna om vad jag sade i samband
            med debatten om energiuppgörelsen, nämligen att det hade varit
            bättre att ha ett startdatum för avvecklingen än ett slutdatum.
          </note>
          <note type="speaker">
            Anf. 155 FÖRSTE VICE TALMANNEN:
          </note>
          <note>
            Jag medger att ledamöterna nu är långt ute i periferin av detta
            ämne. Men orsaken till att jag godtar debatten är att utskottet
            har tagit upp alla dessa yrkanden och att det finns reservationer
            där dessa tas upp.
          </note>
          <note type="speaker">
            Anf. 156 ROLAND LE BEN (kds):
          </note>
          <note>
            Herr talman! Vi har nyss hört att det inte handlar om SIFO-undersökningar
            och att debatten har urartat. Det kanske i viss mån är på det
            sättet. Men eftersom dessa siffror refererades fanns det anledning
            att förtydliga.
          </note>
          <note>
            För övrigt vill jag klargöra, så att inga oklarheter råder, att
            kds naturligtvis står bakom energiöverenskommelsen, som vi har
            sagt.
          </note>
          <note>
            Självfallet är det av ett visst intresse att samtala om dessa
            frågor, avvecklingstakten, osv, eftersom det i energiöverenskommelsen
            talas om behovet av energi och att avvecklingen skall sättas i
            samband med det. Vi har dessutom en överskottssituation just nu.
            Det är därför klart att detta är en aktuell fråga som intresserar
            oss. Vi står bakom överenskommelsen. Kärnkraftverken har nu gällande
            drifttillstånd. Vi vänder oss inte mot det.
          </note>
          <note type="speaker">
            Anf. 157 GUDRUN NORBERG (fp):
          </note>
          <note>
            Herr talman! Jag är medveten om att vi är i utkanten av ämnet
            för debatten. Men eftersom debatten utvecklade sig som den gjorde
            från början, gick jag upp i den. Annars hade jag inte tänkt göra
            det.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 12 §.)
          </note>
          <note>
            10 § Kärnsäkerhetssamarbete med de baltiska staterna och med
            Ryssland, m.m.
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1992/93:NU20 Kärnsäkerhetssamarbete med de baltiska staterna
            och med Ryssland, m.m. (prop.
          </note>
          <note>
            1992/93:99 delvis).
          </note>
          <note type="speaker">
            Anf. 158 SYLVIA LINDGREN (s):
          </note>
          <note>
            Herr talman! I det aktuella betänkandet om kärnsäkerhetssamarbetet
            med de baltiska staterna och med Ryssland, m.m. finns det egentligen
            en mycket stor samstämmighet mellan majoriteten i näringsutskottet
            och oss socialdemokrater, åtminstone i de delar som går att utläsa
            i betänkandet och i den del av propositionen som vi nu behandlar.
          </note>
          <note>
            Det är inget tvivel om att kärnkraftverken i
          </note>
          <note>
            Östeuropa utgör en stor säkerhetsrisk för såväl de boende i Östeuropa
            som befolkningen i deras grannländer. Vi har tyvärr fått alltför
            tydliga exempel på just detta.
          </note>
          <note>
            I princip är vi inte heller emot att ytterligare medel anvisas
            till förbättring av kärnsäkerheten och strålskyddet. Tvärtom,
            men det måste ske på bästa möjliga sätt.
          </note>
          <note>
            Kunskapsöverföring och åtgärder för att höja kompetensen i t.ex.
            dessa frågor är en oerhört viktig del. I Sverige finns kunskap
            inom såväl energiområdet som miljöområdet. Det är såväl en självklarhet
            som en nödvändighet att vi delar med oss av våra erfarenheter,
            inte minst till de baltiska staterna, då framför allt miljöfrågorna
            inte känner några nationsgränser. Därför vill jag slå fast att
            vi är överens om principen om stödåtgärder.
          </note>
          <note>
            Anledningen till att vi socialdemokrater vill reducera det belopp
            på ytterligare 43,1 miljoner kronor som regeringen föreslår till
            förbättringar av kärnsäkerheten och strålskyddet på de områden
            som framgår av det aktuella betänkandet är följande.
          </note>
          <note>
            Regeringen måste återkomma med ett samlat program, där också
            en miljöanpassad energiförsörjning finns med.
          </note>
          <note>
            Att dela ut pengar är en sak. Men det är minst lika viktigt att
            pengarna används på rätt sätt.
          </note>
          <note>
            Eftersom vi saknar en helhet, ett samlat program, är det rimligt
            att kräva att ett sådant kommer till stånd.
          </note>
          <note>
            Vi säger alltså inte nej till att ge medel, men vi socialdemokrater
            vill litet mer. Presentera ett sammanhållet program för energisektorn
            och visa hur pengarna skall användas till säkerhetsförbättringar
            i olika anläggningar! Dessa frågor är alldeles för viktiga för
            att behandlas som s.k. trendfrågor, dvs. att man delar ut medel
            utan att först och främst titta på hur de skall användas.
          </note>
          <note>
            Så till avsnittet om insatser för en ny energiteknik.
          </note>
          <note>
            Även här är vi i princip överens. Det är bra med ett internationellt
            samarbete, och då inte bara i forskningsfasen utan också i utvecklings-
            och demonstrationsfasen.
          </note>
          <note>
            Regeringen begär ytterligare medel för att kunna höja stödet
            till investeringar i solvärme från 25 %
          </note>
          <note>
            till 35 %. Inte heller här har något underlag redovisats som
            gör det troligt att en sådan förändring kommer att bidra till
            ökade investeringar i solvärmeanläggningar.
          </note>
          <note>
            Däremot, herr talman, är det nödvändigt att få fram en realistisk
            politik för att få till stånd ökade satsningar på flera alternativa
            energikällor.
          </note>
          <note>
            Inte heller på det här området är frågan om hur besvarad. Med
            anledning av detta anser vi att det beträffande regeringens nu
            aktuella förslag i denna fråga bör ske en reduktion med 7,25 miljoner
            kronor.
          </note>
          <note>
            Med detta, herr talman, yrkar jag bifall till reservationerna
            1 och 2 i näringsutskottets betänkande 1992/93:NU20.
          </note>
          <note type="speaker">
            Anf. 159 GUDRUN NORBERG (fp):
          </note>
          <note>
            Herr talman! Regeringen föreslår i proposition
          </note>
          <note>
            1992/93:99, som behandlas i här aktuella betänkande, att medel
            anslås till samarbete med
          </note>
          <note>
            Estland, Lettland, Litauen och Ryssland i frågor som rör energi
            och säkerhet. Det gäller att dels öka säkerheten vid kärnkraftverken,
            dels åstadkomma en energieffektivisering och en miljöanpassad
            teknikutveckling för energi.
          </note>
          <note>
            Vad gäller teknikutvecklingen krävs det både en effektivisering
            vid energiframställning och nya tekniker för tillvaratagande av
            inhemska biobränslen. Man räknar exempelvis med att de tre baltiska
            länderna har en trädbränslepotential i storleksordningen 6-14
            TWh för uthålligt uttag, främst från gallringsskog.
          </note>
          <note>
            Om den resursen kunde utnyttjas, skulle det naturligtvis betyda
            mycket för länder med otillräckliga finansiella tillgångar för
            oljeimport.
          </note>
          <note>
            Det skulle också vara betydelsefullt från miljösynpunkt, eftersom
            biobränslen inte medför ökade koldioxidutsläpp. I dag sker elproduktionen
            i Baltikum huvudsakligen genom kondenskraft från oljeskiffer samt
            kärnkraft, medan uppvärmningen hjälpligt klaras med importerad
            olja.
          </note>
          <note>
            Stödbehoven är alltså stora. Men det kanske mest akuta är ändå
            samarbetet med dessa länder till gagn för ökad kärnsäkerhet och
            strålskydd.
          </note>
          <note>
            Kärnkraftverket Ignalina i Litauen har många gånger framställts
            som en säkerhetsrisk. Därtill är det geografiskt näraliggande.
          </note>
          <note>
            Svenska stödinsatser inleddes redan förra hösten och har sedan
            fortsatt genom Statens kärnkraftsinspektion, SKI, och Statens
            strålskyddsinstitut, SSI. Prioriteringar och kostnadsberäkningar
            har gjorts av fackmän inom dessa myndigheter.
          </note>
          <note>
            Eftersom propositionen mycket tydligt anger hur pengarna skall
            användas är det förvånande att
          </note>
          <note>
            Socialdemokraterna valt att reservera sig mot förslaget, med
            motiveringen att ett stödprogram inte presenteras. Industri- och
            kraftverkssamarbete, stöd till säkerhetsmyndigheter, tekniska
            säkerhetsförbättringar i anläggningarna - särskilt vid Ignalina
            - kunskapsöverföring, stöd till strålskyddsinsatser samt förbättrad
            och ökad beredskap mot olyckor anges i regeringens förslag.
          </note>
          <note>
            Det borde, herr talman, vara lätt att nå enighet om dessa åtgärder,
            som samtidigt inte minst kan bli ett viktigt skydd för Sverige.
          </note>
          <note>
            Det andra avsnittet av betänkandet rör en annan del av propositionen,
            nämligen frågan om insatser för en ny energiteknik här hemma inom
            områdena vind- och solenergi. Man kan kanske säga att det har
            varit mycket stiltje hittills i fråga om vindkraften. Det har
            stannat vid några försöksprojekt, och därefter har utbyggnaden
            varit blygsam.
          </note>
          <note>
            Men det är inte svårt att se att intresset för mindre vindkraftverk
            har ökat på senare tid. Det intresset bör uppmuntras, vilket sker
            genom investeringsbidrag som NUTEK förmedlar. Det är angeläget
            att stimulera fler energislag och att utveckla förbättrade tekniker
            för elproduktion, om vi i framtiden skall kunna klara elförsörjningen
            utan kärnkraft. Ett led i denna strävan är att höja investeringsstödet
            till 35 % för vindkraftverk och solvärmeanläggningar.
          </note>
          <note>
            Målmedvetna satsningar på olika alternativ ingår klart i trepartiuppgörelsen
            om energin och borde inte föranleda protester från socialdemokratisk
            sida. Jag kan inte hjälpa, herr talman, att jag mest uppfattar
            framställd reservation som onödig.
          </note>
          <note>
            Jag yrkar bifall till hemställan i betänkandet och avslag på
            reservationerna.
          </note>
          <note type="speaker">
            Anf. 160 SYLVIA LINDGREN (s):
          </note>
          <note>
            Herr talman! Jag återkommer till det faktum att man inte på något
            vis har presenterat ett samlat program i de här viktiga frågorna.
            Inte heller finns det någon övertygande argumentation för att
            just de föreslagna insatserna skulle leda till att sol- och vindkraft
            får det genombrott som dessa energislag kanske bör få i fråga
            om den betydelsefulla energibalansen.
          </note>
          <note>
            Jag kan endast referera till dagens debatt om stabiliseringen
            av den svenska ekonomin.
          </note>
          <note>
            Finansministern sade t.ex. att det gäller att inte bara önska
            utan också ''veta hur''. Det gäller inte minst på det här området.
          </note>
          <note>
            Alltså: Ett samlat grepp i dessa viktiga frågor är oerhört nödvändigt.
          </note>
          <note type="speaker">
            Anf. 161 GUDRUN NORBERG (fp):
          </note>
          <note>
            Herr talman! Man kan kanske inte vänta sig att det genombrott
            som Sylvia Lindgren talar om kommer först och medlen därefter.
            I stället kanske det blir omvänd ordning - måhända måste det också
            bli så.
          </note>
          <note>
            Jag skulle vilja säga några ord om vad som sker i samarbetet
            med de baltiska länderna och Ryssland när det gäller kärnkraftssäkerheten.
            Det gäller särskilt vid Ignalina.
          </note>
          <note>
            Man har ett myndighetssamarbete i lagstiftningsfrågor. Vid Ignalina
            finns nämligen två av världens största reaktorer. Men det finns
            ingen lagstiftning på kärnkraftens område. Det finns heller ingen
            tillsynsmyndighet. Man hjälper till i jobbet med dessa frågor.
            Det gäller att förse en tillsynsmyndighet med olika hjälpmedel.
            Det handlar både om kunskaper och om praktiska hjälpmedel - datorer
            o.d.
          </note>
          <note>
            Ett s.k. safe guard-system har byggts ut. Det finns ett inspektörssamarbete.
            Vidare tas tekniska analysinstrument fram, som vi i Sverige använder
            och som vi hjälper till med vid Ignalinaverket.
          </note>
          <note>
            Vi har en kartläggning av materialtillståndet. Och nu är vi inne
            på materialsidan, där man försöker att stötta och hjälpa till
            med vad som kallas för en verktygslåda - alltså olika instrument
            och saker som behövs för tekniska delar.
          </note>
          <note>
            Man försöker mäta trycktåligheten i inneslutningarna. Man har
            en utbytesverksamhet när det gäller kunskaper, seminarier osv.
            Dessutom gäller det brand- och översvämningsskydd, tryckavlastning
            beträffande reaktorn osv.
          </note>
          <note>
            Uppräkningen skulle kunna göras lång.
          </note>
          <note>
            Jag trodde inte att detta skulle strida mot den energiöverenskommelse
            som det talats så mycket om i kväll. Också Socialdemokraterna
            säger i sin reservation att de är med på att det görs insatser.
          </note>
          <note>
            Men man vill veta mera om vilka det då är fråga om. Ja, jag tycker
            att det jag här har sagt borde vara klargörande på alla punkter
            där det eventuellt finns frågetecken. Jag utgår därför från att
            vi bör vara överens om den saken.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 12 §.)
          </note>
          <note>
            11 § Vissa åtgärder inom klimatområdet och i
          </note>
          <note>
            Östersjöregionen
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1992/93:JoU11 Vissa åtgärder inom klimatområdet och i Östersjöregionen
            (prop. 1992/93:4).
          </note>
          <note type="speaker">
            Anf. 162 KARL OLOV PERSSON (kds):
          </note>
          <note>
            Herr talman! Jag stödjer jordbruksutskottets betänkande men vill
            peka på hur viktigt det är med långsiktiga lösningar för finansieringen
            av stöd till insatser på energi- och miljöområdet i Estland,
          </note>
          <note>
            Lettland och Litauen. Vi har stora förhoppningar på den finansieringskonferens
            som kommer att gå av stapeln i Gdansk i mars 1993.
          </note>
          <note>
            Jag är medveten om de gigantiska miljöproblem skifferhanteringen
            i Estland ställer till med. Sverige måste helt enkelt hjälpa till
            så att Estland så snabbt som möjligt kan ersätta den gamla miljöförstörande
            process som krävs för att ta fram bensin och olja ur skiffer.
          </note>
          <note>
            Koldioxidutsläppen från den här hanteringen är mycket stora.
            De bidrar verksamt till växthuseffekten och den globala uppvärmning
            som hotar jorden. Utsläppet av svavel innebär ett allvarligt hot
            mot skogen i hela Norden.
          </note>
          <note>
            Människorna i de baltiska staterna får en svår vinter igen. Jag
            hade under veckan kontakt med universitetet i Tartu. Där har man
            bara sex grader inomhus nu. Man tvingas gå med pälsmössa och ha
            överrock på i lektionssalarna. Spåren efter socialismens tid förskräcker.
            I Tartu var utbildningen i marxism obligatorisk. Man borde kanske
            ha forskat i och utvecklat alternativ energi i stället.
          </note>
          <note>
            Medan man perforerade ett helt landskap åt
          </note>
          <note>
            Narvahållet till, i stil med vad som skett i Kvarntorp i Sverige,
            för att få drivmedel, lät man skogen stå ogallrad under de 50
            år som handlingsförlamningen varade. Tack och lov finns det gott
            om gallringsträd nu.
          </note>
          <note>
            Låt oss inte blint tro att dessa 50 förlorade år kan tas igen
            på en gång. Utvecklingen måste ske stegvis.
          </note>
          <note>
            Det är framför allt ont om pengar i de här länderna.
          </note>
          <note>
            Därför gäller det att hitta nästan kostnadsfria lösningar. Självbyggarna
            måste få en chans.
          </note>
          <note>
            Låt oss inte frestas att lägga ett nytt storskaligt energisystem
            på de här människornas axlar. Jag blev faktiskt riktigt orolig
            när jag läste i propositionstexten på s.11 i betänkandet att miljöministern
            förutser att myndigheter som
          </note>
          <note>
            NUTEK, Naturvårdsverket, Statens kärnkraftsinspektion, Boverket,
            lantmäteriet etc., var och en inom sitt ansvarsområde, kommer
            att ha en central roll när det gäller det myndighetsanknutna samarbetet.
          </note>
          <note>
            Inte ett ord står det om den småskalighet som exempelvis SERO,
            Sveriges Energiföreningars
          </note>
          <note>
            Riksorganisation, eller andra organisationer som sysslar med
            småskalig energi representerar. Nu vill jag rekommendera SEI,
            en av de organsiationer som fått riksdagens förtroende att arbeta
            med de här frågorna i Baltikum, att söka samarbete med
          </note>
          <note>
            SERO.
          </note>
          <note>
            SERO är en organisation som representerar tusentals människor
            från hela landet, vilka byggt solfångare, vindkraftverk, minivattenkraftverk,
            flispannor, rötanläggningar med gaspannor, jordvärme etc., och
            som är specialister på att spara energi.
          </note>
          <note>
            Jag beklagar, men NUTEK har inte ens kunnat förmå sig till att
            göra en utvärdering av de tusentals småskaliga projket på energiområdet
            som redan finns och fungerar i Sverige. NUTEK, och tyvärr även
            Miljödepartementet, är ofta storskalighetsfixerade och stödjer
            sig nästan alltid på Vattenfall, som helt vänder ryggen till den
            enorma innovationsverksamhet som faktiskt finns på det här området.
          </note>
          <note>
            Det här är människor som ägnar sig åt ideell verksamhet och som
            skulle få mycket gjort för litet pengar. Låt de bästa av dessa
            innovatörer bygga prototyper i Estland, Lettland och Litauen.
            Se till att människor i de baltiska länderna får samma möjligheter
            som vi i Sverige har att gå i studiecirklar där de lär sig att
            med små insatser spara energi och där de lär sig att bygga småskaliga
            anläggningar som omvandlar energi.
          </note>
          <note>
            Vårt beslsut i dag kan ge möjlighet för dessa svenska uppfinnare
            att få vara med och vidareutveckla bra produkter.
          </note>
          <note>
            Herr talman! Jag vill med dessa ord ge tyngd åt de småskaliga
            projekten i samarbetet med de baltiska staterna. Det gäller också
            de reningsverk som man avser att satsa på. Vi har väl alla hört
            talas om reningsverk i Polen som Sverige har satsat på och som
            har kostat mycket stora pengar, pengar som man kunde ha utnyttjat
            betydligt bättre och gett mer effekt om man sparat något steg
            i reningen och sett till att fler projekt kom till stånd. Så har
            vi jobbat i Sverige. Sedan har vi succesivt byggt ut reningen
            i stället.
          </note>
          <note>
            Jag förstår inte riktigt socialdemokraternas inställning i den
            här frågan. Varför inte försöka se litet mer positivt på detta?
            Är det inte bra att vi nu snabbar på utvecklingen litet och går
            in för att ge den första hjälpen? Borde vi inte hjälpas åt att
            styra de här medlen rätt?
          </note>
          <note>
            Herr talman! Jag instämmer i betänkandet och yrkar därför bifall
            till jordbruksutskottets hemställan.
          </note>
          <note type="speaker">
            Anf. 163 LENNART DALE US (c):
          </note>
          <note>
            Herr talman! Karl Olov Persson pekade berättigat på de problem
            som finns i Baltikum när det gäller att skapa förutsättningar
            för en god miljö- och energipolitik. Nu har regeringen fått 500
            miljoner kronor per år till förfogande för att finansiera satsningar
            på just förnybar energi, energihushållning och andra stödåtgärder.
            De här pengarna förvaltas av Miljö- och naturresursdepartementet.
            I den proposition som vi nu diskuterar anvisas behovet av en långsiktig
            strategi och hantering av dessa medel. Det finns nu också angelägna
            konkreta förslag på att under det närmaste året använda resurserna
            så att de kommer till god nytta i en akut situation.
          </note>
          <note>
            Dess bättre finns det en bred samstämmighet kring de här uppfattningarna
            i utskottet. Man har litet olika syn på vilka resurser som skall
            läggas var och hur inriktningen i det inledande skedet skall vara.
          </note>
          <note>
            Men samstämmigheten tycker jag inte går att ta miste på, även
            om man i reservationerna vill försöka andra vägar. Jag är övertygad
            om att det, när det här arbetet kommer att utvecklas ytterligare,
            finns förutsättningar att tillgodose flera av de angelägna krav
            som egentligen hör hemma i det kortsiktiga perspektivet.
          </note>
          <note>
            Herr talman! Karl Olov Persson tog mot slutet av sitt anförande
            upp att de behov vi har på energiområdet innebär att man måste
            se inte bara till storskaligheten. Jag tror också att Karl Olov
          </note>
          <note>
            Persson nämnde att t.o.m. Miljödepartementet lutar sig mot Vattenfall
            i sina energibedömningar.
          </note>
          <note>
            Låt mig försiktigt gissa att det inte är på det sättet.
          </note>
          <note>
            Låt mig gissa att Miljödepartementet har flera olika utgångspunkter
            för sin syn på energifrågorna och att Vattenfall kanske inte utgör
            den enda och kanske inte heller den tyngsta av de bakgrundsfaktorer
            som Miljödepartementet arbetar med i sina energibedömningar.
          </note>
          <note>
            Med detta, herr talman, yrkar jag bifall till utskottets hemställan.
          </note>
          <note type="speaker">
            Anf. 164 INGVAR ERIKSSON (m):
          </note>
          <note>
            Herr talman! I jordbruksutskottet har vi med detta betänkande
            tillstyrkt regeringens förslag bl.a.
          </note>
          <note>
            avseende bidrag till uppbyggnad av ett miljöanpassat energisystem
            i de baltiska staterna samt till ett åtgärdsprogram för Östersjön.
          </note>
          <note>
            Tre områden blir föremål för stödinsatser, nämligen kunskapsuppbyggnad,
            förvaltningsstöd samt miljöinsatser inom jordbruket och till avloppsreningsverk.
            I det sammanhanget har vi en rad goda erfarenheter i Sverige som
            vi med fördel kan föra över till dessa stater.
          </note>
          <note>
            Jag tänker närmast på Mellbyförsöken som vi har i södra Halland.
            De försöken är uppbyggda på så sätt att man gör urlakningsförsök
            som är kopplade till olika typer och mängder av gödsel, både naturlig
            gödsel och handelsgödsel. Vi har där fått mycket intressanta erfarenheter.
            Dessa erfarenheter används i rådgivningen och kunskapsuppbyggnaden
            här hemma. Det sker alltså i syfte att minimera miljöproblemen.
          </note>
          <note>
            Erfarenheterna kan, menar jag, med fördel användas i övriga Östersjöstater,
            där miljöproblemen är mycket stora.
          </note>
          <note>
            Herr talman! Det är viktigt att snabbt komma i gång med den verksamhet
            som man avser i detta betänkande. Betänkandet präglas just av
            ambitionen att komma i gång snabbt. Därför är det inte svårt att
            yrka bifall till hemställan i betänkandet och avslag på reservationerna.
          </note>
          <note type="speaker">
            Anf. 165 ULLA PETTERSSON (s):
          </note>
          <note>
            Herr talman!Östersjön är en nationell tillgång och en hotad resurs.
            Det gäller vart och ett av de nio länder som har kust mot Östersjön
            och också andra länder i området som påverkas av miljön i och
            omkring vattnet. Själv känner jag väldigt påtagligt för den här
            regionen, eftersom jag bokstavligen bor mitt i den.
          </note>
          <note>
            Jag vill därför börja med att säga att vi från socialdemokratiskt
            håll ställer oss bakom regeringens förslag om ett åtgärdsprogram
            för
          </note>
          <note>
            Östersjön, vilket är ett resultat av ett mångårigt arbete där
            Sverige har spelat en mycket aktiv roll.
          </note>
          <note>
            Från socialdemokratiskt håll har vi ändå kritiserat förslaget,
            därför att vi anser att propositionen som helhet saknar en enhetlighet
            och sammanhållning i såväl analys som åtgärdsförslag beträffande
          </note>
          <note>
            Östeuropapolitiken i stort. Vi har därför föreslagit en annan
            användning av en del av de medel som regeringen vill teckna in
            i och med detta betänkande. Det innebär inte att vi säger nej
            till åtgärder i Östeuropa, men vi har en annan modell som vi tror
            är bättre.
          </note>
          <note>
            Socialdemokraterna i jordbruksutskottet vill inrätta ett anslag
            på 100 miljoner kronor för miljöanpassad energiförsörjning i Estland,
          </note>
          <note>
            Lettland och Litauen. Vi anser att den frågan måste få en långsiktig
            lösning. Precis som Karl Olov
          </note>
          <note>
            Persson nyss sade fryser folk i våra grannländer. Jag var också
            på besök i Riga för inte så länge sedan och satt inomhus med ytterkläderna
            på mig och huttrade.
          </note>
          <note>
            Lika illa och kanske på lång sikt värre är att industrier står
            still i väntan på energi.
          </note>
          <note>
            Kärnkraftverken är undermåliga och olje- och skifferbrytningen
            samt energiutvinningen ger miljöskador som förskräcker. Oljeimporten
            är dyr, och det hjälper inte med svenska biståndsinsatser, som
            förra vintern var både otillräckliga och kraftigt försenade.
          </note>
          <note>
            Vi vill att anslaget skall användas till energihushållning och
            byggande av biobränsleanläggningar, energiförsörjningssystem samt
            till kompetensuppbyggnad inom biobränsleområdet. Vi är beredda
            att avsätta dessa medel i dag och ber regeringen att återkomma
            med ett sammanhållet program för konkreta insatser med en hållbar
            finansiering.
          </note>
          <note>
            Större delen av summan föreslår vi tas från anslaget
          </note>
          <note>
            Bidrag till miljöarbete, där vi har reserverat en del medel.
            En mindre del av summan föreslås från anslagsposterna Utredningar
            m.m. och Bidrag till internationellt arbete kring den byggda miljön.
          </note>
          <note>
            Som framgick av den föregående debatten föreslår vi finansiering
            delvis via det anslag som nyss behandlades i samband med näringsutskottets
            betänkande. Vårt förslag i båda dessa betänkanden hänger alltså
            ihop. Jag yrkar därför, herr talman, bifall till våra reservationer
            1, 2, 3, 4 och 5 under förutsättning att riksdagen i det närmast
            föregående ärendet, näringsutskottets betänkande
          </note>
          <note>
            NU20, bifallit reservationerna 1 och 2.
          </note>
          <note type="speaker">
            Anf. 166 KARL OLOV PERSSON (kds):
          </note>
          <note>
            Herr talman! Ulla Pettersson säger att
          </note>
          <note>
            Socialdemokraterna i princip står bakom intentionerna i satsningen
            för de baltiska staterna och Östersjöländerna i övrigt. Om ni
            nu gör det, frågar jag mig om det skulle vara helt omöjligt för
          </note>
          <note>
            Socialdemokraterna att ställa sig bakom regeringens förslag så
            att det blev ett enhälligt beslut i riksdagen och att fortsättningsvis
            ställa upp på att medlen skall användas på ett bra sätt.
          </note>
          <note type="speaker">
            anf. 167 ULLA PETTERSSON (s):
          </note>
          <note>
            Herr talman! Som jag sade ställer vi upp när det gäller pengarna.
            Vi tänker inte vara snålare än regeringen, men vi tycker att det
            är bra att verkligen veta vad man gör. Vi tycker att det saknas
            en hel del i förslagen. Vad är t.ex. ''fastighetsfrågor i Östeuropa'',
            som man slänger ur sig i en halvmening och föreslår pengar till
            åtgärder på jordbruksområdet? Man talar om hushållningskunskap
            och LRF. Vi tror att det finns andra goda projekt.
          </note>
          <note>
            Vi har i dag en arbetslöshet på mellan 13 och 14 %
          </note>
          <note>
            hos livsmedelsarbetare. Där finns en avsevärd resurs. Jag behöver
            inte gå längre än till
          </note>
          <note>
            Lantbruksgymnasiet i Lövsta hemma på Gotland för att veta att
            där finns en avsevärd kompetens när det gäller att arbeta i andra
            länder. Vi tycker som sagt att det är mycket som regeringen har
            förbisett i propositionen. Hade vi fått se mer av sådant som vi
            föreslår hade vi kunnat ställa oss bakom regeringens förslag.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 12 §.)
          </note>
          <note>
            12 § Ändring i miljöskyddslagen m.m.
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1991/93:JoU10 Ändring i miljöskyddslagen m.m.
          </note>
          <note>
            (skr. 1992/93:44).
          </note>
          <note type="speaker">
            Anf. 168 JAN JENNEHAG (v):
          </note>
          <note>
            Herr talman! Betänkandet har sin grund i propositionen om ändring
            i miljöskyddslagen.
          </note>
          <note>
            Vissa EG-direktiv på miljöområdet skall införlivas i svensk lag.
            I stort sett är det bra. Annika Åhnberg har i en motion med anledning
            av propositionen framhållit att de ändringar som föreslås inte
            är tillräckliga för att tillgodose EG:s krav. I det avseendet
            ansluter jag mig huvudsakligen till utskottets betänkande.
          </note>
          <note>
            Beträffande ändring i plan- och bygglagen tycker jag inte att
            det finns anledning att begränsa kravet till att miljökonsekvensbeskrivningar
            bara skall införas i den utsträckning som behövs för att uppfylla
            bestämmelserna i EG-direktiven.
          </note>
          <note>
            Boverket har t.ex. framfört att ett mer generellt utformat krav
            på miljökonsekvensbeskrivningar för detaljplanering enligt plan-
            och bygglagen bör införas. Det tycker jag är bra. Jag tycker att
            det pågående utredningsarbetet i dessa frågor inte behöver avvaktas,
            utan att regeringen mycket väl kan lägga fram ett förslag till
            riksdagen i denna fråga i stort sett utan vidare omgång.
          </note>
          <note>
            Herr talman! Jag avser inte att begära votering eller rösträkning
            i denna fråga, men givetvis står jag bakom min meningsyttring
            som jag dock avstår från att yrka bifall till.
          </note>
          <note type="speaker">
            Anf. 169 LENNART DALE US (c):
          </note>
          <note>
            Herr talman! Det är riktigt att det är fråga om ett införlivande
            av svensk lagstiftning i EG-direktiven.
          </note>
          <note>
            Då diskuteras också miljökonsekvensbeskrivningar. De bör, som
            utskottet anför, tas upp i ett vidare perspektiv där man ser hur
            miljökonsekvensbeskrivningar skall användas generellt i Sverige.
            Dess bättre skall
          </note>
          <note>
            Miljöskyddskommitte ns arbete vara klart någon gång i mitten
            av våren. Miljöskyddskommitte n arbetar också med frågan om miljökonsekvensbeskrivningar,
            inte minst vad gäller allmänhetens insyn och öppenheten i hanteringen
            av dessa frågor. Med den behandlingen och den av regeringen aviserade
            behandlingen får man anse att alla de krav som kan ställas är
            tillgodosedda.
          </note>
          <note>
            Herr talman! Jag yrkar bifall till utskottets hemställan.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Företogs till avgörande finansutskottets betänkande 1992/93:FiU9,
            näringsutskottets betänkanden 1992/93:NU11 och NU20 samt jordbruksutskottets
            betänkanden 1992/93:JoU11
          </note>
          <note>
            och JoU10.
          </note>
          <note>
            Finansutskottets betänkande FiU9
          </note>
          <note>
            Utskottets hemställan befölls.
          </note>
          <note>
            Näringsutskottets betänkande NU11
          </note>
          <note>
            Mom. 1 (begräsning av tillståndstiden)
          </note>
          <note>
            Utskottets hemställan bifölls med 299 röster mot 15
          </note>
          <note>
            för meningsyttringen av Rolf L Nilson i motsvarande del.
          </note>
          <note>
            Mom. 3 (förbud mot vissa förberedande åtgärder)
          </note>
          <note>
            Utskottets hemställan bifölls med 291 röster mot 19
          </note>
          <note>
            för reservationen av Bengt Dalström.
          </note>
          <note>
            Mom. 4 (ersättningsinvesteringar)
          </note>
          <note>
            Utskottets hemställan - som ställdes mot meningsyttringen av
            Rolf L Nilson i motsvarande del - bifölls med acklamation.
          </note>
          <note>
            Mom. 5 (export av kärnteknisk utrustning)
          </note>
          <note>
            Utskottets hemställan - som ställdes mot meningsyttringen av
            Rolf L Nilson i motsvarande del - bifölls med acklamation.
          </note>
          <note>
            Mom. 8 (redovisning av kostnaderna vid olika avvecklingsalternativ)
          </note>
          <note>
            Utskottets hemställan - som ställdes mot meningsyttringen av
            Rolf L Nilson i motsvarande del - bifölls med acklamation.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Näringsutskottets betänkande NU20
          </note>
          <note>
            Mom. 1 (kärnsäkerhetssamarbete)
          </note>
          <note>
            Utskottets hemställan bifölls med 184 röster mot
          </note>
          <note>
            128 för reservation 1 av Birgitta Johansson m.fl.
          </note>
          <note>
            Mom. 2 (insatser för ny energiteknik)
          </note>
          <note>
            Utskottets hemställan bifölls med 183 röster mot
          </note>
          <note>
            128 för reservation 2 av Birgitta Johansson m.fl. 3
          </note>
          <note>
            ledamöter avstod från att rösta.
          </note>
          <note>
            Jordbruksutskottets betänkande JoU11
          </note>
          <note>
            Utskottets hemställan bifölls.
          </note>
          <note>
            Jordbruksutskottets betänkande JoU10
          </note>
          <note>
            Mom. 7 (generellt krav på miljökonsekvensbeskrivningar i PBL)
          </note>
          <note>
            Utskottets hemställan - som ställdes mot meningsyttringen av
            Jan Jennehag - bifölls med acklamation.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            13 § Bordläggning
          </note>
          <note>
            Anmäldes och bordlades
          </note>
          <note>
            Skatteutskottets betänkanden
          </note>
          <note>
            1992/93:SkU17 Beskattning av inkomst från handelsbolag i samband
            med att andelen överlåtits
          </note>
          <note>
            1992/93:SkU18 Vissa författningsändringar
          </note>
          <note>
            Socialförsäkringsutskottets betänkande
          </note>
          <note>
            1992/93:SfU9 Besparingar i socialförsäkringssystemet
          </note>
          <note>
            Näringsutskottets betänkande
          </note>
          <note>
            1992/93:NU16 Åtgärder för att stärka det finansiella systemet
          </note>
          <note>
            Skatteutskottets betänkanden
          </note>
          <note>
            1992/93:SkU11 Ytterligare förenklingar i deklarationsförfarandet
          </note>
          <note>
            1992/93:SkU13 Slopad kilometerskatt och ny skatt på dieselolja
          </note>
          <note>
            1992/93:SkU14 Vissa frågor om beskattning av inkomst av tjänst
          </note>
          <note>
            1992/93:SkU15 Vissa företagsskattefrågor
          </note>
          <note>
            1992/93:SkU16 Fastighetstaxering m.m.
          </note>
          <note>
            Kulturutskottets betänkande
          </note>
          <note>
            1992/93:KrU8 Ägande av den avgiftsfinansierade radio- och TV-verksamheten
            m.m.
          </note>
          <note>
            14 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            1992/93:68 avBirgit Henriksson (m) till utrikesministern om bistånd
            till den estniska polisen:
          </note>
          <note>
            Vid ett besök häromdagen på Statens hundskola i
          </note>
          <note>
            Sollefteå visade det sig att man för närvarande har vissa avsättningsproblem
            för hundar, som börjar bli mogna för den tuffa polishundsutbildningen.
            Detta beror bl.a. på att polisen av budgetskäl skurit ned nyanskaffningen
            mycket kraftigt. Från den 1 juli i år drivs skolan i aktiebolagsform,
            men har behållit namnet Statens hundskola. Hundskolan hade dessförinnan
            under flera år dragits med problem:
          </note>
          <note>
            en ålderstigen organisation, stora underskott och dåligt arbetsklimat.
          </note>
          <note>
            Den estniska regeringen har kontaktat Statens hundskola med en
            begäran om bistånd till den estniska polisen och tullmyndigheten.
            Bakgrunden är att man efter Estlands nyvunna självständighet upplevt
            hur kriminalitet av olika slag ökat mycket kraftigt. Det gäller
            även narkotikasmuggling. En starkt försvårande faktor är att brottsbekämpningens
            möjligheter minskat mycket kraftigt eftersom Ryssland har dragit
            tillbaka alla polishundar. Dessa betraktades som rysk egendom.
          </note>
          <note>
            Esterna skulle vilja ha 45 polishundar, 3--5
          </note>
          <note>
            narkotikahundar, 4--5 bombhundar samt 10
          </note>
          <note>
            väktarhundar per år under tre år.
          </note>
          <note>
            Statens hundskola i Sollefteå kan leverera dessa hundar. Man
            kan även stå för utbildning av hundförare -- i Sverige och på
            plats i Estland. Man kan även hjälpa till med utrustning för verksamheten
            och för djursjukvård. Projektet kan mycket väl byggas ut att omfatta
            även Lettland och
          </note>
          <note>
            Litauen. Pengar att bestrida kostnaderna borde kunna rymmas inom
            ramen för Östbiståndet.
          </note>
          <note>
            Eftersom läget i Estland är akut och förfrågan från inrikesministern
            kom i november vill jag ställa följande fråga till utrikesminister
            Margaretha af
          </note>
          <note>
            Ugglas:
          </note>
          <note>
            Vilka åtgärder är utrikesministern beredd att vidta för att bistå
            den estniska polisen och tullen?
          </note>
          <note>
            15 § Kammaren åtskildes kl. 21.15.
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början t.o.m. ajourneringen
            kl. 10.51,
          </note>
          <note>
            av talmannen därefter t.o.m. 7 § anf. 41 (delvis),
          </note>
          <note>
            av andre vice talmannen därefter t.o.m. anf. 77
          </note>
          <note>
            (delvis),
          </note>
          <note>
            av tredje vice talmannen därefter t.o.m. anf. 114
          </note>
          <note>
            (delvis),
          </note>
          <note>
            av talmannen därefter t.o.m. ajourneringen kl.
          </note>
          <note>
            18.24,
          </note>
          <note>
            av förste vice talmannen därefter t.o.m. 11 § anf.
          </note>
          <note>
            167 (delvis) och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
