<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--79</head>
          <docDate when="1993-03-19 00:00:00">1993-03-19 00:00:00</docDate>
        </div>
      </front>
      <body>
        <div>
          <note>
            1 § Svar på interpellation 1992/93:83 om
          </note>
          <note>
            Mellanöstern
          </note>
          <note>
            Anf. 1 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Hans Göran Franck frågar i en interpellation om Mellanöstern
            på vilket sätt regeringen avser verka för att man skall uppnå
            framsteg i fredsprocessen. Vidare frågar Franck vilka åtgärder
            regeringen vill vidta för att uppnå amnesti för alla politiskt
            frihetsberövade, för att alla deporterade skall få återvända hem,
            att bosättningarna stoppas och alla utbildningsanstalter öppnas
            i de ockuperade områdena. Slutligen frågar Hans Göran Franck om
            regeringen är beredd att ta något medlande initiativ för att söka
            lösa problemen med mänskliga rättigheter i Mellanöstern. Detta
            skulle ske, menar
          </note>
          <note>
            Franck, genom att skapa en grupp för mänskliga rättigheter inom
            ramen för fredsprocessen.
          </note>
          <note>
            Fru talman! När fredsprocessen i Mellanöstern inleddes i oktober
            1991 innebar det ett historiskt genombrott för möjligheten av
            en lösning på en av efterkrigstidens långvarigaste och mest djupgående
            konflikter. Då man bedömer framstegstakten i processen måste det
            ske mot bakgrund av konfliktens komplexitet och långa historia.
          </note>
          <note>
            Efter mina resor nyligen i Israel, de ockuperade områdena och
            Egypten har jag intrycket att det finns en stark vilja hos såväl
            israeler som palestinier att snarast möjligt gå vidare med fredsprocessen.
          </note>
          <note>
            Mina samtal i regionen har också stärkt mig i uppfattningen att
            alla parter har ett strategiskt intresse av en fredsuppgörelse.
            Möjligheten att ersätta konflikt med konstruktivt samarbete har
            konkretiserats genom den pågående processen.
          </note>
          <note>
            Det gäller nu att gå vidare mot detta mål, närmast genom att
            finna en lösning på den kris som uppstått till följd av Israels
            beslut att deportera över 400
          </note>
          <note>
            palestinier. Inbjudningar har nu gått ut till en ny förhandlingsrunda,
            vilket i sig kan ses som en bekräftelse på att den internationella
            dialogen med parterna bidragit till att föra processen framåt.
            Det är min förhoppning att alla parter till sist skall infinna
            sig till återupptagna förhandlingar och att de gynnsamma faktorer
            som ledde till att
          </note>
          <note>
            Madridsamtalen över huvud taget kom till stånd även kommer att
            bestämma den fortsatta utvecklingen.
          </note>
          <note>
            Som en av processens sponsorer och initiativtagare behåller USA
            sitt avgörande inflytande på utvecklingen. Från alla parter framhålls
            vikten av att USA fortsätter att axla sitt ansvar i regionen.
          </note>
          <note>
            Utrikesminister Warren Christophers nyligen genomförda rundresa
            synes ha lagt grunden för ett aktivt direkt engagemang från
          </note>
          <note>
            Clintonadministrationens sida i fredsprocessen.
          </note>
          <note>
            Fru talman! Det är ett övergripande mål för svensk
          </note>
          <note>
            Mellanösternpolitik att, genom stöd till fredsprocessen, bidra
            till att fred och säkerhet uppnås i området. I förhandlingsprocessen
            förutsätts parterna själva vara den drivande kraften, vilket dock
            inte hindrar att även Sverige har en roll att spela för att främja
            processen.
          </note>
          <note>
            Grundläggande är härvid att vi upprätthåller öppna och positiva
            kontakter med alla inblandade parter.
          </note>
          <note>
            Sverige stödjer helhjärtat fredssamtalens parter gentemot de
            krafter som motsätter sig en fredslösning.
          </note>
          <note>
            Vårt bistånd till de ockuperade områdena är inriktat på att dels
            hjälpa särskilt utsatta grupper, dels bidra till den grund som
            nu läggs för en framtida administration. Egna iakttagelser och
            samtal i området har övertygat mig om att detta stöd bör fortsätta,
            liksom vårt förhållandevis stora bidrag till flyktingarna genom
            UNRWA.
          </note>
          <note>
            Liksom hittills bör vi tillsammans med andra länder också fortsätta
            att aktivt bevaka de multilaterala arbetsgrupper som utgör en
            del av fredsprocessen.
          </note>
          <note>
            Siktet bör vara inställt på att konkret bidra till detta arbete
            i de fall där möjligheter uppstår. Inte minst intressanta är de
            samarbetsmöjligheter som diskuteras inom det ekonomiska området,
            där den privata sektorn inom svenskt näringsliv bör uppmuntras
            att öka sin aktivitet.
          </note>
          <note>
            Fru talman! Hans Göran Francks andra fråga handlar om åtgärder
            för att motverka vissa kränkningar av mänskliga rättigheter.
          </note>
          <note>
            Uppgifterna om ökad våldsutövning i de ockuperade områdena är
            djupt oroande. Denna våldsupptrappning hotar fredsprocessen och
            undergräver de krafter som motsätter sig denna.
          </note>
          <note>
            FN kommer i framtiden att få en ökad roll i bevakningen av de
            mänskliga rättigheterna i de ockuperade områdena, genom att man
            tillsätter en rapportör. Mot bakgrund av den stegrade våldsupptrappningen
            i de ockuperade områdena kan en sådan fylla en viktig funktion.
          </note>
          <note>
            Den svenska regeringen har vid flera tillfällen markerat sin
            uppfattning att den fjärde
          </note>
          <note>
            Genèvekonventionen om skydd för civilbefolkningen under ockupation,
            liksom en rad centrala mänskliga rättighetskonventioner, är tillämpliga
            på de ockuperade områdena -- och måste respekteras.
          </note>
          <note>
            Under mina samtal i Israel hade jag tillfälle att mer utförligt
            framlägga regeringens syn på såväl deportationen som andra kränkningar
            av mänskliga rättigheter i de ockuperade områdena. Jag framhöll
          </note>
          <note>
            Sveriges fulla stöd för säkerhetsrådets resolution
          </note>
          <note>
            799, i vilken krävs att de deporterade tillåts återvända.
          </note>
          <note>
            Nyligen har vår uppfattningen kommit till uttryck i ett gemensamt
            nordiskt inlägg vid mötet med FN:s kommission för de mänskliga
            rättigheterna. I detta anförande återfinns väl kända svenska ståndpunkter
            vad avser de kränkningar av mänskliga rättigheter i de ockuperade
            områdena som omnämns i interpellationen. Dessutom stödde
          </note>
          <note>
            Sverige genom medförslagsställarskap en resolution som krävde
            att Israel fullt ut upphör med bosättningar på de ockuperade områdena.
          </note>
          <note>
            Fru talman! Frågan om en arbetsgrupp för mänskliga rättigheter
            inom ramen för fredsprocessen har främst diskuterats med avseende
            på dess multilaterala del.
          </note>
          <note>
            De multilaterala fredssamtalen har som ett huvudsyfte att lägga
            grunden till ett framtida fredsscenario på basis av en regional
            helhetssyn.
          </note>
          <note>
            Det är önskvärt att mänskliga rättigheter införs som ett viktigt
            element i en framtida fredsordning.
          </note>
          <note>
            Jag har därför förklarat att Sverige är berett att vara värd
            för en multilateral arbetsgrupp om mänskliga rättigheter, om inblandade
            parter själva är överens om detta. Med tanke på den centrala betydelse
            respekten för mänskliga rättigheter har för att skapa ömsesidigt
            förtroende i regionen, finner jag idén värd att stödja. Jag är
            beredd att även stödja andra initiativ som kan bli aktuella för
            att främja de mänskliga rättigheterna. Likaså kan frågan om valövervakning
            bli aktuell i samband med att ett övergångsstyre upprättas i de
            ockuperade områdena. Sverige bör då vara berett att bidra med
            valobservatörer.
          </note>
          <note type="speaker">
            Anf. 2 HANS GÖRAN FRANCK (s):
          </note>
          <note>
            Fru talman! Jag ber att få tacka utrikesministern för det utförliga
            och även -- det vill jag gärna säga --
          </note>
          <note>
            insiktsfulla svaret om situationen i Mellanöstern.
          </note>
          <note>
            Jag har själv flera gånger besökt de ockuperade områdena, och
            jag tror att det är värdefullt att man kan studera situationen
            på plats. Jag förstår att utrikesministern genom sitt nyligen
            gjorda besök har skaffat sig nya kontakter som kan bli värdefulla
            i det fortsatta arbetet.
          </note>
          <note>
            Först till fredsprocessen. Jag menar att det nu gäller inte bara
            för Sverige utan även för många andra länder att bli betydligt
            aktivare när det gäller att få till stånd nya framsteg i denna
            process. Sverige kan, menar jag, spela en mycket viktig roll.
            Jag tror också att utrikesministern har åstadkommit en god början
            på en än mer aktiv roll. Det gäller då inte bara parterna, utan
            det gäller också att mobilisera andra länder till stöd för fredsprocessen.
            En fråga som spelar en nyckelroll är USA:s hållning. Det har utrikesministern
            också angivit i sitt svar.
          </note>
          <note>
            Jag har nu sett att utrikesministern skall sammanträffa med den
            amerikanske utrikesministern Warren Christopher i slutet av mars.
            Jag menar att det bör vara ett bra tillfälle att framföra de svenska
            synpunkterna. Men jag tror att det nu också bör komma till ett
            nytt moment i den här saken.
          </note>
          <note>
            Det förefaller som att det inte är möjligt att nå större framsteg
            i fredsprocessen utan att PLO dras in i den på ett mer direkt
            sätt -- nu kan man säga att det är indirekt. Det här är också
            synpunkter som framförs från olika håll, inte bara från palestinierna
            själva. Tanken har stöd på olika håll, inte minst i arabvärlden.
          </note>
          <note>
            Det här är särskilt viktigt av den enkla anledningen att det
            finns en annan mycket militant organisation
          </note>
          <note>
            Hamas som spelar en mycket negativ roll. Hamas uppfattar både
            Israel och PLO som sina fientliga motparter. Jag menar att det,
            i det här läget när
          </note>
          <note>
            Hamas spelar en så negativ roll för fredsprocessen, är nödvändigt
            att ta ett nytt steg.
          </note>
          <note>
            Jag läser ur en rapport som återgavs i en svensk morgontidning
            att de sammanslutningar som finns nu i de ockuperade områdena
            beskrivs såsom de blodigaste hitintills. Det är en upptrappning
            som är mycket allvarlig. I dag varnar Hamas för att organisationen
            skall vidga sin aktivitet från Gaza --
          </note>
          <note>
            där man har koncentrerat den -- till andra delar, framför allt
            till Västbanken.
          </note>
          <note>
            Jag menar att utrikesministern under USA-besöket bör ta tillfället
            i akt att försöka återuppta Sveriges roll och diskutera med den
            nya amerikanska administrationen om att ta ett nytt steg för att
            få in
          </note>
          <note>
            PLO i fredsprocessen. Det föreligger bättre förutsättningar nu
            beroende på att det straffbelagda förbudet som fanns i Israel
            mot kontakter med PLO är upphävt. Det är i alla fall en signal
            om att det finns en annan jordmån för att gå vidare på den här
            punkten.
          </note>
          <note>
            Utrikesministerns hållning är mycket positiv när det gäller en
            mänsklig rättighetsgrupp. Men det gäller att inte bara stödja
            den utan att aktivt verka för den. Jag tycker att regeringens
            ställningstagande inte riktigt framgick av svaret, och jag hoppas
            på utrikesministern klargörande på den punkten.
          </note>
          <note type="speaker">
            Anf. 3 KENT CARLSSON (s):
          </note>
          <note>
            Fru talman! Det svar som utrikesministern har lämnat är positivt
            på många punkter. Att Sverige har varit medförslagsställare när
            det gäller att bosättningarna skall upphöra fullt ut är utmärkt.
          </note>
          <note>
            Beskedet om fördömandet av de deporteringar som
          </note>
          <note>
            Israel har gjort och beskedet om Sveriges positiva inställning
            till att stöda en MR-grupp är också bra.
          </note>
          <note>
            Hela svaret andas en annan ton än den som förekommit vid tidigare
            diskussioner med utrikesministern, mig, Hans Göran Franck m.fl.
          </note>
          <note>
            Svaret visar att regeringen mer aktivt än tidigare är beredd
            att driva de här frågorna.
          </note>
          <note>
            Jag vill ställa en del kompletterande frågor.
          </note>
          <note>
            Utrikesministern säger i svaret när det gäller MR-
          </note>
          <note>
            gruppen: ''om inblandade parter själva är överens om detta''.
            Har konkreta samtal förts? Har den svenska regeringen nyligen
            -- kanske under den resa som utrikesministern gjort -- haft diskussioner
            med de berörda parterna?
          </note>
          <note>
            Det finns möjligheter till att ta andra initiativ och att verka
            på andra vägar för att hjälpa fredsprocessen framåt. Vi är ju
            överens om att fredsprocessen är det mest väsentliga just nu,
            därför skulle jag vilja veta om det finns andra funderingar hos
            den svenska regeringen om hur man kan bidra. Det har sett rätt
            mörkt ut för fredsförhandlingar, inte minst efter Israels beslut
            att deportera 418 palestinier utan någon rättegång eller den juridiska
            process som man bör ha i en stat som betecknar sig såsom rättsstat.
            Det har allvarligt skadat hela det maskineri som drogs i gång
            genom
          </note>
          <note>
            Madridsamtalen.
          </note>
          <note>
            Med den utveckling som har varit tror jag att vi tyvärr kan komma
            att hamna i det läge att förhandlingarna brakar samman. Det gäller
            då att ha en beredskap för vad man i det läget skall göra.
          </note>
          <note>
            Har utrikesministern några funderingar kring vad
          </note>
          <note>
            Sverige och världsorganisationen FN har för möjligheter till
            att göra någonting?
          </note>
          <note type="speaker">
            Anf. 4 VIOLA FURUBJELKE (s):
          </note>
          <note>
            Fru talman! Jag hade egentligen inte tänkt delta i den här debatten.
            Men när jag läste utrikesministerns svar blev jag så positivt
            överraskad av en del i det att jag vill kommentera det särskilt,
            nämligen utrikesministerns besked om att Sverige har anmält intresse
            för att åtaga sig uppdraget som ordförande i en multilateral arbetsgrupp
            om mänskliga rättigheter.
          </note>
          <note>
            Mina frågor är: Vilken är reaktionen från de inblandade parterna
            på det här förslaget? Hur går vi vidare? Jag anser att det brådskar
            och att det inte kan vänta. Vi är fulla av iver att försöka få
            något resultat och att den här arbetsgruppen kommer till.
          </note>
          <note>
            Vilken är utrikesministerns plan för att gå vidare för att förverkliga
            den multilaterala arbetsgruppen om mänskliga rättigheter?
          </note>
          <note type="speaker">
            Anf. 5 KARL-ERIK SVARTBERG (s):
          </note>
          <note>
            Herr talman! Hans Göran Franck kallade svaret insiktsfullt. Jag
            instämmer med honom.
          </note>
          <note>
            Redovisningen är utomordentligt bra. Jag skulle vilja säga att
            redovisingen utvisar en uppstramning av svensk Mellanösternpolitik.
            Svaret innehåller både bra och viktiga markeringar.
          </note>
          <note>
            För att framhäva det som sägs i svaret vill jag peka på ett par
            markeringar. Att utrikesministern talar om att bidra till den
            grund som läggs för en framtida administration är en mycket klar
            och bra markering. Även påpekandet om den i framtiden vidgade
            rollen för FN, genom att en rapportör tillsätts för att bevaka
            de mänskliga rättigheterna i de ockuperade områdena, är bra. Det
            som vi har fått veta genom medierna, nämligen att utrikesministern
            framhöll Sveriges fulla stöd för säkerhetsrådets resolution 799,
            i vilken krävs att de deporterade tillåts återvända, är också
            bra.
          </note>
          <note>
            Det finns annat som är viktigt att framhäva, men jag vill liksom
            de tidigare talarna ta fasta på just detta att Sverige förklarat
            sig berett att vara värd för en multilateral arbetsgrupp om mänskliga
            rättigheter. Jag tror att man måste sätta de inblandade parterna
            på spåret, därför att jag har upplevt av de rapporter som jag
            har fått om fredsprocessen att det är just själva mötet mellan
            parterna i konflikten som är det viktiga, och som ger öppningar.
          </note>
          <note>
            Jag föreslår därför utrikesministern att öppna för en sådan här
            multilateral arbetsgrupp genom att bjuda in till en konferens
            här i Sverige om de mänskliga rättigheterna i de ockuperade områdena.
            Till denna konferens skall parterna i konflikten och en bred multilateral
            arbetsgrupp bjudas in, alltså intressenter från olika håll inom
          </note>
          <note>
            FN-organisationen.
          </note>
          <note>
            Jag tror att det skulle skapa en öppning för den här arbetsgruppen
            och bidra till att elda på fredsprocessen som nu har gått i stå.
          </note>
          <note>
            Anf. 6 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Jag tackar för de många positiva kommentarer som
            jag har fått. Jag vill omedelbart haka på Karl-Erik Svartbergs
            uttryck ''elda på''
          </note>
          <note>
            fredsprocessen. Det understryker i sig den försiktighet med vilken
            de primärt inblandade länderna, men inte minst de länder som står
            en bit därifrån, samtidigt måste agera. Vi skall ha detta i åtanke,
            när vi funderar med största allvar på vad vi kan göra för att
            bidra till fredsprocessen, dvs. att vi måste agera på ett sådant
            sätt att vi verkligen stöder fredsprocessen och inte försvårar
            för de parter som är aktivt engagerade.
          </note>
          <note>
            Jag kan redovisa ett intryck från mitt besök i regionen, och
            det var att här pågår en oerhört aktiv besöksdiplomati. Det är
            verkligen så att parterna befinner sig i ständig kontakt med varandra,
            med hjälp av moderna kommunikationsmedel av varjehanda slag, och
            vi skall inte underskatta vad det i själva verket betyder för
            möjligheterna att lösa de svåra frågorna, bl.a. deportationerna.
            Vi måste ha respekt för detta, därför att detta är högkvalificerade
            människor, som naturligtvis känner sina egna problem allra bäst.
            Den respekten vill jag ge uttryck för, så att vi inte på något
            sätt stör någonting som är oerhört väsentligt och som det också
            finns förhoppningar om att det skall leda vidare.
          </note>
          <note>
            Låt mig också ta tillfället i akt -- vi bör alla göra det --
            att uttrycka vår oerhört starka oro för och vårt avståndstagande
            från våldsutvecklingen. Den är förfärlig. Det är förfärligt att
            läsa om den i tidningarna och att bevittna den på TV. Den är naturligtvis
            allra värst för de människor som berörs av den. Det är alltså
            människor som dör och skadas varje dag i områdena.
          </note>
          <note>
            Jag tycker, liksom Hans Göran Franck, att det var mycket obehagligt
            att läsa om de hot som Hamas nu har utslungat om en upptrappad
            våldsutveckling. Den analys man måste göra är att detta är försök
            att sabotera fredsprocessen, och detta måste vi på alla sätt ta
            avstånd från.
          </note>
          <note>
            Vad kan Sverige göra? Vi måste komma ihåg -- får jag därmed ändå
            vända mig litet mot vad Hans
          </note>
          <note>
            Göran Franck sade -- att det i dagens läge inte handlar om att
            återuppta Sveriges roll. Situationen är väsentligt annorlunda
            nu än den var när Sten
          </note>
          <note>
            Andersson gjorde sina insatser, som säkert var mycket utmärkta.
            Det var en väsentligt annorlunda tid då -- vi måste inse detta.
          </note>
          <note>
            Parterna är i direkt kontakt med varandra i dag.
          </note>
          <note>
            Mitt intryck är att PLO i själva verket också är kraftigt involverat.
            Vi har ju sett den rörelse som
          </note>
          <note>
            Israel har visat i den frågan, som är nog så väsentlig.
          </note>
          <note>
            Jag har den djupaste respekt för det palestinska ledarskap som
            jag träffade på de palestinska områdena.
          </note>
          <note>
            Därmed kommer jag till frågan om en multilateral arbetsgrupp,
            som Kent Carlsson tog upp. Vi skall vara medvetna om att det finns
            en bilateral arbetsgrupp för mänskliga rättigheter mellan Israel
            och palestinierna. Vi kan förstå att den inte fungerar så bra.
            Det finns alltså en önskan från palestinsk sida, en mycket klok
            önskan också för framtiden, därför att respekten för de mänskliga
            rättigheterna måste föras in som en del i en hållbar fredsordning.
            Jag tänker framåt, och det är därför som jag tycker att det är
            mycket viktigt att få till stånd en multilateral arbetsgrupp.
          </note>
          <note>
            Jag fick redovisat från palestinsk sida att palestinierna har
            fört direkta samtal med amerikanerna om det här, och naturligtvis
            med andra parter, och än så länge icke funnit den rätta responsen.
          </note>
          <note>
            Jag tycker att det här är en naturlig sak för Sverige att föra
            vidare. Det är väl i linje med vår utrikespolitik. Jag tror att
            vi kan göra en konstruktiv insats. Jag vill inte här och nu säga
            exakt hur jag skall gå vidare med frågan, men det gör jag gärna
            vid ett senare tillfälle, då vi har fått möjlighet att fundera.
            Jag skall naturligtvis ta till mig Karl-Erik Svartbergs förslag,
            men jag tror att vi måste tänka noggrant hur vi agerar, så att
            vi inte stör utan i stället stöder.
          </note>
          <note type="speaker">
            Anf. 7 HANS GÖRAN FRANCK (s):
          </note>
          <note>
            Fru talman! Jag är mycket väl medveten om den faktiska roll som
            PLO spelar i fredsprocessen. Det är också viktigt att PLO tar
            sitt ansvar, så som förutsättningarna nu är. Det nya momentet,
            som jag ville trycka på, är detta att Hamas håller på att spela
            en ny och mycket viktigare roll. Det skulle kunna vara en markering
            för framtiden, om man formellt drog in PLO på ett annat sätt.
          </note>
          <note>
            Jag tycker ändå att utrikesministern bör samtala med den amerikanske
            utrikesministern om den här situationen, som innebär starka faromoment
            just nu. Det är lätt att dra fram en hel del positiva sidor, men
            vi måste göra klart för oss att bilden trots allt är mycket mörk.
          </note>
          <note>
            Jag vill fästa uppmärksamheten på en annan sak, som kanske kan
            vara både positiv och negativ.
          </note>
          <note>
            Syriens president har nu uttryckligen sagt ifrån att det inte
            är fråga om att förhandla direkt med Israel utan att det måste
            vara en helhetsuppgörelse. Det är också viktigt när det gäller
            fredsprocessens strategi. Det är alltså inte längre möjligt att
            återkomma till uppgörelser av Camp Davidkaraktär, utan nu är det
            fråga om att få helhetsuppgörelser.
          </note>
          <note>
            Det är då olika frågor som spelar en mycket viktig roll. Jag
            vill dra fram detta med att den palestinska sidan måste stärkas
            i processen, så att inte de negativa krafterna tar över. En annan
            sak är MR-
          </note>
          <note>
            gruppen.
          </note>
          <note>
            Jag vill nämna att Europarådet har varit inbjudet till Israel
            och också har gjort besök i de ockuperade områdena. Europarådets
            president Miguel
          </note>
          <note>
            Martinez talade inför Knesset, vilket var en mycket anmärkningsvärd
            sak. Jag vill i det sammanhanget nämna, eftersom vi har haft diskussioner
            i
          </note>
          <note>
            Europarådet just med Miguel Martinez om detta, att han för Europarådets
            del är mycket positivt intresserad av att medverka och att hjälpa
            till för att en sådan här MR-grupp skall kunna bli framgångsrik.
          </note>
          <note>
            Det hör till de aktiva insatser som jag skulle vilja fästa utrikesministerns
            uppmärksamhet på. Det kan finnas en öppning och en möjlighet för
            Sveriges insatser på just den här punkten.
          </note>
          <note type="speaker">
            Anf. 8 KARL-ERIK SVARTBERG (s):
          </note>
          <note>
            Fru talman! Jag använde uttrycket ''elda på'', och det gjorde
            jag därför att det brådskar, precis som
          </note>
          <note>
            Hans Göran Franck, de övriga och utrikesministern själv har påpekat
            när det gäller Hamas och Hamas inflytande, som ju växer i en förfärande
            fart. Därför menade jag att det är viktigt att fredsprocessen
            kommer i gång igen.
          </note>
          <note>
            Jag är självfallet beredd att ställa mig bakom utrikesministerns
            formuleringar, på samma sätt som med följande mening i svaret:
            ''Med tanke på den centrala betydelse respekten för mänskliga
            rättigheter har för att skapa ömsesidigt förtroende i regionen,
            finner jag idén värd att stödja.''
          </note>
          <note>
            Det är just fråga om att skapa förtroende, och därför är jag
            inte ute efter att störa fredsprocessen, utan att stödja den.
            Jag tror att vi kan göra det från svensk sida genom att agera
            mera aktivt för att först och främst parterna men också andra
            inflytelserika grupper kan mötas. Det är mötet mellan dem som
            ger de öppningar som behövs i den här processen.
          </note>
          <note>
            Anf. 9 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Alla här i kammaren känner väl till att mina intryck
            är att vad Sverige gör via UNWRA
          </note>
          <note>
            och direkt för att hjälpa till på de ockuperade områdena är alldeles
            utmärkt. Det är något vi skall fortsätta med.
          </note>
          <note>
            Vi skall inte alldeles bortse från -- om vi håller oss till den
            positiva tolkningen -- att utvecklingen skall vara fredsinriktad,
            och vi skall inte underskatta betydelsen av ett ekonomiskt samarbete
            med
          </note>
          <note>
            Mellanöstern. Europa kan ha en stor roll att spela, och det kan
            vara oerhört väsentligt. Självfallet är situationen i de ockuperade
            områdena ur ekonomisk synpunkt något att ha i åtanke.
          </note>
          <note>
            Jag vill nämna det frihandelsavtal som EFTA-
          </note>
          <note>
            länderna och Israel har ingått. I anslutning till detta avtal
            ingicks en överenskommelse, som kanske inte har rönt så stor uppmärksamhet,
            om att palestinska producenter skall kunna exportera utan hinder
            från
          </note>
          <note>
            Israels sida. Det finns alltså ett erkännande av de olika parternas
            intressen i detta. EG har liknande avtal. När vi tänker framåt
            på vad Sverige och
          </note>
          <note>
            Europa kan göra skall vi även komma ihåg den ekonomiska utvecklingen.
          </note>
          <note type="speaker">
            Anf. 10 HANS GÖRAN FRANCK (s):
          </note>
          <note>
            Fru talman! Fredsprocessen kommer förmodligen att bli långvarig.
            Man får i varje fall ha som arbetshypotes att det inte går att
            uppnå snabba resultat, även om ansträngningarna förstärks mycket
            kraftigt från olika håll.
          </note>
          <note>
            Under den tid det tar att bilda grupper för mänskliga rättigheter
            är det trots allt många människor som fortsätter att lida. Det
            är fruktansvärt att det finns 12 000 människor som sitter i läger.
            Det är fråga om en typ av koncentrationsläger eller arbetsläger.
            Alla sådana läger bör läggas ned. Det är mycket kontraproduktivt
            sett ur ockupationsmaktens synpunkt att bedriva en sådan politik.
          </note>
          <note>
            Vi talar nu om 400 som har deporterats. Men vi skall inte glömma
            bort att 1 300 personer har blivit deporterade sedan 1967. En
            stor grupp människor har blivit deporterade vid tidigare tillfällen,
            fast i mindre uppseendeväckande proportioner.
          </note>
          <note>
            Det råder en stor nöd, och det här ger skrämmande interiörer
            av hur våldet drabbar fullständigt oskyldiga människor. Vi kunde
            häromdagen läsa i
          </note>
          <note>
            Svenska Dagbladet hur en bensinmacksföreståndare, som var fullkomligt
            oskyldig, förlorade allt vad han ägde och hade. Det gällde mycket
            stora belopp. Vi får en bra rapportering från dessa områden. Cordelia
          </note>
          <note>
            Edvardsson skrev nyligen att det är upplagt för direkta förhandlingar
            med PLO. Detta skrev hon på basis av att det finns tendenser att
            förhandlingar skulle befordra fredsprocessen och ge ett bättre
            grepp i kampen för de mänskliga rättigheterna.
          </note>
          <note>
            Jag tror att det skulle vara viktigt och betydelsefullt för fredsprocessen
            om den israeliska regeringen ensidigt gjorde vissa ställningstaganden.
            De har ju frigett en del människor från lägren. De har låtit en
            del deporterade personer få återkomma. Men jag tror att vi måste
            fortsätta med våra påtryckningar för att den israeliska regeringen
            skall göra nya sådana ställningstaganden, allt i syfte att befordra
            fredsprocessen. En annan politik i motsatt riktning -- vilket
            det finns krafter för i Israel --
          </note>
          <note>
            verkar i negativ riktning.
          </note>
          <note>
            Anf. 11 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Jag delar Karl-Erik Svartbergs bedömning när det
            gäller tidsaspekten. Det är bråttom.
          </note>
          <note>
            Överläggningen var härmed avslutad.
          </note>
          <note>
            2 § Svar på interpellation 1992/93:87 om
          </note>
          <note>
            Sveriges stöd till fredsprocessen i El Salvador
          </note>
          <note>
            Anf. 12 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Viola Furubjelke har ställt ett antal frågor till
            mig om vad regeringen gör för att stödja fredsprocessen i El Salvador.
          </note>
          <note>
            Det fredsavtal som undertecknades i Mexico den 16
          </note>
          <note>
            januari 1992 innebar en ny fas i El Salvadors historia. Utvecklingen
            under det gångna året har varit både hoppingivande och imponerande.
            Under konstruktiv ledning från FN har fredsavtalets parter haft
            förmåga och vilja att gå vidare i processen mot varaktig fred,
            försoning och demokrati.
          </note>
          <note>
            Att den väpnade konflikten formellt avslutats markerades vid
            en särskild högtidlighet i El
          </note>
          <note>
            Salvador den 15 december, vid vilken Sverige var närvarande.
          </note>
          <note>
            Det finns emellertid kvarvarande problem som inger oro. Den s.k.
            ad hoc-kommissionens rekommendationer angående utrensning av ett
            visst antal militärer har inte helt fullföljts, trots särskild
            uppmaning av FN:s generalsekreterare och trots att den salvadoranske
            presidenten enligt fredsavtalet har förbundit sig att agera i
            enlighet med kommissionen. Det är av principiell vikt att kommissionens
            rekommendationer genomförs i sin helhet, och att den salvadoranska
            regeringen därmed markerar det civila samhällets ledande roll.
          </note>
          <note>
            Samtidigt är det av stor betydelse att förstöringen av gerillans
            vapen fullföljs på avtalat sätt.
          </note>
          <note>
            Den rapport som överlämnades till FN:s generalsekreterare av
            den s.k.
          </note>
          <note>
            sanningskommissionen i måndags är ett nödvändigt led i försoningsprocessen
            i El Salvador. De strukturella orsakerna till våldet i landet
            måste undanröjas och det civila samhället stärkas.
          </note>
          <note>
            Kommissionens rekommendationer i detta avseende är angelägna
            och bör därför genomföras.
          </note>
          <note>
            Det internationella samfundets stöd till fredsprocessen i El
            Salvador kommer att vara av stor vikt också framöver. Den svenska
            regeringen har för sin del lämnat kontinuerligt politiskt och
            ekonomiskt stöd. Regeringen har i budgetpropositionen föreslagit
            ett bistånd till fredsprocessen på 60 miljoner kronor per år under
            tre år, förutsatt att aktuella insatser har stöd av fredsavtalets
            båda parter, och att insatserna kan bidra till en fortsatt demokratisering
            och försoning i landet i enlighet med fredsavtalet. Sedan tidigare
            finns också ett bistånd på runt 30 miljoner kronor via enskilda
            organisationer och via FN:s flyktingkommissarie för insatser bland
            internflyktingar och återvändande.
          </note>
          <note>
            Det svenska stödet till fredsprocessen riktas till tre huvudområden.
            För det första till demobilisering av f.d. FMLN-soldater och till
            stöd för deras integrering i det civila livet. För det andra avser
            biståndet främja rättsstatens utveckling och en demokratisering
            i landet. Ett tredje huvudområde är insatser för social och ekonomisk
            rehabilitering med tonvikt på särskilt utsatta grupper.
          </note>
          <note>
            Inom området för mänskliga rättigheter har Sverige bl.a. bidragit
            till den ovan nämnda ad hockommissionens arbete samt till den
            sanningskommission som just avslutat sin undersökning av begångna
            MR-övergrepp under kriget. Vi har också bidragit till att identitetshandlingar
            för hundratusentals flyktingar har kunnat färdigställas.
          </note>
          <note>
            Ytterligare insatser, som bl.a. omfattar stöd till valprocessen
            och valens genomförande, är under beredning. Vad gäller jordfrågan
            har den salvadoranska regeringen i och med fredsavtalet förbundit
            sig att lösa den. Jag utgår ifrån att så också sker, och att de
            demobiliserade tilldelas jord i den utsträckning som utlovats.
            Vidare övervägs stöd till uppbyggnaden av den nya civila polisen.
          </note>
          <note>
            Sverige stödjer helhjärtat FN:s viktiga roll i genomförandet
            av fredsavtalet. Regeringen har därför beslutat att ställa svenska
            officerare och poliser till FN:s förfogande för tjänstgöring i
            observatörsstyrkan ONUSAL. Ett beslut att förlänga Sveriges deltagande
            med tre militära observatörer och två civilpoliser har nyligen
            fattats.
          </note>
          <note>
            Vi ser vidare mycket positivt på att den salvadoranska regeringen
            har begärt att FN skall verifiera de kommande valen i mars 1994.
            Om
          </note>
          <note>
            Sverige ombeds att medverka i detta sammanhang kommer regeringen
            att pröva en sådan framställan i positiv anda.
          </note>
          <note>
            Mot bakgrund av alla dessa insatser skulle jag vilja säga att
            det finns skäl för oss att med stolthet hävda att Sverige bidrar
            aktivt till fredsavtalets genomförande, för demokrati och försoning,
            i El
          </note>
          <note>
            Salvador.
          </note>
          <note type="speaker">
            Anf. 13 VIOLA FURUBJELKE (s):
          </note>
          <note>
            Fru talman! Jag vill tacka utrikesministern för svaret på min
            interpellation. Utrikesministern avslutar svaret med orden: Det
            finns skäl att med stolthet hävda att Sverige aktivt bidrar till
            fredsavtalets genomförande. Det är riktigt. Vi har kunnat vara
            stolta över vad Sverige har gjort för El
          </note>
          <note>
            Salvador. Men om vi även i fortsättningen skall kunna vara det
            krävs det en något högre profil än vad som svaret ger uttryck
            för.
          </note>
          <note>
            Jag vill bl.a. kommentera vad som i svaret sägs om sanningskommissionens
            och ad hockommissionens arbete. De ingår som en del i fredsplanen.
            Ad hoc-kommissionen hade till uppgift att leta rätt på dem som
            hade deltagit i krigsförbrytelser under detta tolvåriga krig och
            se till att de blev utrensade ur militären. Det var en del av
            överenskommelsen.
          </note>
          <note>
            103 högre militära officerare identifierades. Av dem har merparten
            fått lämna sin tjänst med pension eller förflyttats till andra
            ställen.
          </note>
          <note>
            Fortfarande har 15 officerare inte utrensats -- om jag får använda
            ett sådant uttryck. FN:s generalsekreterare skriver i ett brev
            att de åtta som är kvar på sina poster och de sju som har belönats
            med poster som militärattachéer på El
          </note>
          <note>
            Salvadorianska ambassader i utlandet också måste lämna sina tjänster.
            Generalsekreteraren Boutros
          </note>
          <note>
            Ghali har anmodat president Cristiani att omgående vidta åtgärder
            så att också dessa personer förlorar sina tjänster, men president
          </note>
          <note>
            Cristiani har avvisat dessa uppmaningar.
          </note>
          <note>
            Sanningskommissionen presenterade sin rapport måndagen den 15
            mars. Den har angivit att dessa identifierade krigsförbrytare
            skall ställas inför rätta och att de under minst tio år inte skall
            få inneha offentliga tjänster. Som ett svar på detta gick president
            Cristiani ut i ett TV-tal och begärde allmän amnesti för alla
            som har nämnts i sanningskommissionens rapport. Även här har generalsekreteraren
            uttalat att El Salvador inte kan gå vidare och få en stabil fred
            och rättvisa om man inte först gör upp med det gamla.
          </note>
          <note>
            Som utrikesministern skriver i svaret är det mycket angeläget
            att ad hoc-kommissionens och sannningskommissionens arbete fullföljs.
            Men det räcker inte med att regeringen anser att de bör fullföljas.
            Jag efterlyser ett svenskt agerande i frågan. Är utrikesministern
            beredd att gå vidare med påtryckningar så att fredsplanen kan
            fullföljas i dessa avseenden?
          </note>
          <note>
            I svaret tas också upp frågan om ett svenskt stöd för att bygga
            upp den civila polisen. Utrikesministern säger att man överväger
            ett stöd till uppbyggnaden av PNC. Man bör inte överväga så mycket
            längre.
          </note>
          <note>
            Redan i höstas aktualiserades denna fråga. För några veckor sedan
            utexaminerades de första poliserna från den nya polisutbildningen.
          </note>
          <note>
            Utbildningen dominieras nu av lärare från framför allt Chile.
            Det är ett land som kanske inte har alltför goda traditioner när
            det gäller civil och helt militärt fristående polis. Det vore
            angeläget om
          </note>
          <note>
            Sverige kunde göra en insats här. Det är vad El
          </note>
          <note>
            Salvador önskar.
          </note>
          <note>
            Slutligen till frågan om valen. Också här säger utrikesministern
            att om Sverige får en förfrågan skall regeringen överväga den
            i positiv anda. Jag skulle gärna vilja att vi där var litet mer
            offensiva.
          </note>
          <note>
            Det har vi varit när det gällt valövervakning. Jag tänker då
            inte minst på den rapport som Bengt
          </note>
          <note>
            Säve-Söderbergh har utarbetat och lagt fram inför
          </note>
          <note>
            FN. Det är ett slags manual för hur valövervakning skall gå till.
            Där finns det några ledord. Det talas om långsiktighet, professionalism
            och politisk neutralitet. Det är precis vad som behövs också i
            valövervakningen i El Salvador.
          </note>
          <note>
            Jag tror att Sverige här skulle kunna göra en egen aktiv insats
            och se till att vi finns närvarande i El
          </note>
          <note>
            Salvador i god tid före valen, under valen och efter valen och
            att vi också ger assistans med proceduren och själva det valtekniska
            arbetet.
          </note>
          <note>
            Jag vill beröra ytterligare en fråga som nämns i svaret. Det
            gäller jordreformen. Det ingår förvisso i fredsplanen att presidenten
            skall lösa dessa frågor.
          </note>
          <note>
            Men det har visat sig svårt. Man befarar från
          </note>
          <note>
            FMLN:s sida att tillräckligt med jord inte kommer att utdelas.
            Det saknas helt enkelt det kapital som behövs för att friköpa
            jordar.
          </note>
          <note>
            Utrikesministern säger i svaret att Sverige ger ett bidrag på
            60 miljoner under ett antal år. Det är lovvärt. Men det är enligt
            fredsplanen också möjligt att ge bistånd direkt till byarna. Det
            måste inte gå via regeringen. Jag tror det vore bra att rikta
            stödet så, att man kan se till att det löser problemen med jordreformen.
          </note>
          <note>
            Jag ser fram mot utrikesministerns svar och kommentarer på dessa
            ytterligare frågor.
          </note>
          <note type="speaker">
            Anf. 14 HANS ANDERSSON (v):
          </note>
          <note>
            Fru talman! Trots att det inte var jag som ställde frågan vill
            också jag tacka för svaret. Jag är också tacksam att Viola Furubjelke
            tog upp frågan. Den kom lämpligt med tanke på att sanningskommissionens
            rapport blev offentliggjord i måndags.
          </note>
          <note>
            Det kom ett TT-telegram som jag fick syn på i min dator. Där
            stod det: Gerillan hade rätt,
          </note>
          <note>
            Reaganregeringen hade fel, om El Salvador. Det är tillspetsat,
            men det är en mycket korrekt beskrivning av det blodiga och brutala
            80-tal som innebar ett inbördeskrig som varade tolv år i detta
            lilla land på USA:s bakgård.
          </note>
          <note>
            För den som har besökt Centralamerika eller arbetat i El Salvador,
            som jag har gjort, både under kriget och strax efter fredsavtalet
            är det en lycka att se vad som har hänt. Det är som skillnaden
            mellan natt och dag att vara i El Salvador i dag jämfört med för
            några år sedan. Då har man förmodligen ändå ganska små krav på
            mänskliga rättigheter och på hur ett civilt samhälle skall vara.
            Fortfarande förekommer mycket repression, och fortfarande dödas
            människor.
          </note>
          <note>
            Listan på människor som fallit offer för brott mot mänskliga
            rättigheter är lång även under fredsåret
          </note>
          <note>
            1992. Det värsta är att det är just de av mina vänner som arbetar
            för att öppna ett civilt utrymme -- de som arbetar i folkrörelser,
            kooperativ och fackföreningar -- som blivit dödade, lönnmördade.
          </note>
          <note>
            Det svar som utrikesministern ger andas en mycket god förståelse
            av grundproblemen. De strukturella samhällsproblem och de oändliga
            sociala klyftorna i samhället förorsakade den militära konflikten.
          </note>
          <note>
            Frågorna hör ihop: mänskliga rättigheter, demokrati, jordreform,
            fackliga rättigheter och civil polis. Det är t.ex. viktigt att
            arbeta för att demokratiska val skall hållas. Det har hållits
            val.
          </note>
          <note>
            Jag var där i samband med valen 1991. På de få valmöten som tilläts
            var det fler militärer och poliser än åhörare. Människor var skräckslagna.
          </note>
          <note>
            Jag vill kommentera några saker i svaret. Svaret är hoppfullt
            och optimistiskt. Jag tror att det är rätt att vara det. Det som
            har skett, den försoningsprocedur som har genomförts, är imponerande.
            Men hoten är många. Det visar inte minst svårigheten att offentliggöra
            ad hockommissionens och sanningskommissionens rapporter, de ständiga
            hoten från den militära ledningen och sabotaget mot fredsprocessen
            från jordägarna och dem som äger rikedomar i El
          </note>
          <note>
            Salvador. De är därmed en del av orsakerna till de sociala konflikterna.
          </note>
          <note>
            Det finns ett starkt hot om revanschism från militärens sida.
            Det är fortfarande ett dåligt läge för de mänskliga rättigheterna.
            Det gör att jag skulle vilja ställa några kompletterande frågor.
          </note>
          <note>
            Som Viola Furubjelke påpekade, har ju ad hockommissionen namngivit
            ett antal personer. Det finns fortfarande kvar 15 högre officerare.
            USA:s regering ställde ett ultimatum i måndags och sade att om
            de inte avskedas, kommer man att frysa en del av utvecklingshjälpen
            till El Salvador. Kommer den svenska regeringen att ta ett likadant
            initiativ?
          </note>
          <note>
            I sanningskommissionens rapport sägs att ett mycket aktivt stöd
            och en mycket aktiv finansiering till dödsskvadronernas terror
            under 80-talet kom från USA:s territorium, framför allt från områden
            i Miami, där det fanns en hel del salvadoraner.
          </note>
          <note>
            Denna terrorism utomlands borde undersökas och får aldrig upprepas,
            står det i sanningskommissionens rapport. Men tyvärr kunde man
            av tidsskäl, och kanske också av politiska lämplighetsskäl, inte
            göra en närmare utredning.
          </note>
          <note>
            Man befinner sig ju på USA:s bakgård.
          </note>
          <note>
            Jag tror att det är mycket viktigt för alla länder i
          </note>
          <note>
            Centralamerika och för El Salvadors framtid -- om möjligheten
            skall finnas för att ha en oberoende stat och att hävda mänskliga
            rättigheter -- att man kraftfullt fördömer och påvisar USA:s inblandning
            och faktiska terrorism i ett land alldeles i närheten.
          </note>
          <note>
            Jag hoppas att utrikesministern kan ta upp den här frågan med
            den nya administrationen under USA-
          </note>
          <note>
            resan.
          </note>
          <note>
            Ad hoc-kommissionens och sanningskommissionens rapporter kräver
            åtgärder.
          </note>
          <note>
            President Cristiani driver nu linjen att det skall råda straffrihet
            och en fullständig amnesti även i fortsättningen. Mycket breda
            opinioner bland folkliga rörelser och religiösa sektorer kräver
            i alla fall att rättsordningen skall prövas.
          </note>
          <note>
            Utrikesministern säger i sitt svar att vi vill främja en rättsstat.
            Se då till att försöka främja att vi verkligen prövar de mycket
            grova och systematiska brotten mot de mänskliga rättigheterna
            i rättegångar!
          </note>
          <note>
            Vi i Sverige har ju föredömligt tagit initiativ i
          </note>
          <note>
            Serbienfrågan när det gäller en tribunal. Hur ser det ut med
            det svenska engagemanget i det salvadoranska fallet? Jag skulle
            vilja få kommentarer från utrikesministern.
          </note>
          <note>
            Det svenska biståndet om 60 miljoner kronor per år i tre år bygger
            ju på konsensus mellan de olika parterna. Finns det konsensus,
            vad är planerat, vad är beslutat och vad är eventuellt utbetalt?
            Jag skulle gärna vilja ha kommentarer kring de frågorna.
          </note>
          <note>
            Anf. 15 KARL-GÖRAN BIÖRSMARK
          </note>
          <note>
            (fp):
          </note>
          <note>
            Fru talman! Av de sju frågor som Viola Furubjelke framförde i
            sin interpellation skulle jag närmast vilja beröra de två sista,
            nämligen en långvarig observatörsnärvaro så att också förberedelserna
            för valen 1994 kan täckas in och vikten av att valövervakningen
            sker både före, under och efter valen.
          </note>
          <note>
            Det är lätt att tro att valet bara är själva valdagen eller dagarna
            före och efter, men det är en lång process. Därför är det enligt
            mitt förmenande mycket viktigt, och det understryker också interpellanten,
            att man har övervakning under en längre period. Det bör finnas
            en närvaro långt före valet, så att man kan följa processen. Man
            bör även följa den efteråt då man ser resultatet och finnas närvarande
            när efterdyningarna efter valet kommer. Detta är en investering
            i ett demokratiskt val. Det gäller att få ut det bästa möjliga
            av den investeringen.
          </note>
          <note>
            Det finns ju fortfarande ett våld i El Salvador i dag.
          </note>
          <note>
            Jag hade tillfälle att tala med svenska poliser som är där. De
            berättade för mig att det sker 10--15 mord om dagen. Mycket av
            detta är helt anonymt.
          </note>
          <note>
            Hans Andersson nämner här att det är en lycka att se El Salvador
            i dag. Då har man naturligtvis små krav, precis som han sade.
            Men jämförelsevis kan det ju vara så om vi ser tillbaka några
            år. Det är ändå fortfarande ett mycket våldsamt samhälle i El
          </note>
          <note>
            Salvador. Det gör ett mycket starkt intryck att på plats i de
            enklaver som nu finns och som bevakas av FN, få se unga tonåringar
            med sina vapen, sina kalasjnikov, som de stolt visar upp.
          </note>
          <note>
            Jag tycker kanske också, som Viola Furubjelke antydde i sin kommentar,
            att det är litet vagt när utrikesministern kommenterar detta med
            en positiv syn på valövervakningen. Det står så här i svaret:
          </note>
          <note>
            ''Om Sverige ombeds att medverka i detta sammanhang kommer regeringen
            att pröva en sådan framställan i positiv anda.''
          </note>
          <note>
            Jag skulle vilja att utrikesministern var litet klarare och tydligare
            på den punkten.
          </note>
          <note>
            Anf. 16 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Det tror jag också att jag kan vara. Jag tycker att
            detta med valövervakning ligger väl i linje med vad Sverige brukar
            vilja göra. Det är mycket naturligt att vi ser detta som ett viktigt
            område för oss i vårt stöd till fredsprocessen.
          </note>
          <note>
            Jag delar också Viola Furubjelkes och Karl-Göran
          </note>
          <note>
            Biörsmarks uppfattning att detta är mycket viktigt.
          </note>
          <note>
            Vi har ju kunnat se hur Namibia är ett gott exempel på en väl
            genomförd valövervakningsoperation, medan vi kan ta Angola och
            skeendet där som ett exempel på när det inte har genomförts väl.
            Där var förberedelsearbetet inte tillräckligt och framför allt
            var uppföljningsarbetet inte tillräckligt. Där skall
          </note>
          <note>
            Sverige verkligen vara aktivt och ta på sig ett ansvar. Det har
            jag inga svårigheter att säga.
          </note>
          <note>
            När det sedan gäller den sanningskommission och det skeende som
            har tagits upp av flera talare här, är det som jag nämnde i mitt
            svar att Sverige har bidragit till finansiering av kommissionens
            arbete.
          </note>
          <note>
            Svenska representanter var också närvarande vid överlämnandet
            av rapporten i FN-högkvarteret i måndags. Sverige har såväl till
            parterna som i FN-
          </note>
          <note>
            sekretariatet framfört vår uppfattning att kommissionens rekommendationer
            bör verkställas.
          </note>
          <note>
            Vi har alltså framfört Sveriges uppfattning.
          </note>
          <note>
            Jag vill dessutom nämna för kammaren, om ni inte har uppmärksammat
            detta, att i går gjorde säkerhetsrådets president ett uttalande
            rörande El
          </note>
          <note>
            Salvador. I detta uttalande välkomnar rådet sanningskommissionens
            rapport samt understryker vikten av att parterna i enlighet med
            fredsavtalen efterlever såväl kommissionens rekommendationer som
            övriga utestående förpliktelser. Rådet anger att det kommer att
            fortsätta att nära följa utvecklingen i El Salvador och att man
            naturligtvis är beredd att bistå parterna för att slutföra fredsprocessen.
          </note>
          <note>
            Mitt svar till Hans Andersson när det gäller den svenska regeringens
            fortsatta agerande blir att vi vill agera i nära samklang med
            FN. Det har vi gjort tidigare, och det tycker vi att vi bör göra
            nu. Här har vi ett klart ståndpunktstagande från säkerhetsrådets
            sida. Sverige kommer att agera i nära samklang med FN. Det är
            den rätta vägen.
          </note>
          <note>
            Jag nämnde också i mitt svar att svenskt bistånd är inriktat
            på att främja rättsstatens utveckling och en demokratisering i
            landet. Det innebär att svenskt bistånd kommer att direkt kunna
            användas för uppföljning av sanningskommissionens rapport.
          </note>
          <note>
            Anf. 17 KARL-GÖRAN BIÖRSMARK
          </note>
          <note>
            (fp):
          </note>
          <note>
            Fru talman! Jag vill tacka utrikesministern för svaret och synen
            på vikten av detta med valövervakning. Det är bra exempel att
            jämföra
          </note>
          <note>
            Namibia och Angola. Där kan man se vad som kan komma ut av detta.
            Jag brukar fundera över detta ibland när jag tänker på den situation
            som är i
          </note>
          <note>
            Angola i dag. Om det internationella samfundet hade varit mer
            på alerten och stött processen i
          </note>
          <note>
            Angola mycket mer massivt, kanske vi inte hade fått uppleva det
            vi upplever i dag.
          </note>
          <note>
            Ur det perspektivet är valövervakning och hela den processen
            som vi nu trycker på före, under och efter valet en billig investering
            totalt sett. Ett slarvigt genomfört val och en slarvigt genomförd
            valövervakning för med sig otroliga kostnader framför allt i människoliv
            men också i pengar. Det ser vi i Angola.
          </note>
          <note>
            Jag är litet fundersam över vad som nu händer t.ex.
          </note>
          <note>
            när det gäller valövervakningen i Eritrea. Jag undrar om vi möjligtvis
            är litet för dåligt aktiva även där. Jag hyser vissa farhågor
            i fråga om detta.
          </note>
          <note>
            Jag hoppas att vi nu inte skall göra det misstaget när det gäller
            valen 1994 i El Salvador utan att det blir en massiv insats, så
            att valen kan genomföras på ett fredligt sätt och så att det blir
            en riktig investering.
          </note>
          <note type="speaker">
            Anf. 18 VIOLA FURUBJELKE (s):
          </note>
          <note>
            Fru talman! Jag tackar också för utrikesministerns förtydligande
            när det gäller Sveriges agerande under valproceduren framöver.
            Jag hoppas att vi kan ta det som ett löfte om att Sverige kommer
            att ha en långsiktig närvaro i El Salvador i samband med valen
            och att vi också kommer att bidra med valteknisk assistans. Detta
            är ett oerhört viktigt bidrag till fredsprocessens genomförande.
          </note>
          <note>
            När det gäller Sanningskommissionens och Ad hockommissionens
            rapporter, är det naturligtvis bra att utrikesministern och Sverige
            för parterna och för säkerhetsrådet har talat om var vi står och
            vad vi anser. Men jag skulle vilja säga till utrikesministern
            att man inte skall viska mellan skål och vägg utan att man skall
            kungöra detta tydligt i massmedierna.
          </note>
          <note>
            Det är trots allt trycket från omvärlden som kan förmå president
            Cristiani att verkligen vidta åtgärder. Ett offentligt uttalande
            på denna punkt skulle välkomnas.
          </note>
          <note>
            Utrikesministern berörde inte den civila polisen i sitt senaste
            inlägg. Kommer Sverige att mera aktivt bidra till utbildningen
            av en militärt fristående civil polis i El Salvador?
          </note>
          <note type="speaker">
            Anf. 19 HANS ANDERSSON (v):
          </note>
          <note>
            Fru talman! Jag tackar också för utrikesministerns senaste inlägg.
            Jag tycker att det är mycket bra att
          </note>
          <note>
            Sverige på alla sätt stöder FN:s roll, som har varit mycket betydelsefull
            i Centralamerika och inte minst i El Salvador. Men jag tycker,
            precis som
          </note>
          <note>
            Viola Furubjelke, att vi måste förstärka profilen och kunna göra
            direkta insatser precis som andra parter gör. Jag vet att EG gjorde
            det i samband med en diskussion för några veckor sedan om ekonomisk
            hjälp för utveckling. Jag vet att även den nya USA-administrationen
            har gjort det.
          </note>
          <note>
            Jag skulle vilja påminna om mina frågor om kommentarer kring
            USA:s roll och vikten av att man värnar små länders sjävständighet,
            även om de är grannar med stora och mäktiga länder.
          </note>
          <note>
            Jag vill även påminna om frågan om ett eventuellt initiativ för
            att få rättsstaten i funktion och kunna pröva dessa mycket grova
            brott mot de mänskliga rättigheterna.
          </note>
          <note>
            Utrikesministern annonserade i svaret återigen det svenska biståndet
            på 60 miljoner kronor per år. Har något planerats, beslutats eller
            utbetalats?
          </note>
          <note>
            Jag skulle vilja ställa ytterligare två frågor som tas upp i
            svaret. Den ena gäller jordfrågan.
          </note>
          <note>
            Interpellationssvaret om den är mycket idylliserande. Man kan
            inte förvänta sig att denna fråga löses tillfredsställande bara
            därför att presidenten förbundit sig att lösa den.
          </note>
          <note>
            Utrikesministern säger: ''Jag utgår ifrån att så också sker --
            -- --.'' Men vi vet efter att ha studerat processen under hela
            förra året att så inte sker. Det har att göra med maktfrågor.
            Det har också att göra med det som Viola Furubjelke antydde, nämligen
            att detta är ett mycket litet land. Det är ungefär lika stort
            som Småland, och jordfördelningen är oerhört orättvis. Det handlar
            alltså om jorden, och det kanske handlar om jordköp, därför att
            i en del av Chapotetekavtalet beskrivs en kommersiell hantering
            av jordar, och det saknas pengar. Om det är svårt att köpa jordar
            för svenska medel kan man tänka sig fonder för kreditgivning.
            Man kommer att sakna pengar till insatsvaror. Det finns kanske
            anledning att stödja kooperativ, utbildning och infrastruktur
            i Centralamerika. Det har funnits sådana biståndsprojekt i Nicaragua.
          </note>
          <note>
            Slutligen: En mycket viktig del av den salvadoranska frågan handlar
            om de strukturella problemen, vilket utrikesminister också säger
            i svaret. Det handlar om att få i gång en social ekonomisk utveckling.
            Därför sades det i avtalet att man skulle ha ett forum för att
            diskutera dessa ting -- det sociala ekonomiska forumet. Det är
            en diskussionsklubb som faktiskt inte har fungerat.
          </note>
          <note>
            Man har från regeringens och arbetsgivarnas sida blockerat detta
            arbete. Det finns ett preliminärt mycket ytligt avtal från den
            17 februari. Men det är mycket som lämnas i övrigt att önska i
            fråga om detta. Om det skall bli en utveckling, måste det till
            ett sådant samförstånd. På vilket sätt kan den svenska regeringen
            stimulera det?
          </note>
          <note>
            Anf. 20 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Vad kan vara mer offentligt än att här i kammaren
            tala om att Sveriges regering stöder genomförandet av Sanningskommissionens
            rapport. Det får mig att även göra reflexionen att jag tyckte
            att det var mycket bra att Viola
          </note>
          <note>
            Furubjelke väckte denna interpellation. Jag anser faktiskt att
            Sverige gör väldigt mycket för att främja fredsprocessen i El
            Salvador. Det var därför som jag avslutade interpellationssvaret
            med ett uttalande. Jag har en känsla av att det inte är något
            som är särskilt känt i det svenska samhället. Från den synpunkten
            tyckte jag att det var mycket bra att vi skulle få en möjlighet
            att här i kammaren tala om detta. Jag har även med mig ett tvåsidigt
            A4-papper med uttalanden och det politiska stödet för fredsprocessen
            i olika skeenden som Sveriges regering faktiskt har gjort. Jag
            skall emellertid inte trötta kammaren med att läsa upp det. Men
            jag kan naturligtvis inte svara att dessa uttalanden alla gånger
            har uppmärksammats i pressen. Det är ju i den verkligheten som
            vi lever. Jag tyckte därför att det var mycket bra att vi kunde
            ha denna diskussion.
          </note>
          <note>
            Får jag sedan när det gäller frågan om de civila poliserna säga
            att jag i denna fråga inte kan gå längre än att konstatera att
            denna insats bereds.
          </note>
          <note>
            Om jag gjorde det skulle jag gå förbi både handläggande tjänstemän
            och ansvarigt statsråd.
          </note>
          <note>
            Därför får jag hålla mig till det som jag har sagt i mitt svar.
          </note>
          <note type="speaker">
            Anf. 21 HANS ANDERSSON (v):
          </note>
          <note>
            Fru talman! Den här gången kan jag inte, hur gärna jag än vill,
            tacka för svaret, eftersom jag inte fick något svar på den serie
            frågor som jag ställde. Jag tycker att åtminstone en av dessa
            frågor är så konkret och så direkt bunden till utrikesministerns
            förvaltningsområde att man kunde förvänta sig ett svar. Det handlar
            om de 60 miljonerna per år. Vad är planerat, beslutat och eventuellt
            utbetalt?
          </note>
          <note>
            Därmed får man också en indikation på vilka insatser som kan
            göras.
          </note>
          <note>
            Utrikesministern talar med stolthet om det svenska engagemanget.
            Det tycker jag nog att man i stort sett kan göra när det gäller
            hela
          </note>
          <note>
            Centralamerikabilden. Men det bör utvecklas och följas upp. Jag
            tror också att det då är angeläget att påpeka att det är riktigt
            att det inte har hörts så mycket om det svenska engagemanget,
            vare sig när det gäller regeringsengagemanget eller det växande
            engagemang som finns från enskilda organisationer. Det gäller
            kyrkliga organisationer,
          </note>
          <note>
            Rädda barnen och nu alltmer även svenska enskilda volontärorganisationer
            som i fredens tecken börjar få en större närvaro. Den närvaron
            betyder att man arbetar bland marginaliserade grupper, omförflyttade
            människoskaror som bor i San
          </note>
          <note>
            Salvadors utkanter eller i krigszonerna på den oändligt fattiga
            landsbygden i El Salvador. Det handlar helt enkelt om att bygga
            upp hela infrastrukturen -- bygga vägar, återbeskoga, bygga bostäder
            för alla som har kommit hem och repatrierats från omgivande länder,
            Mexico,
          </note>
          <note>
            Honduras osv.
          </note>
          <note>
            Jag vill alltså gärna framhäva betydelsen av de svenska enskilda
            organisationerna. När de är på plats är faktiskt vanligt folk
            på plats, om jag får säga så. Då finns det vittnen till alla de
            bekymmer och besvär och kanske även brott mot mänskliga rättigheter
            som begås. Det är därför mycket viktigt att stimulera svenska
            enskilda organisationer och folkrörelser att vara närvarande.
          </note>
          <note>
            Jag anser att det är utomordentligt bra med det svenska engagemanget,
            både på regeringsplanet och från folkrörelserna. Men jag skulle
            önska ett tydligare svar från utrikesministern. Detta är nämligen
            politiska frågor av yttersta betydelse. Det handlar om ett litet
            land, ett land i skuggan, på bakgården till USA, och det handlar
            om mänskliga rättigheter, intimt sammanvävda med fackliga friheter,
            folkrörelsefrihet och själva idén om att bygga ett rättvist samhälle.
            Det är därför som man möter ett så starkt motstånd från överklassen
            i El
          </note>
          <note>
            Salvador, som sedan gammalt har grundat sin maktställning på
            ett praktiskt taget totalt jordägande.
          </note>
          <note type="speaker">
            Anf. 22 VIOLA FURUBJELKE (s):
          </note>
          <note>
            Fru talman! Jag ger väldigt gärna utrikesministern tillfälle
            att även i fortsättningen kungöra Sveriges hållning vad gäller
            mänskliga rättigheter i El
          </note>
          <note>
            Salvador och svensk inställning i olika frågor som rör fredsprocessen.
          </note>
          <note>
            Naturligtvis kommer vi att följa de här frågorna.
          </note>
          <note>
            Om vi i dag inte kan få svar på frågor om Sveriges insatser för
            jordfrågan och om den nationella civila polisen samt på andra
            frågor som kan dyka upp återkommer jag gärna till dessa saker
            i frågor och interpellationer framöver.
          </note>
          <note>
            Anf. 23 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Glädjande nog har jag med mig en kunnig tjänsteman
            som kan hjälpa till när det gäller
          </note>
          <note>
            Hans Anderssons fråga om hur mycket av de 60
          </note>
          <note>
            miljonerna som utbetalats. Det handlar ju om ett program som
            löper ett antal år, och detta år har 30
          </note>
          <note>
            av de 60 miljonerna utbetalats.
          </note>
          <note>
            Vi har bidragit med 17 miljoner kronor i samband med demobiliseringen
            av FMLN-soldater. Det gäller mat, utbildningsprogram och tand-
            och sjukvård. Det gäller allt möjligt som ni hör. Inom
          </note>
          <note>
            MR-området har vi bidragit till Ad hockommissionens och Sanningskommissionens
            arbete. Vi lämnar stöd till oberoende samhällsvetenskaplig forskning
            och till det katolska universitetets institut för mänskliga rättigheter
            i
          </note>
          <note>
            San Salvador. Vi har även bidragit till FN-styrkans
          </note>
          <note>
            MR-avdelning. Vi kommer också att pröva möjligheten att bidra
            till det ombudsmannaämbete för MR som relativt nyligen inrättats
            i landet, och det tycker jag är en mycket positiv sak. Vi kommer
            dessutom att via FN lämna stöd till reformarbetet beträffande
            domstolsämbetet -- detta är också under beredning.
          </note>
          <note>
            Inom området för social utveckling har vi via
          </note>
          <note>
            Unicef bistått med medel till ett vattenprojekt. Vi planerar
            att fortsätta så. Vidare har vi ett fattigdomsinriktat stöd till
            hjälp för de interna och externa flyktingar som nu skall försöka
            återgå till ett normalt liv.
          </note>
          <note>
            Jag hoppas att jag med detta har konkretiserat något av det vi
            gör.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1992/93:85 om den ekonomiska tillväxten
            som målsättning
          </note>
          <note>
            Anf. 24 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Lena Klevenås har i en interpellation ställt ett
            antal frågor om den ekonomiska tillväxten som målsättning.
          </note>
          <note>
            I all ödmjukhet vill jag svara Lena Klevenås att jag varken när
            det gäller tillväxten eller någon annan fråga vill ha en uppfattning
            om vad som gäller ''för all framtid''.
          </note>
          <note>
            På den långa sikt den här regeringen bedriver sin politik är
            däremot svaret ett entydigt men villkorat
          </note>
          <note>
            ''ja''.
          </note>
          <note>
            Entydigheten har två bevekelsegrunder.
          </note>
          <note>
            För det första är det alldeles klart att Sverige har stora och
            viktiga resurser, inte minst i människors kunnande och uppfinningsrikedom,
            som ännu inte utnyttjats fullt ut. Med en klok ekonomisk politik
            skall vi försöka att bättre tillvarata dessa möjligheter än vad
            som gjorts under de gångna 20
          </note>
          <note>
            åren. Då bör en hygglig tillväxt ligga inom räckhåll åtminstone
            under de närmaste 10--15 åren.
          </note>
          <note>
            För det andra är det en allvarlig missupfattning att ekonomisk
            tillväxt med nödvändighet leder till miljöförstöring. Det är visserligen
            sant att västvärldens industrialisering i ett tidigare skede ledde
            till en kraftig ökning av utsläppen av många miljöförstörande
            ämnen. Under de senaste decennierna har emellertid denna koppling
            mellan ekonomisk tillväxt och miljöförstöring brutits och på många
            områden vänts i sin motsats. I dag är det snarare så att det är
            tillväxten och den teknologiska förnyelsen som bidrar till att
            vi får ett snabbt genomslag av mer miljövänliga teknologier, medan
            tider av ekonomisk nedgång innebär att miljöarbetet blir eftersatt.
          </note>
          <note>
            Detta samband återfinns också i u-länderna där det ibland är
            just fattigdomen, dvs. bristen på ekonomisk tillväxt, som är en
            bidragande orsak till miljöförstöringen. Utvecklingen i Östeuropa
            är ett annat talande exempel på vad som sker när tillväxten uteblir.
            Den ekonomiska tillbakagången gör det svårt att avveckla eller
            ens förändra tillverkningsmetoder som allvarligt skadar miljön.
          </note>
          <note>
            Villkoret, emellertid, är att vi aldrig säger ja till
          </note>
          <note>
            ''tillväxt till vilket pris som helst'':
          </note>
          <note>
            -- Dels skall vi ha ett brett perspektiv på vilka resurser landet
            förfogar över, både nu och i framtiden. I dessa avseenden bedrivs
            ett aktivt arbete på att bredda underlaget för den ekonomiska
            politikens beslut. Jag vill i det här sammanhanget betona dels
            det arbete med miljöräkenskaper som nu bedrivs vid
          </note>
          <note>
            Konjunkturinstitutet, dels den bilaga om nationalförmögenhetens
            utveckling som just KI
          </note>
          <note>
            tillsammans med Statistiska centralbyrån utarbetade för 1992
            års långtidsutredning.
          </note>
          <note>
            -- Dels skall vi både nationellt och internationellt bidra till
            att de resurser som tillväxten skapar också används till att lindra
            miljöns och u-ländernas problem. Det gör vi genom biståndet, men
            kanske i ännu högre grad genom att verka för frihandel och effektiv
            resursanvändning globalt, t.ex. genom att främja GATT-rundans
            ansträngningar att minska jordbruksprotektionismens snedvridningar
            och miljöförstöring.
          </note>
          <note>
            Ja, obetingat ja: Om en klok ekonomisk politik från svensk sida
            leder till ökad tillväxt kan vi bättre bidra till att jämna ut
            klyftorna och minska miljöförstöringen, även internationellt.
            Må vara att det lilla landets bidrag väger lätt i det stora hela,
            men det är vår skyldighet att våra resurser används så väl och
            för något så gott som möjligt.
          </note>
          <note type="speaker">
            Anf. 25 LENA KLEVENÅS (s):
          </note>
          <note>
            Fru talman! Jag tackar finansministern för svaret och för den
            tid som jag får ta i anspråk för denna debatt. I all ödmjukhet
            vill jag anföra några synpunkter.
          </note>
          <note>
            Problemet med den ekonomiska tillväxten som politisk målsättning
            är att den är så dålig på att ta hänsyn till det som sker på lång
            sikt.
          </note>
          <note>
            Finansministern säger i sitt svar att hon inte ''vill ha en uppfattning
            om vad som gäller ''för all framtid'''.
          </note>
          <note>
            Jag tror att problemet litet grand ligger i just detta.
          </note>
          <note>
            Ekologer talar ofta om de stora problemen -- om jordens natur,
            om resurserna och om hur vi skall klara jordens framtid.
          </note>
          <note>
            Det är viktigt att människor även i framtiden kan leva på vår
            jord. Brundtlandkommissionen har kommit fram till något som kallas
            uthållig utveckling. Det tror jag att också finansministern, även
            om hon inte säger det i svaret, ställer upp på.
          </note>
          <note>
            Men hur skall vi då uppnå en uthållig utveckling?
          </note>
          <note>
            På kort sikt kan man kanske ha en ekonomisk tillväxt. Men jag
            tror inte att ekonomisk tillväxt kan vara lösningen på alla de
            problem som finansministern och jag vill lösa: fattigdomen i uländerna,
            miljöproblemen i östländerna och den ekonomiska krisen i Sverige.
            Det kan inte vara så att samma recept löser alla olika typer av
            problem.
          </note>
          <note>
            Jag har inte påstått att ekonomisk tillväxt med nödvändighet
            leder till miljöförstöring. Men jag noterar att även finansministern
            säger att tillväxten har orsakat miljöproblem. Den tillväxt som
            orsakat miljöproblemen skall också lösa dessa. Den tillväxt som
            enligt min uppfattning har lett till att länder i tredje världen
            gjorts fattiga skall lösa även problemet med att ge de här länderna
            en bättre utveckling.
          </note>
          <note>
            Min grundfråga som jag vill bolla tillbaka till finansministern
            är: Hur leder en ökad tillväxt i
          </note>
          <note>
            Sverige till en utjämning av klyftorna i tredje världens länder?
            Jag tror inte att det är möjligt.
          </note>
          <note>
            Det duger inte att ha ekonomisk tillväxt som politisk målsättning,
            och det av många skäl. På något sätt är det fråga om ett varseblivningsproblem.
            När jag talar om ekonomisk tillväxt tänker människor på olika
            saker. På samma sätt förhåller det sig när finansministern säger
            det. Vissa människor uppfattar det här som framsteg, välstånd
            och utveckling -- alltså i stor utsträckning som något som är
            gott.
          </note>
          <note>
            Andra människor tolkar detta som miljöförstöring, utplundring
            och ökade klyftor. Båda delarna finns ju i begreppet.
          </note>
          <note>
            Tillväxten räknar vi som en ökning av BNP. Men
          </note>
          <note>
            BNP värderar inte det man räknar, utan räknar bara ekonomiska
            transaktioner. När vi jämför oss med andra länder använder vi
            den här siffran. När vi jämför hur vi växer räknar vi det i procent.
            Då blir det tokigt.
          </note>
          <note>
            En liten tillväxt i Sverige är i själva verket en mycket stor
            mängd, men ter sig liten i förhållande till en lika stor procentuell
            tillväxt för ett land som kanske har hälften eller en tiondel
            av vår nivå.
          </note>
          <note>
            Därför blir alla jämförelser så bedrägliga.
          </note>
          <note>
            När man säger att vi halkar efter är det inte sant.
          </note>
          <note>
            Den tillväxt som vi får är ju större än det land vi jämför oss
            med kanske har som utgångsläge.
          </note>
          <note>
            Det är olyckligt att så många människor i Sverige inte ställer
            upp på de politiska mål vi har och att man vid målsättningen så
            dåligt har kunnat ta till sig de ekologiska insikter som också
            måste finnas i en ekonomisk politik. Någon gång måste vi definiera
            bättre vad detta står för.
          </note>
          <note>
            Det finns en produktion som är gratis. Det är den enda som finns
            och den är grunden för all annan produktion. Det är fotosyntesen,
            de gröna växternas förmåga att direkt av solen skapa växtkraft.
            Men den produktionen, som är grunden för all annan produktion,
            håller vi nu på att förstöra.
          </note>
          <note>
            Matjorden försvinner, jordarna utarmas, marken försuras. Jag
            hörde senast i går att barrträden i
          </note>
          <note>
            Sverige förlorar sina barr. De växer inte längre.
          </note>
          <note>
            Detta kommer också på sikt att drabba skogsindustrin och virkesproduktionen.
          </note>
          <note>
            Den ekonomiska tillväxten är inte något mirakelmedel som skall
            lösa alla problem. Alla kan inte vinna i denna kamp. När vi skall
            ha tillväxt och konkurrens kommer alltid någon att förlora. När
            vi konkurrerar med varandra kommer de som har bäst förutsättningar,
            de rikaste människorna och de rikaste länderna, alltid att vinna.
            Klyftorna på jorden kommer att öka.
          </note>
          <note>
            Detta oroar mig oerhört mycket. Jag skulle önska att vi kunde
            ha en diskussion i all ödmjukhet. Vi måste formulera målen för
            vår politik så att vi tar hänsyn till framtiden, till de fattiga
            människorna och till miljön.
          </note>
          <note>
            Anf. 26 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Lena Klevenås sade att det inte duger att ha tillväxt
            som mål. Jag tycker att det är ett mycket bra mål. Jag har för
            övrigt förstått att även
          </note>
          <note>
            Socialdemokraterna omfattar detta mål. Jag tycker inte att vi
            skulle behöva tvista på den punkten.
          </note>
          <note>
            En annan sak som jag tycker är litet egenartad och som jag vill
            kommentera är när Lena Klevenås säger att tillväxt inte är lösningen
            på fattigdomens problem. Jo, det är den faktiskt. Fattigdom betyder
            låga inkomster. Tillväxt är, med det mått som vi brukar mäta den,
            faktiskt samma sak som bättre inkomster. Tillväxten är i hög grad
            ett nödvändigt inslag i någonting som löser fattigdomens problem.
          </note>
          <note>
            Låt mig litet mer få utveckla de tankar som ligger bakom mitt
            svar och mitt synsätt. För att miljöproblemen skall lösas så att
            vår jord kan ge upphov till en trevlig och bra tillvaro även i
            framtiden, tror jag att det är helt centralt att minska fattigdomen
            i världen. Det är faktiskt bara genom att höja levnadsstandarden
            för den betydande andel av världens befolkning som lever i fattigdom
            i dag som miljön kan garanteras.
          </note>
          <note>
            Kopplingen mellan utveckling och miljö har uppmärksammats riktigt
            ordentligt, inte minst under UNCED-konferensen i Rio nyligen.
            Där har man också konstaterat att problemen med uthållig ekonomisk
            utveckling och med miljön inte kan lösas separat, utan de måste
            behandlas gemensamt.
          </note>
          <note>
            För fattigdomen, bristen på tillväxt, skapar miljöproblem, samtidigt
            som miljöproblem kan äventyra möjligheterna för landet att utvecklas.
          </note>
          <note>
            Man kan inte angripa det ena, man måste angripa båda de här komponenterna
            samtidigt.
          </note>
          <note>
            Ingendera av problemen, vare sig miljön eller fattigdomen, kan
            lösas med stagnerande eller minskande totala resurser. Det faller
            på sin egen orimlighet. Framför allt går det inte i de absolut
            fattigaste länderna. Frågan är inte, tycker jag, om uthållig ekonomisk
            tillväxt är nödvändig, utan snarare vad sorts tillväxt vi önskar.
            Det är innehållet i tillväxten det handlar om.
          </note>
          <note>
            Världsbanken har också ägnat en betydande möda åt att diskutera
            problemet och sambandet mellan miljö och utveckling. I den senaste
            rapporten,
          </note>
          <note>
            World Economic Report, behandlar man just sambandet mellan miljö
            och utveckling och konstaterar att det finns ett positivt samband
            mellan ekonomisk tillväxt och förbättrad miljö.
          </note>
          <note>
            Självfallet under förutsättning att man för en vettig och bra
            politik i länderna och att man har fortsatt starka institutioner.
          </note>
          <note>
            Man har bl.a. konstaterat i rapporten att ett positivt samband
            bygger på att tillväxten innebär att man utarbetar nya ofarligare,
            mer miljövänliga teknologier. Detta är i högsta grad nödvändigt
            för att komma till rätta med miljöproblemen samtidigt som det
            också befrämjar tillväxten.
          </note>
          <note>
            Världsbanken trycker också i sin rapport på betydelsen av en
            öppen internationell handel, investeringar mellan länderna som
            ett medel kan man säga för överföring av modernare och mer miljövänlig
            teknologi. Det finns många positiva samband mellan ekonomisk tillväxt
            och förbättrad miljö, där alla parter vinner.
          </note>
          <note>
            Jag tycker att det är en mycket mer positiv ansats till att lösa
            de problem som Lena Klevenås tar upp.
          </note>
          <note>
            Annars kan det på något sätt lätt bli att någon måste förlora
            för att man skall kunna förbättra för dem som i dag inte har tillräcklig
            tillgång till vare sig tillväxt eller god miljö.
          </note>
          <note>
            Om Lena Klevenås med sin fråga vill låta påskina att det här
            skulle vara någon sorts nollsummespel, där förbättringar för den
            ena parten, säg den fattigare delen av världen, absolut nödvändigtvis
            innebär försämringar för andra delar av världssamfundet, håller
            inte jag med om det. Jag menar att ekonomisk utveckling och miljöförbättringar
            i högsta grad är ett plussummespel, där alla faktiskt kan vinna,
            i motsats till vad Lena Klevenås sade.
          </note>
          <note>
            I en dynamisk utveckling, som är den form som ekonomisk tillväxt
            tar sig, finns det mycket tydliga positiva samband mellan olika
            länders ekonomiska framsteg. Utmaningen är snarare att bidra till
            att de fattigare länderna får bättre tillgång till våra svenska
            och de övriga utvecklade ländernas marknader, bättre tillgång
            till öppna marknader och mer tillgång till de kunskaper, de teknologier
            och de forskningsresultat som finns i världen. De skulle då kunna
            användas för att minska klyftorna.
          </note>
          <note>
            Det svenska bidraget till en sådan utveckling tycker jag är myckt
            viktigt. Det består av två viktiga komponenter, dels att vi inriktar
            vår politik på att åstadkomma en uthållig tillväxt med tydliga
            miljöförbättrande inslag, och det gör vi, dels att vi genom aktiva
            insatser i det internationella samarbetet trycker på så mycket
            som möjligt så att andra utvecklade länder också drar sitt strå
            till stacken. För vi är en liten nation. Naturligtvis måste man
            i det internationella samarbetets tecken göra de direkt positiva
            insatser, genom bistånd och frihandelsaktiviteter i övrigt, som
            faktiskt förstärker de positiva sambanden mellan ekonomisk utveckling
            och bättre miljö.
          </note>
          <note type="speaker">
            Anf. 27 LENA KLEVENÅS (s):
          </note>
          <note>
            Fru talman! Klyftorna på jorden måste minska. Det är min utgångspunkt.
            Tillståndet på jorden är allvarligt. 500 miljoner människor kan
            leva på den nivå som vi i Sverige lever på. Nu lever en miljard
            så. Jorden närmar sig en ekologisk kollaps.
          </note>
          <note>
            Ekonomi är en cirkulation av varor, tjänster och pengar som har
            ett begränsat utrymme. Det utrymmet består av det ekologiska systemet,
            som sätter vissa gränser.
          </note>
          <note>
            Tidigare trodde man att råvarorna skulle ta slut.
          </note>
          <note>
            Men jag vet också att med bättre teknik och med större efterfrågan
            stiger priserna. Då hittar man mer råvara. Men det forskarna nu
            tror är att allt det utsläpp, allt det avfall som produktionen
            ger upphov till kommer att bli det stora problemet.
          </note>
          <note>
            Det största problem som vi nu har är hotet om en klimatförändring.
            Vi måste minska utsläppen av s.k. växthusgaser. I Sverige borde
            vi minska dessa utsläpp med 80 % för att ta vår andel. Det kommer
            att kräva en oerhörd förändring av vår livsstil.
          </note>
          <note>
            Jag vill fråga finansministern om hon tror att vi kan åstadkomma
            dessa förändringar utan att människor i Sverige minskar sin materiella
            konsumtion.
          </note>
          <note>
            När det gäller fattigdomen bör naturligtvis tillväxten ske i
            de länder där människor är fattiga.
          </note>
          <note>
            Hur skall det kunna bli tillväxt i de länderna, när vi tar i
            anspråk hela tillväxtutrymmet? Jag tror inte att det finns möjlighet
            att i all framtid tillväxa på samma sätt som i dag, med en exponentiell
            tillväxt i ekonomin. Det förutsätter också en ökning av konsumtionen.
          </note>
          <note>
            Vi i den rika delen av världen har förbrukat för mycket av jordens
            råvaror och energi. Det blir för litet kvar för den fattiga delen.
            Med det bistånd som vi ger får vi dubbelt tillbaka. Med det bistånd
            som vi ger försvårar vi ibland för fattiga kvinnor att försörja
            sina barn, därför att vi tror att fattigdom bara är brist på pengar,
            men fattigdom är i första hand brist på mat. Dessa kvinnors arbete
            -- de arbetar som bönder på åkrarna och odlar mat för sina barn
            -- har vi förstört därför att vi med vårt bistånd har satsat på
            en exporttillväxt där männen har börjat producera exportgrödor.
            Ibland kan vårt bistånd leda till att människor blir fattigare.
          </note>
          <note>
            Min sista fråga till finansministern är: Vet finansministern
            att det finns en miljard människor på denna jord som inte har
            tillgång till pengar, som lever helt utanför penningekonomin?
            Hur skall en marknad kunna tillgodose dessa människors behov?
            Människor utan pengar har ingen som helst efterfrågetyngd på marknaden.
            Min katt får sitt behov tillgodosett, men människor utan pengar
            räknas som ingenting värda. Hur löser vi det med ökad tillväxt?
          </note>
          <note>
            Anf. 28 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Lena Klevenås talade om behovet av ändringar eller
            snarare minskningar i i-ländernas konsumtion. Jag håller med Lena
            Klevenås om att förändringar i konsumtionsmönstren kommer att
            krävas, men att det skulle innebära att man gör avkall på ekonomisk
            tillväxt är enligt mitt synsätt felaktigt. Det är två helt skilda
            saker att ändra konsumtionsmönstret, alltså innehåll i konsumtion,
            och att säga att vi inte skall ha någon ökad standard över huvud
            taget i de industrialiserade och utvecklade länderna. Det stora
            genuina problem som Lena Klevenås aktualiserar, nämligen behovet
            att få en ekonomisk utveckling som också förbättrar miljön, går
            hand i hand med det vi i vanliga ordalag i BNP-termer brukar kalla
            för ekonomisk tillväxt.
          </note>
          <note>
            Får jag ta upp en annan sak som Lena Klevenås snuddade vid i
            sitt inlägg, nämligen befolkningsproblematiken och fattigdomen.
          </note>
          <note>
            Befolkningsökningen är otvivelaktigt ett av de större problemen.
            Det kan ha, och har i en del fall, mycket negativa effekter på
            miljön, därför att man riskerar att överutnyttja jord och en del
            andra resurser. Därmed skapar man miljöproblem. För att över huvud
            taget kunna överleva tvingas en del länder, på grund av sin fattigdom
            och en snabb befolkningsökning, åsidosätta miljöintressen. De
            fattiga är på sitt sätt både offer för och orsak till den försämrade
            miljön.
          </note>
          <note>
            Lösningen på detta problem är enligt min mycket bestämda uppfattning
            att angripa fattidomen, att se till att minska den. Detta är faktiskt
            samma sak som att skapa en mera positiv ekonomisk utveckling,
            en tillväxt. Det kan man göra genom många olika insatser. Jag
            nämnde några tidigare. Låt mig lägga till att ökad kunskapsnivå
            i de berörda länderna är naturligtvis oerhört central. Där skulle
            jag väldigt gärna vilja slå ett slag för att den kunskapsökningen
            inte bara skall komma halva befolkningen till godo i u-världen.
            Det är väl så viktigt, rent av centralt, att man också garanterar
            u-ländernas flickor tillgång till utbildning. Detta är en mycket
            viktig del i den svenska biståndspolitiken.
          </note>
          <note>
            Lena Klevenås tog upp flera allvarliga miljöproblem. Tiden tillåter
            inte att jag håller en lång utläggning om detta, men vi kan vara
            överens om att både avfallsproblematiken och klimatförändringarna
            är stora problem.
          </note>
          <note>
            Regeringen har just presenterat ganska omfattande, viktiga och
            genomarbetade förslag för att bidra till att lösa dessa problem,
            inte lösa dem en gång för alla men för att bidra till att vi börjar
            röra oss i rätt riktning. Jag tänker på de propositioner som brukar
            benämnas klimatpropositionen och kretsloppspropositionen.
          </note>
          <note>
            Låt mig slutligen säga att jag på en punkt inte har samma uppfattning
            som Lena Klevenås: Jag menar inte att om vi struntar i tillväxten
            i den utvecklade världen, så förbättras därmed möjligheterna att
            få en bra miljö. Jag menar att det förhåller sig precis tvärtom.
            Det finns ett positivt samband mellan uthållig ekonomisk tillväxt
            och miljöförbättringar.
          </note>
          <note>
            Skall vi kunna lösa problemen med fattigdom och miljöförstöring,
            är det mycket centralt att vi också skapar mer resurser för det
            arbetet och ger de människor som i dag är fattiga och därför delvis
            överutnyttjar och förstör miljön möjlighet att komma ur sin fattigdom.
          </note>
          <note>
            Det problemkomplex som Lena Klevenås tar upp är ett -- kalla
            det så -- plussummespel. Alla kan vinna på det. Vad som krävs
            för att vi skall kunna börja röra oss i rätt riktning är dels
            en uthållig tillväxt i de industrialiserade och utvecklade länderna,
            därför att det skapar resurser som bidrar till bättre teknologi
            och minskad miljöförstörelse i hela världen, dels aktiva internationella
            insatser, så att våra kunskaper och våra marknader och teknologier
            blir tillgängliga för de länder som ännu inte har tillgång till
            detta.
          </note>
          <note type="speaker">
            Anf. 29 LENA KLEVENÅS (s):
          </note>
          <note>
            Fru talman! Jag känner mig som ett u-land i förhållande till
            ett i-land. Mina resurser räcker inte, och min tid räcker inte
            gentemot finansministern, som har dubbelt så lång tid på sig som
            jag. Det är alltid så i ett konkurrensförhållande att den som
            har mest vinner.
          </note>
          <note>
            Den exponentiella tillväxtkurvan korrelerar mycket väl med utvecklingen
            av avfallsproduktion per individ. Den står mycket väl korrelerad
            med uttag av råvaror och energi från naturen. En sådan tillväxt
            som inte gör slut på jordens ändliga råvaror, resurser och energi
            har vi ännu inte sett. Det finns dock tendenser åt det hållet,
            men begreppet och strävan att hela tiden växa stämmer inte. Det
            hela går inte ihop.
          </note>
          <note>
            Mellan 30 000 och 60 000 människor -- siffran varierar, för så
            dålig är statistiken och så litet är ett barns liv värt i tredje
            världen, att vi inte ens vet hur många det är -- svälter ihjäl
            varje dag. Det är någonting som vi i stort sett förtränger och
            struntar i. Jag förstår inte av finansministerns eller av några
            traditionella ekonomers sätt att tänka hur tillväxten i Sverige
            skall kunna leda till att människor i uvärlden får det bättre,
            när vi genom vårt bistånd för varje krona får tillbaka två kronor.
            Hur skall det gå till? Skall tillväxten kunna lösa alla miljöproblem
            när den också har skapat alla miljöproblem?
          </note>
          <note>
            Jag erkänner att tillväxten och teknikutvecklingen löser många
            miljöproblem. När vi fick katalysatorer på bilar minskade en del
            utsläpp.
          </note>
          <note>
            Men antalet bilar ökade samtidigt. Då blev hela effekten uppäten.
            Problemet är också det som kommer från bilar och industriell produktion
            som inte är gift men som vi inte kan få bort, nämligen koldioxidutsläppen.
            Vi håller på att gå mot en klimatkatastrof. Hur skall vi kunna
            fortsätta med dessa utsläpp och samtidigt säga: U-världen skall
            ha ekonomisk tillväxt? Jag vill att det skall vara tillväxt där,
            men då måste vi ju ge u-länderna utrymme att öka sin tillväxt.
            Vilka skall u-länderna exploatera?
          </note>
          <note>
            Vart skall dessa människor utvandra? Vilka länder skall u-länderna
            lägga under sig? Vems råvaror skall de ta i anspråk för att åstadkomma
            den tillväxt som vi i den här delen av världen har fått?
          </note>
          <note>
            Mina avslutande frågor: Varför stagnerar man, om man stannar
            upp? Har vi stagnerat i växten, när vi har blivit vuxna? Varför
            kan man inte ha en ekonomi i balans, en ekonomi som är mogen,
            en ekonomi som kan fungera och är uthållig? Varför innebär det
            en stagnation, om man stannar upp när man har vuxit färdigt? Tillväxten
            har skapat många problem, och det gör den fortfarande. Den skapar
            ökande klyftor. Om det blir mer ökande klyftor på jorden, blir
            de sociala problemen större. Då kommer vi inte att ha någon bra
            framtid.
          </note>
          <note>
            Anf. 30 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Om Lena Klevenås blir litet ledsen för att jag får
            litet mera taletid, kan vi föra den här diskussionen vid ett senare
            tillfälle.
          </note>
          <note>
            Jag vill påpeka att det är sant att tillväxt tidigare skedde
            under litet galna förutsättningar och bidrog till miljöproblem,
            vilket jag också sade i mitt förra inlägg. Det betyder inte att
            det med nödvändighet förhåller sig så. Vi vet faktiskt mera nu.
            De teknologiska kunskaper som vi har och som vi forskar för att
            öka kan skapa en tillväxt som kan bidra till att förbättra miljön.
            Jag tror i själva verket att detta är helt centralt. Det räcker
            med att titta på hur verkligheten ser ut. När den utvecklingen
            i den industrialiserade världen var dålig, stod stilla eller minskade,
            bidrog ju inte detta till att miljön förbättrades någon annanstans.
            Det försämrade miljön i vår egen del av världen och bidrog till
            mycket kraftiga minskningar i resursöverföringen till u-världen.
            Förutsättningarna för att lösa både fattidomsproblem och miljöproblem
            blev alltså sämre. Detta vore en sällsynt olycklig utveckling.
          </note>
          <note>
            Jag menar att förutsättningarna för att vi skall kunna bidra
            till att lösa miljöproblemen och förbättra miljön är att vi har
            en vettigt sammansatt men positiv ekonomisk utveckling.
          </note>
          <note>
            Jag menar inte att ekonomisk tillväxt är detsamma som exploatering
            av den ena eller andra råvaran, utan ekonomisk tillväxt -- enligt
            de tankebanor som tillämpas i många av världens fattiga länder
            --
          </note>
          <note>
            handlar om att försöka utnyttja detta med att människor fungerar
            på ett visst sätt och behöver stimulanser och morötter för att
            de skall utnyttja miljön på ett korrekt sätt, dvs. att man försöker
            att hitta instrument så, att människor inte överutnyttjar resurser,
            utan att de använder sig av det som ibland kallas för marknad
            och liknande.
          </note>
          <note>
            Det är en av de saker som jag tror är oerhört central för att
            vi i Sverige skall kunna ge ett litet men ändå positivt bidrag
            till både den ekonomiska tillväxten och miljöförbättringen, inte
            bara i vårt eget land utan även i u-länderna.
          </note>
          <note>
            Det handlar om en vettig utveckling här hemma och aktiva internationella
            insatser, rätt typ av biståndsinsatser inriktade på att skapa
            förutsättningar för att öka inkomsterna och minska fattigdomen
            och därmed miljöförstöringen. Det handlar vidare om att i olika
            internationella forum -- inte minst inom EG:s ram, där vi som
            medlemmar får större möjligheter -- utöva påtryckningar så, att
            även andra länder ökar sina insatser för att stärka de positiva
            sambanden mellan tillväxt och miljöförbättring.
          </note>
          <note type="speaker">
            Anf. 31 DANIEL TARSCHYS (fp):
          </note>
          <note>
            Fru talman! Jag har med stort intresse lyssnat till den här debatten.
            Vi arbetar i utrikesutskottet just nu med biståndsbudgeten. Det
            är ju det sorgliga läget att den är mindre i år än vad den har
            varit tidigare. Anledningen till att den har minskat -- och det
            har skett i samförstånd mellan de stora partierna -- är att landets
            ekonomiska läge är sådant att det är svårt att lossgöra de resurser
            som skulle behövas. Det har helt enkelt inte varit någon tillväxt
            under de senaste åren, vilket har skadat vår biståndspolitik.
          </note>
          <note>
            Det måtte vara omväxlande för finansministern, som till vardags
            får stå till svars för att landet inte har någon tillväxt, att
            här och nu anklagas för en exponentiell tillväxt. Var, Lena Klevenås,
            finns denna expotentiella tillväxt?
          </note>
          <note>
            I Östeuropa minskar för närvarande bruttonationalprodukten med
            20. I Sverige har vi i tre år haft total stagnation. I åtskilliga
            andra västländer är utvecklingen precis densamma.
          </note>
          <note>
            Väldigt många av våra allvarliga sociala problem och också miljöproblem
            har ett samband med den stagnation som vi håller på att gå in
            i. Det uppstår utomordentligt många skadeverkningar när ekonomin
            i västvärlden är så svag som den nu är.
          </note>
          <note>
            Till det som har skadats hör biståndsviljan. Många länder i världen
            gör precis som Sverige, de skär ner sitt bistånd till den fattiga
            världen. Det är verkligen inte till nytta för u-länderna.
          </note>
          <note>
            Tanken bakom Lena Klevenås resonemang är --
          </note>
          <note>
            som Anne Wibble mycket riktigt säger -- att det hela är ett nollsummespel,
            dvs. att tillväxt i den rika världen sker på den fattiga världens
            bekostnad.
          </note>
          <note>
            Detta synsätt delas av allt färre personer och knappast av några
            experter. Det är alldeles klart att det kan ske en utveckling,
            en tillväxt i den tredje världen, samtidigt som det sker en positiv
            tillväxt i den rika världen. Det skall naturligtvis vara en vettig
            tillväxt. Både i u-världen och i i-världen måste vi sträva efter
            en vettig och förståndig tillväxt. Varje tillväxt är självfallet
            inte av godo.
          </note>
          <note>
            Men det är fullt möjligt att ha en tillväxt som leder till en
            bättre levnadsstandard och en högre livskvalitet, samtidigt som
            miljön kan förbättras.
          </note>
          <note>
            Under 80-talet lyckades vi i Sverige få en viss tillväxt, samtidigt
            som vi kunde bekämpa en rad olika miljöfaror. Utsläppen av en
            hel del farliga ämnen minskades, samtidigt som bruttonationalprodukten
            ökade. Nu är vi i ett annat läge med stagnation i landet, som
            medför att en rad problem dyker upp.
          </note>
          <note>
            Min enkla fråga till Lena Klevenås är: Var pågår den exponentiella
            tillväxten, som hon talar om?
          </note>
          <note type="speaker">
            Anf. 32 LENA KLEVENÅS (s):
          </note>
          <note>
            Fru talman! Den exponentiella tillväxten pågår i världsekonomin.
            För tillfället är det kris i denna tillväxt. Man försöker nu med
            alla medel att få fart på tillväxten igen.
          </note>
          <note>
            Den eponentiella tillväxten har funnits i Sverige under de hundra
            år som har gått, bortsett från de två tre senaste åren. Denna
            tillväxt har varit i genomsnitt 2 %. Om tillväxten ökar med t.ex.
            2 %
          </note>
          <note>
            varje år, blir det en större summa att räkna på för varje år
            som går. I år ligger vår BNP på 14 000
          </note>
          <note>
            miljarder. Med 2 % tillväxt nästa år kommer BNP
          </note>
          <note>
            att uppgå till 14 028 miljarder, och med 2 % på
          </note>
          <note>
            14 028 ökar BNP ytterligare. Det är därför som det blir en tillväxt
            i världsekonomin som ökar exponentiellt eller logaritmiskt.
          </note>
          <note>
            Ett annat problem när man diskuterar tillväxt är att det finns
            tre olika sorters tillväxt. Det finns den biologiska, helt naturliga
            tillväxten. Man föds, växer upp, är vuxen och sedan dör man. Det
            finns den lineära tillväxten, där insatsvarorna ger en tillväxt
            i form av en rak linje. Man får ut mera än vad man sätter in i
            motsvarande mängd. Sedan finns det också den exponentiella tillväxten,
            som är förödande och leder till en katastrof på sikt. Det tydligaste
            exemplet är befolkningsutvecklingen.
          </note>
          <note>
            Ett annat exempel är vår konsumtionsexplosion.
          </note>
          <note>
            Det finns ett bibliskt uttryck som kan användas i det här sammanhanget,
            nämligen: Det är lättare att se grandet i broderns öga än bjälken
            i sitt eget. Vi ser alltså att befolkningen i u-världen växer,
            men vi ser inte att vår konsumtionsexplosion leder oss till ett
            fördärv.
          </note>
          <note>
            Jag skall citera ur en bok som Bengt Hubendick har skrivit. Boken
            heter Optimum. Det är en fin bok med en fin titel, som betecknar
            någonting som jag skulle vilja att man uppnådde, att man utnyttjar
            råvaror, kapital och mänskliga resurser på ett optimalt men inte
            maximalt sätt.
          </note>
          <note>
            ''Det som kallas kapital men som ofta bara är talmassor, kommer
            att globalt stiga med miljoner dollar varje dag. Det paradoxala
            är att för att upprätthålla denna ständigt ökande talmassas cirkulationsbehov
            måste vi producera och konsumera allt snabbare. Men både produktion
            och konsumtion betyder degradering av energi och material, alltså
            att det reala kapitalet minskar. Just detta, pådrivet av räntesystemet,
            är själva grunden till vår resurs- och miljöförstörelse. Det kan
            helt enkelt inte gå i längden.''
          </note>
          <note>
            Det är sådana experter som jag litar på, Daniel
          </note>
          <note>
            Tarschys, och inte på de experter som säger att vi kan växa utan
            att det sker på bekostnad av den fattiga delen av världen. Även
            om experterna konstaterar det, kan vi med egna ögon se att den
            tilllväxt som har skett har skett på bekostnad av tredje världen.
            Vi måste upphöra med den typen av tillväxt.
          </note>
          <note type="speaker">
            Anf. 33 DANIEL TARSCHYS (fp):
          </note>
          <note>
            Fru talman! Lena Klevenås talar om ett helt sekel i svensk histoira.
            Det är den tid under vilken industrialismen har brutit fram, under
            vilken vi har kunnat betvinga ett väldigt hårt fysiskt arbete
            och kunnat få ett arbete där maskiner tas till vår hjälp.
          </note>
          <note>
            Det är den tid då vi har fått en stor tjänsteproduktion. En mycket
            stor del av befolkningen har lämnat jordbruket och så småningom
            också industrin. De finns i dag inom olika tjänstenäringar. För
            att tala om senare decennier är det en period då kvinnorna har
            fått möjlighet att själva arbeta och att inte vara underordnade
            mannen. Det är den tid då vi har kunnat ge barnomsorg och äldreomsorg.
            En mängd olika behov har kunnat täckas under denna period.
          </note>
          <note>
            Hur har detta kunnat täckas? Jo, genom att samhället har fått
            större resurser.
          </note>
          <note>
            Under denna period har vi också kunnat öka vårt bistånd till
            tredje världen. Om man går tillbaka 30
          </note>
          <note>
            år i tiden fanns det inget svenskt bistånd. I dag ger vi ett
            betydande bistånd till utvecklingsansträngningarna i tredje världen.
          </note>
          <note>
            Detsamma gäller för andra industriella länder. Det är genom den
            tillväxt som har skett i den rika världen som man i dag kan stödja
            utvecklingsansträngningarna i tredje världen.
          </note>
          <note>
            Därigenom har man på en rad områden kunnat underlätta livet och
            utvecklingsansträngningarna för människor som lever i extrem fattigdom.
            Det är inte fråga om något konkurrensförhållande. En extra arbetad
            timme i svensk äldreomsorg innebär inte att någon i Afrika eller
            Asien blir fattigare. Jag tror att denna något osmälta kombination
            av ekologi och marxism som ligger bakom Lena
          </note>
          <note>
            Klevenås interpellation och inlägg i denna debatt skulle förtjäna
            en ytterligare bearbetning.
          </note>
          <note>
            Anf. 34 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Jag skall inte göra några invändningar mot den diskussion
            som här har förts. Jag kan bara konstatera att vad Lena Klevenås
            än tycker så är det tilltron till det positiva sambandet mellan
            ekonomisk utveckling och miljöförbättring som ligger till grund
            för svensk internationell politik och svensk biståndspolitik.
            Det gäller inte bara nu, utan så har det varit under ett antal
            år. Vi har med den nuvarande inriktningen kraftigt förstärkt de
            miljöförbättrande inslagen i denna politik. Men den grundläggande
            tanken att det skulle finnas någon sorts motsättning mellan tillväxt
            och miljöförbättring är Lena Klevenås mycket ensam om.
          </note>
          <note>
            Jag skall inte upprepa de argument som jag nämnde tidigare, men
            ett mycket slående faktum är att när det går dåligt i den utvecklade
            delen av världen, medför det minskade resurser till bistånd och
            annat, och därmed också en mycket sämre utveckling i de fattiga
            delarna av världen. Det finns många exempel på hur en klok ekonomisk
            tillväxt i den rikare delen av världen underlättar och förbättrar
            möjligheterna att komma till rätta både med bristande tillväxt,
            dvs. fattigdom, och med miljöproblem, vilket kommer hela världen
            till godo. Detta är i mycket hög grad en politikinriktning som
            rätt utformad är till gagn för alla, dvs. vi kan faktiskt alla
            få det bättre både vad gäller vanlig materiell standard och vad
            gäller miljön. Lyckligtvis kommer inte det negativa synsätt, som
            Lena Klevenås ger uttryck för, att leda till någon förändring
            av den svenska politiken på det här området.
          </note>
          <note>
            Överläggningen var härmed avslutad.
          </note>
          <note>
            4 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1992/93:140 och 205 till jordbruksutskottet
          </note>
          <note>
            Motionerna
          </note>
          <note>
            1992/93:Bo37--Bo42 till bostadsutskottet
          </note>
          <note>
            1992/93:So31 och So32 till socialutskottet
          </note>
          <note>
            1992/93:Sf25 och Sf26 till socialförsäkringsutskottet
          </note>
          <note>
            1992/93:Jo24--Jo48 till jordbruksutskottet
          </note>
          <note>
            5 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:185 Tobakslag
          </note>
          <note>
            1992/93:186 Kontroll över ämnen som kan användas vid olaglig
            tillverkning av narkotika m.m.
          </note>
          <note>
            1992/93:188 Ändring i lagen (1984:3) om kärnteknisk verksamhet
          </note>
          <note>
            Skatteutskottets betänkande
          </note>
          <note>
            1992/93:SkU23 Anslag till Tullverket, m.m.
          </note>
          <note>
            Utrikesutskottets betänkande
          </note>
          <note>
            1992/93:UU23 Frihandelsavtal mellan
          </note>
          <note>
            EFTAstaterna och Rumänien, m.m.
          </note>
          <note>
            Socialförsäkringsutskottets betänkande
          </note>
          <note>
            1992/93:SfU13 Studiestöd
          </note>
          <note>
            Utbildningsutskottets betänkande
          </note>
          <note>
            1992/93:UbU8 Bidrag till viss verksamhet inom det kommunala skolväsendet
          </note>
          <note>
            Trafikutskottets betänkanden
          </note>
          <note>
            1992/93:TU20 Omstrukturering av det svenska ägandet i Scandinavian
            Airlines System (SAS)
          </note>
          <note>
            1992/93:TU38 Tidigareläggning av investeringar i trafikens infrastruktur
          </note>
          <note>
            Näringsutskottets betänkande
          </note>
          <note>
            1992/93:NU22 Kreditupplysningslagen
          </note>
          <note>
            Arbetsmarknadsutskottets betänkanden
          </note>
          <note>
            1992/93:AU8 Anslag till
          </note>
          <note>
            Arbetsmarknadsdepartementet m.m.
          </note>
          <note>
            1992/93:AU10 Statliga arbetsgivarfrågor
          </note>
          <note>
            1992/93:AU11 Arbetsmarknadspolitik
          </note>
          <note>
            1992/93:AU12 Arbetslivspolitik
          </note>
          <note>
            1992/93:AU17 Vissa frågor om arbetslöshetsförsäkringen
          </note>
          <note>
            Bostadsutskottets betänkanden
          </note>
          <note>
            1992/93:BoU7 Utökat älvskydd
          </note>
          <note>
            1992/93:BoU10 Ett program för reperation, omoch tillbyggnad av
            bostäder m.m.
          </note>
          <note>
            1992/93:BoU12 Rennäringslagstiftningen, stöd till rennäringen
            m.m.
          </note>
          <note>
            1992/93:BoU13 Bidrag till fonden för fuktoch mögelskador samt
            till åtgärder mot radon i bostäder
          </note>
          <note>
            1992/93:BoU14 Anslag till Lantmäteriverket och
          </note>
          <note>
            Centralnämnden för fastighetsdata m.m.
          </note>
          <note>
            6 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 18 mars
          </note>
          <note>
            1992/93:466 av Lars Stjernkvist (s) till statsrådet Bo
          </note>
          <note>
            Lundgren om bostadssubventionerna:
          </note>
          <note>
            Haningehem och en rad andra kommunala bostadsföretag, ett stort
            antal bostadsrättsföreningar och många enskilda villaägare och
            andra boende, brottas med till synes oöverkomliga ekonomiska problem.
            En viktig orsak är att regeringens bantning av boendesubventionerna
            hittills i första hand drabbat dem som bor i nyare hus.
          </note>
          <note>
            Nästa år skall subventionerna bantas med ytterligare 3 miljarder.
            Regeringen vill att även dessa hämtas hos dem som redan bor dyrast
            och som redan tvingats bära den tyngsta bördan.
          </note>
          <note>
            Enligt pressuppgifter har åtminstone ett regeringsparti, Folkpartiet,
            börjat tänka om. Det visar att allt fler förstår vilka oerhörda
            konsekvenser det får för enskilda och för företag om nedskärningarna
            ensidigt drabbar dem som inte längre har några marginaler kvar.
          </note>
          <note>
            Vilka åtgärder är statsrådet beredd vidta för att förhindra att
            situationen förvärras för dem som bor i hus byggda under senare
            år?
          </note>
          <note>
            1992/93:467 av Göran Magnusson (s) till statsrådet
          </note>
          <note>
            Bo Lundgren om åtgärder för att förhindra att bostadsrättsföreningar
            går i konkurs:
          </note>
          <note>
            Konkurs för nya bostadsrättsföreningar? Allt fler människor känner
            av de brant stigande boendekostnaderna. Särskilt hårt slår regeringens
            bostadsbeslut mot nyare bostadsrättsföreningar, eftersom dessa
            inte kan fördela bördorna på ett större bestånd inkluderande även
            gamla fastigheter. Förhållandet är oberoende av vilken riksorganisation
            föreningen är ansluten till.
          </note>
          <note>
            Tidningen Bo bättre, som är organ för SBC, skriver om bostadsrättsföreningen
            Lästens boendekostnadsutveckling från 1988 till 1993, där årsavgiften
            stigit med drygt 70 %. Föreningens egen kalkyl över regeringens
            bostadsbeslut för tiden fram till sekelskiftet visar på fortsatt
            kraftig kostnadsstegring. Denna bostadsrättsförening är långt
            ifrån unik; många bostadsrättshavare lever i oro och ovisshet
            för sin bostad och sin hushållsekonomi. I Bo bättre skriver redaktören
            vidare: ''Gör något, Bo Lundgren! En anpassning av i och för sig
            angelägna åtgärder till vad de boende mäktar med vore rimligt
            -- Brf Lästen ifrågasätter om de beslutande varit fullt medvetna
            om konsekvenserna av sina beslut!''
          </note>
          <note>
            Min fråga är:
          </note>
          <note>
            Avser statsrådet att göra något för att mildra effekterna av
            bostadsbesluten så att konkurser i bostadsrättsföreningar och
            raserad hushållsekonomi kan undvikas?
          </note>
          <note type="speaker">
            1992/93:468 av Gunhild Bolander (c) till kommunikationsministern
            om Gotlands flygförbindelser:
          </note>
          <note>
            SAS/Linjeflyg har beslutat att minska antalet flygturer på linjen
            Visby--Arlanda. Skälet anges vara försämrad lönsamhet till följd
            av avreglering och konkurrens från andra bolag. Det väl kända
            faktum att Gotlands kommunikationsmöjligheter med fosterlandet
            är hänvisade till flyg eller färja borde medföra att Visbylinjen
            prioriteras vad gäller turtäthet och prissättning.
          </note>
          <note>
            Hela övriga Sverige har möjliga alternativ med bil och tåg, vilka
            inte står till buds för resenärer till/från Gotland.
          </note>
          <note>
            Jag vill därför fråga kommunikationsministern:
          </note>
          <note>
            Avser statsrådet att föra överläggningar med
          </note>
          <note>
            SAS/Linjeflyg för att motverka ytterligare försämringar av Gotlands
            flygförbindelser, eller på vilket annat sätt anser statsrådet
            att nu gällande trafikpolitiska mål kan upprätthållas?
          </note>
          <note type="speaker">
            1992/93:469 av Inger Hestvik (s) till justitieministern om svensk
            medborgares rätt till pass:
          </note>
          <note>
            Många började glädja sig åt att man äntligan lyckats börja röja
            i det träsk som sex-turismen till bl.a.
          </note>
          <note>
            Thailand utgör. Besvikelsen blev därför stor när den gripne 66-åringen
            fick ett nytt pass utskrivet av den svenska ambassaden, något
            som gjrode det möjligt för honom att lämna Thailand.
          </note>
          <note>
            Sveriges ambassadör i Thailand menar att svenska passlagen är
            utformad så, att hon var skyldig att utfärda detta pass.
          </note>
          <note>
            Min fråga till justitieministern blir alltså:
          </note>
          <note>
            Måste inte de svenska passlagarna ses över så att svenska myndigheter
            kan vägra att utfärda ett nytt pass åt en person som är frihetsberövad
            i ett annat land?
          </note>
          <note>
            1992/93:470 av Patrik Norinder (m) till jordbruksministern om
            användningen av s.k.
          </note>
          <note>
            kodressörer:
          </note>
          <note>
            Enligt djurskyddsförordningen från 1988 får s.k.
          </note>
          <note>
            kodressörer ej användas. Dispenser i befintliga stallar gäller
            till den 31 december 1993.
          </note>
          <note>
            Enligt en artikel av docent Bo Pehrson i Svensk
          </note>
          <note>
            Veterinärtidning hävdar författaren att förbudet mot användandet
            av kodressörer måste upphävas av djurskyddsskäl. Viktiga fakta
            har tillkommit som visar att förbudet med nuvarande kunskap är
            förkastligt -- från djurskyddssynpunkt.
          </note>
          <note>
            Avser statsrådet vidta åtgärder för att förbättra djurskyddet
            genom att upphäva förbudet mot s.k.
          </note>
          <note>
            kodressörer?
          </note>
          <note>
            1992/93:471 av Göthe Knutson (m) till statsrådet
          </note>
          <note>
            Bo Lundgren om det statliga bolaget Securum:
          </note>
          <note>
            Enligt tidningen Expressen har f.d.
          </note>
          <note>
            styrelseordföranden i Nordbanken, Björn
          </note>
          <note>
            Wahlström, fått någon form av anställning i statliga bolaget
            Securum, företaget som med 24 miljarder kronor från staten skall
            städa upp efter främst
          </note>
          <note>
            Nordbankens katastrofaffärer. Enligt Expressen hade ''bankminister''
            Bo Lundgren inte fått information om det anmärkningsvärda engagemanget
            av Björn Wahlström.
          </note>
          <note>
            Vidare har det i bl.a. TV:s program Glashuset berättats hur f.d.
            chefer i ett konkursat stort norrländskt fastighetsbolag anställts
            av Securum där de bl.a. kan få syssla med städningen efter sina
            egna katastrofaffärer. TV-teamet släpptes dock inte in i konkursbolagets
            kontor.
          </note>
          <note>
            Detta är ett par exempel på märkligheter i hägnet av bankkrisen.
          </note>
          <note>
            Vilka åtgärder avser statsrådet att vidta för att
          </note>
          <note type="speaker">
            Securums olika engagemang skall kunna utföras med den oväld och
            integritet som uppdraget kräver?1992/93:472 av Bertil Måbrink
            (v) till näringsministern om Östtimor:
          </note>
          <note>
            Enligt uppgift undertecknade Sverige den 17
          </note>
          <note>
            september 1992 ett avtal med Indonesien om främjande och skydd
            av investeringar, i vilket indonesiskt territorium definieras
            på ett sätt som synes inkludera Östtimor.
          </note>
          <note>
            Östtimor annekterades 1976 av Indonesien. Detta införlivande
            har emellertid inte erkänts av FN och inte heller av Sverige.
          </note>
          <note>
            Jag vill därför fråga näringsministern:
          </note>
          <note>
            Innebär investeringsavtalet med Indonesien ett svenskt erkännande
            av Östtimor som indonesiskt territorium?
          </note>
          <note>
            1992/93:473 av Bertil Måbrink (v) till statsrådet Alf
          </note>
          <note>
            Svensson om Uriprojektet i Kashmir:
          </note>
          <note>
            Konflikten i Kashmir har skärpts på sistone, inte minst genom
            det tilltagande våldet mellan hinduer och muslimer i Indien efter
            stormningen av moskén i Ayodhya och den växande spänningen mellan
          </note>
          <note>
            Indien och Pakistan.
          </note>
          <note>
            Enligt en lokal människorättsorganisation hade
          </note>
          <note>
            3 900 människor dödats av indiska trupper t.o.m.
          </note>
          <note>
            1992, 470 kvinnor våldtagits och över 17 000
          </note>
          <note>
            arresterats. Amnesty International har rapporterat om våldet
            i Kashmir -- senast den 5 mars om en man som torterats i tio dagar
            så svårt att båda hans underben måst amputeras.
          </note>
          <note>
            I Kashmir pågår det SIDA-stödda Uriprojektet.
          </note>
          <note>
            Arbetet vid kraftverket lades ned åtta månader
          </note>
          <note>
            1991 efter bortrövandet av två svenska projektanställda.
          </note>
          <note>
            Jag vill fråga biståndsministern:
          </note>
          <note>
            Hur kommer genomförandet av Uriprojektet att påverkas av det
            försämrade säkerhetsläget i
          </note>
          <note>
            Kashmir?
          </note>
          <note>
            7 § Kammaren åtskildes kl. 10.56.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
