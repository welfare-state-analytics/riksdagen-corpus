<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--40</head>
          <docDate when="1992-12-08 00:00:00">1992-12-08 00:00:00</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 2 december.
          </note>
          <note>
            2 § Svar på fråga 1992/93:266 om utrikes- och biståndspolitiken
          </note>
          <note type="speaker">
            Anf. 1 Statsrådet ALF SVENSSON (kds):
          </note>
          <note>
            Herr talman! Ian Wachtmeister har frågat mig om regeringen tänker
            hålla fast vid den nuvarande utrikesoch biståndspolitiken där
            man negligerar det akuta behovet av aktiv hjälp att bygga upp
            demokratin i våra grannländer.
          </note>
          <note>
            Ian Wachtmeisters utgångspunkt är att Sverige ger för mycket
            bistånd till Afrika, där den verkliga hjälpen bara till en bråkdel
            når fram, och för litet till länderna i närområdet. Hjälpen skulle
            där, enligt Ian Wachtmeister, kunna vara av varaktig nytta och
            kostnadseffektiv.
          </note>
          <note>
            Ian Wachtmeister för ett antingen-ellerresonemang som jag anser
            vara felaktigt.
          </note>
          <note>
            Regeringens politik är att ge bistånd till dem som är i störst
            behov av hjälpen och där hjälpen bedöms kunna vara till nytta.
            Det skulle te sig demokratiskt otillständigt att gradera människors
            värde utifrån geografiska avstånd. Eftersom de fattigaste människorna
            finns i tredje världen går en större del av biståndet dit. Principer
            för detta bistånd har lagts fast. Således styrs biståndet av sådana
            riktlinjer som mottagarlandets vilja att arbeta för att skapa
            fungerande marknadsekonomiska system, fasta demokratiska strukturer
            och respekten för mänskliga rättigheter. Under det senaste året
            har regeringen lagt ökad vikt vid effektiviteten i biståndet.
            Det är utifrån dessa kriterier som samarbetet med ett land bestäms.
          </note>
          <note>
            Samtidigt är det regeringens politik att vid sidan av hjälpen
            till u-länder bistå Sveriges grannländer genom att fullfölja det
            treårsprogram om 3
          </note>
          <note>
            miljarder kronor som presenterades förra året.
          </note>
          <note>
            Under året som gått har Sverige givit viktiga bidrag till reformprocessen
            i öst genom ett bilateralt samarbete med grannländerna Estland,
            Lettland,
          </note>
          <note>
            Litauen, Polen och Ryssland. Sverige har ingått frihandelsavtal
            med samtliga baltiska stater. Ett baltiskt investeringsprogram
            har dessutom tillkommit, och stöd har getts till de baltiska valutorna,
            osv. Sverige har också lämnat ett omfattande katastrofbistånd
            till Baltikum och till
          </note>
          <note>
            Ryssland för inköp av mediciner och drivmedel. De baltiska länderna
            kan påräkna ett lika nära samarbete under det kommande året. Beredskap
            finns för nya katastrofinsatser om akuta behov skulle uppstå.
          </note>
          <note>
            Svensk biståndspolitik måste ses i ett större sammanhang. Vi
            måste gemensamt arbeta för att såväl länderna i närområdet som
            i tredje världen får det bistånd de behöver. Vi får inte, som
            Ian
          </note>
          <note>
            Wachtmeister, utgå från ett antingen eller. Fred, säkerhet och
            utveckling hör ihop vare sig det gäller
          </note>
          <note>
            Somalia eller Estland. Det är detta tänkande som styr vår biståndspolitik.
          </note>
          <note type="speaker">
            Anf. 2 IAN WACHTMEISTER (nyd):
          </note>
          <note>
            Herr talman! Jag tackar för svaret.
          </note>
          <note>
            Min fråga handlade om Ryssland och Östeuropa och vad som händer
            där. Ett exempel är att
          </note>
          <note>
            Landsbergis förlorade valet i Litauen på grund av att han fick
            för litet hjälp. Den här frågan handlar om inriktningen av biståndspolitiken,
            som nu plötsligt måste genomföras i vår närhet.
          </note>
          <note>
            Verkligheten är här i vår närhet nu. Det vet Alf
          </note>
          <note>
            Svensson, och jag har påpekat det för honom.
          </note>
          <note>
            Jag graderar inte människors värde, men jag graderar svensk politik.
            Jag talar om hur vi politiker skall använda skattebetalarnas pengar,
            och jag talar om hur svenska intressen skall skyddas och utnyttjas
            i det här läget. Det finns också fantastiska möjligheter. Men
            verkligheten är här.
          </note>
          <note>
            Det sägs att principerna för biståndet har lagts fast.
          </note>
          <note>
            Jag vet det, men jag vet också att man har misslyckats med biståndet.
            När man ser att något inte lyckas ändrar man på det hela. Man
            vi menar att vi måste göra det nu. Verkligheten springer annars
            ifrån oss.
          </note>
          <note>
            Alf Svensson har genomfört insatser i Baltikum, och de var säkert
            väl menade. Men de har inte hänt så mycket. Det behövs t.ex. exportkreditgarantier
            för att kunna hjälpa Baltikum.
          </note>
          <note>
            Vidare måste den svenska biståndspolitiken ses i ett svenskt
            sammanhang. Man säger alltid att politiken skall ses i ett större
            sammanhang. Ja, vi ser hela tiden politiken i ett jättestort sammanhang.
            Vi skall hjälpa hela världen! Men vi kan kanske inte hjälpa hela
            världen. Däremot har vi en skyldighet, nämligen att folk i Sverige
            gör vad som är klokt för
          </note>
          <note>
            Sverige. Det är den insikten jag försöker väcka. Jag tror att
            biståndsministern vet vad jag talar om. Vi får väl se.
          </note>
          <note type="speaker">
            Anf. 3 Statsrådet ALF SVENSSON (kds):
          </note>
          <note>
            Herr talman! Jag vet mycket väl vad Ian
          </note>
          <note>
            Wachtmeister talar om. I all vänlighet: Jag har hört det förr!
          </note>
          <note>
            Vidare säger Ian Wachtmeister att verkligheten är här i vår närhet.
            Ja, verkligheten är ju verklighet för varje individ, vare sig
            individen finns här eller långt borta. För somaliern är verkligheten
            förfärande. Samma sak gäller moçambikiern.
          </note>
          <note>
            Moçambikierns, min och Ian Wachtmeisters verklighet stämmer inte
            överens. Men nog upplever somaliern och moçambikiern sin verklighet.
          </note>
          <note>
            Ian Wachtmeister säger svepande att biståndet har misslyckats.
            En del biståndsinsatser har förvisso inte lyckats i den mån vi
            skulle önska. Men det gäller allt vad vi människor företar oss.
            En del lyckas vi med, annat misslyckas vi med.
          </note>
          <note>
            Det är ofantligt svårt att syssla med bistånd. Man möter ju ofta
            regimer i mottagarländer vars administrationer lämnar mycket övrigt
            att önska.
          </note>
          <note>
            Men jag kan absolut inte ställa upp på att biståndsinsatserna
            har varit misslyckade.
          </note>
          <note>
            Jag är överens med Ian Wachtmeister att om det vore möjligt skulle
            vi ge mer till Baltikum. Men det är ändå fråga om två olika karaktärer
            av bistånd.
          </note>
          <note>
            Länderna i Baltikum är inte u-länder. Estland,
          </note>
          <note>
            Lettland och Litauen är inte u-länder. Därför är det bistånd
            som ges till Baltikum av något annan karaktär. Men jag håller
            gärna med om att biståndet borde vara större och mer omfattande.
          </note>
          <note>
            Vi vet alla att vi har en viss knapphet att hantera.
          </note>
          <note>
            Som alla vet går detta ut över biståndet i nästa års budget.
            Dess värre är det fråga om 1,5 miljarder kronor. Hade Ian Wachtmeister
            och hans parti fått sin vilja fram hade det naturligtvis varit
            fråga om mer.
          </note>
          <note>
            Vi gör så gott vi kan, och vi vet att vi kommer till korta. En
            hel del har ju ändå gjorts visavi Baltikum.
          </note>
          <note type="speaker">
            Anf. 4 IAN WACHTMEISTER (nyd):
          </note>
          <note>
            Herr talman! Jag vet att Alf Svensson är förvånad över att jag
            talar om bistånd när han är här i kammaren. Men det beror faktiskt
            på att han är biståndsminister. Det är naturligt att ta upp den
            frågan just när Alf Svensson är här. Jag tackar för att jag fick
            delvis rätt.
          </note>
          <note>
            Jag vill säga något om Somalia och andra länder.
          </note>
          <note>
            Visst skall Sverige hjälpa Somalia. Vi i Ny demokrati har föreslagit
            att svenskt bistånd skall delas upp i en tredjedel multilateralt
            bistånd via FN
          </note>
          <note>
            och andra organisationer, en tredjedel katastrofbistånd via t.ex.
            Röda korset och en tredjedel riktad till vår närhet, dvs. verkligheten
            på andra sidan Östersjön.
          </note>
          <note>
            Vi har föreslagit att katastrofbrigader skall inrättas.
          </note>
          <note>
            Vi har sagt att ungdomar skall få lära sig att hjälpa folk i
            nöd i stället för att slå ihjäl dem. Värnpliktiga kan användas
            för dessa saker. Vi har kommit med en mängd konstruktiva förslag.
          </note>
          <note>
            Sverige måste sticka ut huvudet och göra något realistiskt och
            verkligt i Baltikum. Folk i allmänhet och industrin måste få chansen.
            Där kan vi som politiker hjälpa till. Vi måste inse hur allvarligt
            det som sker i Baltikum är. Vår verklighet är grym.
          </note>
          <note type="speaker">
            Anf. 5 Statsrådet ALF SVENSSON (kds):
          </note>
          <note>
            Herr talman! Nej, jag är icke ett uns förvånad över att Ian Wachtmeister
            talar biståndspolitik med mig när vi möts i kammaren. Jag tycker
            snarare att det är trevligt. Det skulle vara skojigt om Ian
          </note>
          <note>
            Wachtmeister lade på en annan platta någon gång.
          </note>
          <note>
            Jag har redan hört denna.
          </note>
          <note>
            I och för sig skall väl världen frälsas med hjälp av upprepning,
            och det är väl den tesen som Ian
          </note>
          <note>
            Wachtmeister arbetar efter. Men det går icke att dela upp klotet
            -- det är min absoluta uppfattning --
          </note>
          <note>
            i ett närområde, dvs. norra halvklotet, och mer eller mindre
            nonchalera södra halvklotet. De två hänger ihop.
          </note>
          <note>
            När vi talar om framtiden och vår överlevnad, är jag för min
            del bergfast övertygad om, att vi säkrar inte framtiden för vare
            sig Sverige, EG eller Europa om vi inte bryr oss mer om södra
            halvklotet än vad vi för närvarande gör. Det handlar om långsiktighet.
            Det handlar inte enbart om att rycka ut vid katastrofer.
          </note>
          <note type="speaker">
            Anf. 6 IAN WACHTMEISTER (nyd):
          </note>
          <note>
            Herr talman! Jag tycker också att det är trevligt att få diskutera
            med biståndsministern om bistånd. Jag lovar att byta platta --
            statsrådet hade hört den här plattan för ofta -- och stift när
            regeringen byter politik. Det lovar jag. Det tråkiga är att verkligheten,
            som den har beskrivts, finns, och den måste vi göra något åt.
          </note>
          <note>
            Vårt ansvar inför de svenska väljarna är att göra det som från
            vår synpunkt är klokt. Jag har inte sagt att vi skall avstå från
            att ge bistånd på annat håll, utan jag har sagt att biståndet
            skall effektiviseras. Jag har sagt att vi skall sätta in katastrofbrigader
            och att vi skall arbeta hundra gånger bättre än tidigare, och
            att vi skall sluta hjälpa en massa tokiga diktatorer, vilka vi
            hjälper i dag. Jag vill dock peka på problemen som finns i vår
            närhet i Europa, på andra sidan Östersjön.
          </note>
          <note type="speaker">
            Anf. 7 Statsrådet ALF SVENSSON (kds):
          </note>
          <note>
            Herr talman! Sverige hjälper inte tokiga diktatorer.
          </note>
          <note>
            Vi försöker emellertid göra så gott vi kan när det gäller att
            hjälpa arma människor, som saknar det mest elementära, som är
            analfabeter, som är sjuka och som inte har någon infrastruktur.
            Det är dessa människor som vi inriktar oss på att hjälpa. Det
            är därför litet trist att ständigt höra dessa svepande formuleringar
            som att vi hjälper tokiga diktaturer och att bara något litet
            av hjälpen når fram.
          </note>
          <note>
            Vi skall bry oss om de svenska väljarna i Sverige.
          </note>
          <note>
            Jag kan försäkra Ian Wachtmeister om att de svenska väljarna
            i Sverige bryr sig om människor som bor långt borta. Jag får dagliga
            bevis på att man är bedrövad över att vi skär ned biståndet. Många
            människor tycker att vi i stället borde öka biståndet till de
            sämst ställda.
          </note>
          <note>
            Herr talman! Låt mig i all hast få redovisa att under förra budgetåret
            gick 1 320 miljoner kronor till bistånd i Öst- och Centraleuropa,
            varav 200
          </note>
          <note>
            miljoner gick till katastrofhjälp. I årets budget går
          </note>
          <note>
            870 miljoner via Östeuropasekretariatet och 200
          </note>
          <note>
            miljoner via katastrofhjälpsanslaget, och till detta skall läggas
            150 miljoner kronor som går via katastrofanslaget till Jugoslavien.
            Det blir 1 220
          </note>
          <note>
            miljoner kronor.
          </note>
          <note type="speaker">
            Anf. 8 IAN WACHTMEISTER (nyd):
          </note>
          <note>
            Herr talman! Jag tror inte ett ögonblick att biståndsministern
            inte menar väl. Han menar väl, men gör fel. Hjälpen går faktiskt
            till regimer, även om den avses att gå till andra människor. Hjälpen
            går till regimer som sätter in pengarna på banken, köper vapen,
            osv. Jag tror säkert att ni vill ändra på detta.
          </note>
          <note>
            Det måste emellertid ske nu, men inte nödvändigtvis genom att
            anslå en massa pengar, utan genom att effektivisera det som man
            nu sysslar med. Det är fantastiska belopp i rörelse, genom biståndsministerns
            departement. Det är där som det hela skall attackeras, nämligen
            i formen och effektiviteten. Jag tycker att man skall börja med
            en mycket populär och riktig åtgärd, nämligen att lägga ned SIDA,
            vilket jag har sagt tidigare. Jag byter inte stift förrän så skett.
          </note>
          <note type="speaker">
            Anf. 9 Statsrådet ALF SVENSSON (kds):
          </note>
          <note>
            Herr talman! Jag tycker att man i alla sammanhang alltid bör
            effektivisera, i biståndssammanhang och i alla andra tänkbara
            sammanhang -- ju effektivare desto bättre.
          </note>
          <note>
            Det innebär emellertid inte att man samtidigt kan göra gällande
            att biståndet därmed kan skäras ned.
          </note>
          <note>
            Vi vet att det, när det väl har effektiviserats, återstår ett
            ofantligt stort behov av insatser. Vi tänker, herr talman, fortsätta
            med dessa insatser.
          </note>
          <note type="speaker">
            Anf. 10 IAN WACHTMEISTER (nyd):
          </note>
          <note>
            Herr talman! Jag har inte fått svar på allt. Det trodde jag inte
            heller att jag skulle få, men jag hoppas att jag än en gång har
            väckt den här frågan.
          </note>
          <note>
            Jag hoppas att biståndsministern är ytterligare övertygad om
            att jag kommer att hänga efter honom och bita honom i benet till
            dess någonting händer.
          </note>
          <note type="speaker">
            Anf. 11 Statsrådet ALF SVENSSON (kds):
          </note>
          <note>
            Herr talman! Den dag som vi är överens i de här frågorna är jag
            mycket ängslig för, och jag hoppas att den dagen inte randas,
            såvida Ian Wachtmeister inte byter åsikt.
          </note>
          <note>
            3 § Svar på fråga 1992/93:171 om assyriernas situation i Mellanöstern:
          </note>
          <note type="speaker">
            Anf. 12 Statsrådet ALF SVENSSON (kds):
          </note>
          <note>
            Herr talman! Berndt Ekholm har frågat mig om regeringen avser
            ta några initiativ för att påtala förföljerserna och övergreppen
            mot assyrierna i
          </note>
          <note>
            Turkiet. Assyrier är beteckningen för en kristen minoritet i
            Irak som även finns representerad i små grupper i Syrien och Turkiet,
            och som bekänner sig till den nestorianska grenen av kristendomen.
          </note>
          <note>
            Även de syrisk-ortodoxa kristna från samma område, de s.k. syrianerna,
            kallas ibland assyrier.
          </note>
          <note>
            Berndt Ekholms fråga hänför sig till syrianerna i sydöstra Turkiet.
          </note>
          <note>
            Herr talman! Syrianerna har, liksom även kurderna, från turkiska
            regeringens sida utsatts för en periodvis hårdhänt nationell asssimileringspolitik.
            De har under det senaste årtiondet minskat betydligt i antal till
            följd av en omfattande utvandring till Europa. I dag uppskattas
            deras antal i sydöstra Turkiet uppgå till omkring 2 500, av totalt
            runt 80 000 kristna i hela landet. I de pågående striderna i sydöstra
            Turkiet utsätts syrianerna, liksom den övriga civilbefolkningen,
            för ett dubbelt tryck från såväl den turkiska militären som från
            PKK. Deras utsatta ställning utnyttjas också av de grupper i området
            som med hot och våld försöker driva ut syrianerna och ta över
            deras egendomar.
          </note>
          <note>
            Det finns indikationer på att de upptrappade striderna mellan
            turkisk militär och PKK har fått till resultat att respekten för
            de mänskliga rättigheterna i sydöstra Turkiet har utvecklats i
            negativ riktning på senare tid. Detta visades bl.a. i
          </note>
          <note>
            Amnesty Internationals senaste rapport om
          </note>
          <note>
            Turkiet.
          </note>
          <note>
            Utrikesminister Margaretha af Ugglas och jag själv har från denna
            talarstol vid frågestunderna den 13:e och den 20:e oktober redogjort
            för regeringens syn på respekten för de mänskliga rättigheterna
            i
          </note>
          <note>
            Turkiet. Assyrierna och syrianerna har en självklar rätt att
            få sin mänskliga rättigheter respekterade, inkl. rätten att utöva
            sin egen religion utan att riskera någon form av diskriminering.
          </note>
          <note>
            Sverige följer noga utvecklingen av syrianernas och kurdernas
            situation i sydöstra Turkiet genom vår ambassad i Ankara. Respekten
            för de mänskliga rättigheterna i Turkiet är en ständigt återkommande
            punkt på dagordningen vid våra bilaterala kontakter med Turkiet.
          </note>
          <note type="speaker">
            Anf. 13 BERNDT EKHOLM (s):
          </note>
          <note>
            Herr talman! Jag tackar biståndsministern för ett positivt svar,
            men vill ändå kommentera svaret något. I den begreppsvärld som
            jag uppfattat är assyriernas egen inkluderas inte endast nestorianer,
            utan även de folkgrupper som ursprungligen kommer från Mesopotamien,
            som kaldéer, syriskortodoxa och syrisk-katolska grupper.
          </note>
          <note>
            Det är folkgrupper där varje grupp är en avgränsad minoritet
            med egen identitet, eget språk, egen kultur, egen religion och
            social struktur. Som jag uppfattat det är de en socialt sammanhållen
            etnisk grupp. De flesta av dem bor inte i Turkiet, utan de bor
            i andra länder, som Irak, Syrien och Iran.
          </note>
          <note>
            Deras histora är mycket dyster. Om man går tillbaka till tiden
            under första världskriget finner man att det var fråga om rena
            folkmordet -- såvitt jag har förstått på hundra tusentals assyrier
            -- och tyvärr fortsätter dessa mord och trakasserier. Precis som
            framgår av svaret är detta en folkgrupp som kommer i kläm mellan
            den turkiska och den kurdiska regimen, framför PKK.
          </note>
          <note>
            Många människor i Mellanöstern har flytt till
          </note>
          <note>
            Europa, Sovjet, USA osv. Enligt min mening har vi i Sverige av
            någon anledning inte brytt oss om att uppmärksamma denna grupp,
            utan vår diskussion har i anslutning till de olika händelser som
            skett i
          </note>
          <note>
            Mellanöstern mycket ensidigt handlat om kurderna. Kurderna är
            visserligen den största gruppen, speciellt i Turkiet, men om man
            inkluderar hela området spelar assyrierna -- jag använder det
            samlingsnamnet -- en viktig roll. Det är förvånande att regeringen
            inte ägnat den här frågan större intresse.
          </note>
          <note>
            Jag vill fråga biståndsministern: Varför agerar inte
          </note>
          <note>
            Sverige mer kraftfullt när det gäller den här kristna minoriteten?
          </note>
          <note type="speaker">
            Anf. 14 Statsrådet ALF SVENSSON (kds):
          </note>
          <note>
            Herr talman! Som Berndt Ekholm naturligtvis redan har anat håller
            jag inte med om att vi inte har ägnat den här minoriteten tillräcklig
            uppmärksamhet.
          </note>
          <note>
            För att tala om Turkiet mer explicit -- vi kan därefter också
            tala om de andra länderna var för sig om så önskas -- kan det
            inte råda något tvivel om att när regeringen, utrikesministern
            och jag själv, ofta i egenskap av MR-minister, tar upp de här
            frågorna exkluderas ingen minoritet i Turkiet. Vi ställer krav
            på att man i Turkiet börjar respektera mänskliga fri- och rättigheter
            för varenda individ som bor i landet, oberoende av ras, kön, ålder,
            intellekt, osv.
          </note>
          <note>
            Jag kan försäkra Berndt Ekholm om att vid de tillfällen som jag
            har haft möjlighet att ta upp detta med företrädare för den turkiska
            regeringen inte för den ena eller den andra gruppen har strykit
            under nödvändigheten av respekt för människors integritet och
            fri- och rättigheter, utan talat å alla minoriteters vägnar --
            inklusive syrianer, eller assyrier om man vill använda det uttrycket.
          </note>
          <note type="speaker">
            Anf. 15 BERNDT EKHOLM (s):
          </note>
          <note>
            Herr talman! Det är precis som biståndsministern säger här, att
            man klumpar ihop alla folkslag i en grupp. I det sammanhanget
            är det helt uppenbart att det är kurderna man har ägnat det största
            intresset. Det är inte fel med det intresset, det är legitimt
            och riktigt. Men det är förvånande att man aldrig hör några citat
            eller får del av texter där assyrierna omnämns som en grupp som
            har kommit i kläm.
          </note>
          <note>
            Vi har fått en FN-rapport som är skriven den 18
          </note>
          <note>
            februari 1992 rörande läget i Irak, hur assyrierna kommer i kläm
            där. Jag kan inte förstå varför det inte är möjligt att vara mer
            konkret när det gäller insatserna för assyrierna. Kan biståndsministern
            peka på några andra konkreta åtgärder som just berör assyrierna
            än de mer allmänna för hela
          </note>
          <note>
            Turkiet?
          </note>
          <note type="speaker">
            Anf. 16 Statsrådet ALF SVENSSON (kds):
          </note>
          <note>
            Herr talman! De konkreta åtgärderna -- det säger jag igen, herr
            talman -- exkluderar varken syrianer eller assyrier utan inkluderar
            dem i allra högsta grad.
          </note>
          <note>
            För någon tid sedan -- jag ber om ursäkt att jag inte minns exakt
            om det var en eller två månader sedan -- hade vi besök av bl.a.
            Turkiets MR-
          </note>
          <note>
            minister, som dessutom själv är kurd. Jag hade all anledning
            att vid ett samtal med honom ta upp situationen för alla minoriteter
            som jag känner till, och det inrymde också dem vi talar om i dag.
            Nu vet vi att det i sådana sammanhang och samtal förfäktas det
            mest positiva man kan uppamma från det egna landet. Viss förbättring
            kan man väl hitta i varje fall i vissa delar av Turkiet. Men det
            finns åtskilligt övrigt att ta upp.
          </note>
          <note>
            Jag kan vara så generös att jag säger till Berndt
          </note>
          <note>
            Ekholm att bara det att frågan om syrianerna -- så borde den
            i huvudsak vara betitlad -- i dag tagits upp naturligtvis har
            ett värde. Jag kan försäkra att jag fortsättningsvis skall erinra
            mig vårt meningsutbyte här.
          </note>
          <note type="speaker">
            Anf. 17 BERNDT EKHOLM (s):
          </note>
          <note>
            Herr talman! Jag tycker att det är positivt att biståndsministern
            verkar vara engagerad i frågan.
          </note>
          <note>
            Skam vore väl annars.
          </note>
          <note>
            Jag står på mig alltså. Mot bakgrund av vad jag hittills har
            sett har regeringen inte varit tydlig när det gäller assyriernas
            situation. Man kan läsa det ena materialet efter det andra om
            kurdernas situation, men man får ta del väldigt litet om den lilla
            folkspillra som handlar om assyrierna och syrianerna. Det senaste
            jag hörde för någon vecka sedan var att förföljerserna och morden
            fortsätter.
          </note>
          <note>
            En ledande personlighet -- om han var borgmästare eller om han
            hade varit borgmästare är jag osäker på -- hade mördats på ett
            mycket grymt sätt. Det är bara ett i leden av flera olika mord
            som måste uppmärksammas, liksom situationen för assyrierna, inte
            bara för kurderna.
          </note>
          <note>
            Jag tar den här debatten till intäkt för att biståndsministern
            kommer att aktualisera den här frågan mer i fortsättningen.
          </note>
          <note type="speaker">
            Anf. 18 Statsrådet ALF SVENSSON (kds):
          </note>
          <note>
            Herr talman! Jag har aldrig varit om det vid någon frågestund
            att någon tycker att jag gör tillräckligt för någon minoritet
            eller grupp. Jag kan bara lova, herr talman, att vi skall fortsätta
            att agera också för syrianernas situation.
          </note>
          <note>
            Överläggningen var härmed avslutad.
          </note>
          <note>
            4 § Svar på fråga 1992/93:265 till utrikesministern om FN-soldater
            till Somalia
          </note>
          <note type="speaker">
            Anf. 19 Statsrådet ALF SVENSSON (kds):
          </note>
          <note>
            Herr talman! Kristina Svensson har frågat utrikesministern om
            den svenska regeringen nu kommer att ompröva sitt beslut att inte
            skicka FN-
          </note>
          <note>
            soldater till Somalia. Frågan har överlämnats till mig.
          </note>
          <note>
            Situationen i Somalia är utomordentligt allvarlig.
          </note>
          <note>
            Det mänskliga lidandet är närmast ofattbart. Det är tyvärr också
            svårt att skönja en politisk lösning --
          </note>
          <note>
            därmed förblir också det humanitära läget prekärt.
          </note>
          <note>
            300 000 människor har redan dött i Somalia och ytterligare 1,5
            miljoner hotas av svältdöden.
          </note>
          <note>
            FN:s bistånd till Somalia har haft mycket stora svårigheter med
            att nå fram till de nödlidande.
          </note>
          <note>
            Skälet är den totala bristen på lag och ordning. För att bedriva
            hjälparbete krävs skydd av självutnämnda beväpnade grupper som
            begär hög betalning i dollar och i form av mat. Det är ingen överdrift
            att likna de i Somalia verksamma hjälporganisationerna, inkl.
            FN:s olika organ, vid gisslan.
          </note>
          <note>
            De 500 FN-soldater som nu befinner sig i
          </note>
          <note>
            Mogadishu har inte kunnat motverka vare sig laglösheten i form
            av drogpåverkade gäng eller krigsherrarnas mer organiserade gäng.
          </note>
          <note>
            Förhandlingar om utplaceringen av ytterligare
          </note>
          <note>
            3 000 FN-soldater inom ramen för UNOSOM har inte gett några positiva
            resultat.
          </note>
          <note>
            Herr talman! Det är mot bakgrund av den alltmer ohållbara situationen
            i Somalia som FN:s säkerhetsråd den 3 december i resolution 794
          </note>
          <note>
            uppmanar medlemsstaterna att vidta alla nödvändiga åtgärder,
            under kap. 7 i FN:s stadga, för att säkerställa att den humanitära
            hjälpen når fram till de nödlidande. Säkerhetsrådet uppmanar vidare
            alla stater, som kan göra det, att bidra med militära styrkor
            och att lämna bidrag, finansiellt eller in natura. Då säkerhetsrådets
            beslut innefattar en uppmaning att vidta åtgärder för att säkerställa
            internationell fred och säkerhet är det bindande för medlemsstaterna.
          </note>
          <note>
            Den militära styrka som till följd av säkerhetsrådets beslut
            nu sänds till Somalia förutses avlösas med
          </note>
          <note>
            FN:s fredsbevarande operation, UNOSOM, så snart läget är under
            kontroll.
          </note>
          <note>
            Genom säkerhetsrådets beslut och den militära styrka om ca 40
            000 man som nu sätts upp, och vars kärna utgörs av amerikanska
            styrkor, skapas förutsättningar för effektiva insatser mot det
            hänsynslösa våldet. Därigenom skapas möjligheter att lindra svälten
            i Somalia och på lång sikt bidra till återuppbyggnad och utveckling.
          </note>
          <note>
            Herr talman! Jag anser att det nu är rätt tidpunkt för ett svenskt
            militärt engagemang i Somalia.
          </note>
          <note>
            Däremot visar utvecklingen att det inte hade varit rätt att sända
            svenska förband tidigare.
          </note>
          <note>
            Laglösheten har medfört att de FN-förband som sänts hitintills
            inte kommit till insats över huvud taget. En tidigare svensk insats
            hade kostat pengar utan att ge resultat. Det bör påpekas att i
            stället för en sådan militär insats skickade Sverige ett antal
            personer ur specialenheten för katastrofhjälp,
          </note>
          <note>
            Swedrelief, som är en del av beredskapsstyrkan för
          </note>
          <note>
            FN-tjänst. De har arbetat framgångsrikt med mathjälp och insatser
            inom hälsovård och vatten.
          </note>
          <note>
            Regeringen bereder nu frågan om ett svenskt deltagande i FN-styrkan
            i Somalia med en i första hand militär sjukvårdsenhet på ca 135
            man. Det svenska erbjudandet har mottagits mycket positivt i FN
            och i den amerikanska administrationen.
          </note>
          <note>
            Kostnaden för den svenska insatsen uppgår till 50
          </note>
          <note>
            miljoner kronor och finansieras över biståndsbudgeten.
          </note>
          <note>
            Herr talman! Det svenska stödet till Somalia har i första hand
            utgått i form av ett omfattande humanitärt bistånd. Sverige intar
            i dag en ledande internationell ställning som bidragsgivare till
            det somaliska folket, och har hittills bidragit med omkring 233
            miljoner kronor för stöd i Somalia eller till somalier i grannländerna.
            Pengarna har framför allt kanaliserats via FN och Röda korset,
            men även via andra svenska enskilda organisationer. Vid den biståndskonferens
            om
          </note>
          <note>
            Somalia, som hölls i Addis Abeba den 3--5
          </note>
          <note>
            december, framförde Sverige att beredskap finns för ytterligare
            stöd på mellan 30 och 50 miljoner kronor.
          </note>
          <note>
            Vid sidan av dessa humanitära insatser har Sverige bidragit finansiellt
            till det uppdrag som Liv och
          </note>
          <note>
            Fredsinstitutet i Uppsala fått av generalsekreterarens särskilda
            sändebud för
          </note>
          <note>
            Somalia. Uppdraget innebär att försöka få parterna att försonas
            så att en process kan inledas mot fred.
          </note>
          <note>
            I detta syfte har ett par konferenser hållits i regi av
          </note>
          <note>
            Liv och Fredsinstitutet. Vid en av dessa har de olika somaliska
            grupperingarna haft möjlighet att under lugna former sitta ner
            och diskutera Somalias framtid.
          </note>
          <note>
            Herr talman! Det svenska bidraget till Somalia har hittills varit
            utformat med syftet att dels lindra den ofantliga nöden, dels
            bidra till den politiska försoningsprocessen. Båda dessa handlingslinjer
            har varit av fundamental betydelse. I samband med att FN nu med
            kraft tar sig an säkerhetssituationen öppnar sig en ny möjlighet.
            Genom den nu aktuella militära FN-insatsen är det regeringens
            förhoppning att hjälpen når sina mottagare, att förutsättningar
            för nationell försoning skapas och att den långsiktiga återuppbyggnaden
            av landet skall tryggas. I denna debatt och i media förefaller
            ibland deltagandet i militära operationer vara viktigare än det
            humanitära biståndet. Så är det självfallet inte.
          </note>
          <note type="speaker">
            Anf. 20 KRISTINA SVENSSON (s):
          </note>
          <note>
            Herr talman! Jag får tacka biståndsministern för svaret. Det
            är positivt på så sätt att regeringen nu äntligen har omprövat
            sitt beslut att medverka till fredsskapande åtgärder i Somalia.
            Svaret är långt och uttömmande. Det berör samtliga våra insatser
            där nere. Det är bra att få en redovisning av dem.
          </note>
          <note>
            Vi känner alla till bakgrunden med svält och laglöshet och att
            det internationella samfundet har ställt upp med mat, hjälptransporter
            och mediciner.
          </note>
          <note>
            80 % av dessa transporter har inte nått fram.
          </note>
          <note>
            Därför agerade generalsekreteraren. Han vädjade två gånger till
            den svenska regeringen om insatser för att skydda transporterna.
            Två gånger avvisade den svenska regeringen generalsekreterarens
            förfrågan. Varför? Den frågan vill jag gärna ha svar på.
          </note>
          <note>
            Regeringen har tidigare sagt att detta var alltför riskfyllt.
            Det är en märklig kommentar, tycker jag.
          </note>
          <note>
            Litar den svenska borgerliga regeringen inte på generalsekreterarens
            omdöme? Norge, däremot, ombesörjde mobilisering för medverkan
            för fredsskapande åtgärder. Såvitt jag vet är detta första gången
            som en svensk regering har sagt nej till generalsekreterarens
            förfrågan. Det är mycket anmärkningsvärt.
          </note>
          <note>
            Det finns en tradition i Sverige att ställa upp i sådana här
            sammanhang. 50 000 svenskar har deltagit i fredsbevarande operationer
            -- för närvarande är det ca 800 svenskar. Den svenska regeringen
            avvisade emellertid generalsekreterarens förfrågan. Jag tycker
            att det var ett cyniskt besked. Under tiden fick människorna i
            Somalia lida ännu mera.
          </note>
          <note>
            Jag vill fråga: När kommer sjukhuset på plats? Hur är det politiska
            mandatet formulerat? Hur kommer detta att följas upp?
          </note>
          <note type="speaker">
            Anf. 21 Statsrådet ALF SVENSSON (kds):
          </note>
          <note>
            Herr talman! Jag är faktiskt utomordentligt förvånad över vad
            Kristina Svensson står här och säger. I dag har vi facit i hand.
            Det torde inte vara svårt för någon som vill göra en objektiv
            bedömning att se att regeringen fattade ett klokare beslut än
            vad vi kanske rent utav begrep. Om vi hade svarat ja på generalsekreterarens
            tidigare förfrågningar, hade vi satsat miljontals kronor som inte
            hade gjort någon nytta utan hade runnit ut i sanden. Nu är det
            läge att gå in, och vi har inte förslösat några miljoner.
          </note>
          <note>
            Nej, faktum är att den här kampanjen som Pierre
          </note>
          <note>
            Schori och andra drog i gång mot regeringen har misslyckats.
            Den har fallit platt till marken. Nu är det läge att göra någonting.
            De 500 pakistanierna har ännu inte kommit i tjänst, och inte heller
            kanadensarna. Norrmännen mobiliserar, men inte heller de har kommit
            i tjänst. Det är först nu som det finns möjlighet att göra någonting
            som inte bara slukar pengar utan att man åstadkommer någonting.
            Jag är övertygad om att detta kommer att sluka pengar, men det
            kommer också att vara till gagn.
          </note>
          <note>
            Den svenska regeringen ställde sig skeptisk till de tidigare
            önskemålen från FN:s generalsekreterare.
          </note>
          <note>
            I dag kan vi se att vi gjorde en riktig bedömning.
          </note>
          <note>
            Jag är utomordentligt till freds över att dessa summor finns
            kvar för att användas till de insatser som behöver göras. Det
            är ju lätt att säga nu, men jag hade inte tänkt att yvas över
            att vi fattade det kloka beslut som vi gjorde. Men Kristina Svensson
            fortsätter att anklaga oss för att vi inte fattade ett beslut
            som odiskutabelt hade varit felaktigt. Det rätta beslutet fattades
            då, och jag tror att det är det rätta beslutet som fattas nu.
          </note>
          <note type="speaker">
            Anf. 22 KRISTINA SVENSSON (s):
          </note>
          <note>
            Herr talman! Men vad har hänt under tiden? Man kan inte skicka
            ner deltagare i sådana här operationer från en dag till en annan.
            Min fråga är:
          </note>
          <note>
            Hur mycket kommer detta ytterligare att fördröjas innan militärsjukhuset
            kommer på plats? Det är den ena frågan.
          </note>
          <note>
            Jag vill också veta hur det politiska mandatet är formulerat.
          </note>
          <note>
            Varför skall detta finansieras över biståndsbudgeten? Handlar
            det inte om en militär operation?
          </note>
          <note type="speaker">
            Anf. 23 Statsrådet ALF SVENSSON (c):
          </note>
          <note>
            Herr talman! Detta är alltså en insats som utomordentligt väl
            kan finansieras inom biståndsanslaget enligt de regler som gäller.
            Det är helt legitimt och rimligt att så sker.
          </note>
          <note>
            Vi utgår ifrån att insatsen skall göras så snart som möjligt,
            dvs. i början av nästa år. Det finns ingen som kan säga exakt
            dag. Men man får inte glömma att insatsen är möjlig, därför att
            FN nu har fattat det beslut som man har gjort och därför att amerikanerna
            och en del andra -- men i synnerhet
          </note>
          <note>
            USA -- ställer upp med sina massiva insatser. Ingen vill väl
            tro att en insats, kostnadsberäknad till 50
          </note>
          <note>
            miljoner kronor, från svensk sida hade gjort det möjligt att
            sanera bort det våld och den terror som finns nere i Somalia.
          </note>
          <note>
            Vår insats är möjliggjord på grund av FN:s beslut och de breda
            insatser som därmed kommer att göras.
          </note>
          <note type="speaker">
            Anf. 24 KRISTINA SVENSSON (s):
          </note>
          <note>
            Herr talman! Svaret betyder alltså att militärsjukhuset är på
            plats i början av nästa år. De bedömningar som amerikanerna har
            gjort talar för att detta rör sig om en kort operation, som skulle
            slutföras inom loppet av en månad. Vi kommer fram ganska sent,
            tycker jag, om det nu skulle röra sig om en kort operation. Själv
            tror jag att det i och för sig handlar om en längre operation.
          </note>
          <note>
            Jag beklagar verkligen finansieringen över biståndsbudgeten,
            vilket är en hållning som
          </note>
          <note>
            Socialdemokraterna står för.
          </note>
          <note>
            Det är mycket besvärande att vi ställer upp först när amerikanerna
            går in med sin massiva insats. Vi ställde inte upp när FN:s generalsekreterare
            frågade oss. Jag tror innerst inne att vi alla vill stärka FN.
            Detta hade kunnat vara ett led i det arbetet.
          </note>
          <note>
            Hur kommer detta att följas upp när de fredsbevarande aktiviteterna
            dras in?
          </note>
          <note type="speaker">
            Anf. 25 Statsrådet ALF SVENSSON (kds):
          </note>
          <note>
            Herr talman! Det är ju FN som har fattat beslutet och ber oss
            ställa upp. Och det är i FN:s regi som vi ställer upp. Vi måste
            vara så pass klara över det hela att vi tillstår att det är tack
            vare den massiva insatsen från USA som detta är möjligt. Jag är
            övertygad om att vi alla borde känna en viss tacksamhet över FN:s
            generalsekreterare.
          </note>
          <note>
            Jag är säker på att militärsjukhuset kommer att behövas för lång
            tid framöver. Jag vill snarast uttrycka en viss ängslan över att
            tiden kan bli alldeles för lång, om man ser till kostnaden. Men
            vi skall göra allt vad vi kan för att hjälpa de arma människor
            som naturligtvis ännu den 20 januari befinner sig i en situation
            där det behövs sjukvård.
          </note>
          <note type="speaker">
            Anf. 26 ANDRE VICE TALMANNEN:
          </note>
          <note>
            Jag föreslår ytterligare ett inlägg från vardera.
          </note>
          <note type="speaker">
            Anf. 27 KRISTINA SVENSSON (s):
          </note>
          <note>
            Herr talman! Då skulle jag vilja ha ett klargörande när det gäller
            det politiska mandatet i den här operationen.
          </note>
          <note type="speaker">
            Anf. 28 Statsrådet ALF SVENSSON (kds):
          </note>
          <note>
            Herr talman! I morgon sammanträder
          </note>
          <note>
            Utrikesnämnden, alltså innan beslutet tas upp i regeringen på
            torsdag.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1992/93:244 om Kambodja
          </note>
          <note>
            Anf. 29 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Bertil Måbrink har mot bakgrund av
          </note>
          <note>
            FN:s svårigheter att förmå de röda khmererna
          </note>
          <note>
            (PDK) att delta i fredsprocessen frågat mig vilka initiativ regeringen
            avser att ta i FN för att förstärka och eventuellt förlänga FN-insatsen
            i Kambodja.
          </note>
          <note>
            Herr talman! Det historiska fredsavtalet om
          </note>
          <note>
            Kambodja, som undertecknades i Paris i oktober
          </note>
          <note>
            1991, utgör grunden för beslutet av FN:s säkerhetsråd i februari
            i år att inrätta United
          </note>
          <note>
            Nations Transitional Authority in Cambodia
          </note>
          <note>
            (UNTAC). UNTAC är den hittills mest omfattande fredsbevarande
            och fredsbyggande FN-insatsen.
          </note>
          <note>
            Mandatet sträcker sig över en 18-månadersperiod.
          </note>
          <note>
            Målet är fria och rättvisa val till en konstituerande församling
            i maj 1993.
          </note>
          <note>
            Sju månader efter FN-insatsens inledande har dock generalsekreteraren
            tvingats konstatera att fredsplanens bestämmelser om uppsamling
            i läger, avväpning och demobilisering av de väpnade styrkorna
            avbrutits. Detta utgör ett allvarligt hot mot fredsplanens genomförande
            och har sin grund i PDK:s vägran att i praktiken fortsättningsvis
            delta i fredsprocessen.
          </note>
          <note>
            Trots de betydande politiska problem som PDK:s obstruktionspolitik
            mot FN lett till kan ändå konstateras att UNTAC gjort betydande
            framsteg i genomförandet av andra delar av fredsplanen. Jag vill
            särskilt framhålla att utplacerandet av styrkans
          </note>
          <note>
            16 000 soldater och 5 000 civila har fullföljts.
          </note>
          <note>
            Valförberedelserna fortgår som planerat och ca
          </note>
          <note>
            25 % av de röstberättigade har registrerats.
          </note>
          <note>
            Nämnas bör även att av totalt 350 000 flyktingar har
          </note>
          <note>
            170 000 nu repatrierats under tillfredsställande former. Enligt
            planerna skall samtliga flyktingar ha återvänt till Kambodja före
            valen i maj 1993.
          </note>
          <note>
            FN:s säkerhetsråd har under de senaste veckorna diskuterat vilka
            åtgärder som kan och bör vidtas för att förmå PDK att delta i
            fredsprocessen. Detta har lett till att säkerhetsrådet den 30
            november, dvs.
          </note>
          <note>
            efter det att herr Måbrinks fråga ställdes, antog resolution
            792. I denna slås fast, att samtidigt som den politiska dialogen
            med PDK förs vidare skall
          </note>
          <note>
            UNTAC:s valförberedelser slutföras. PDK:s ovilja att samarbeta
            i fredsprocessen tillåts således inte hindra genomförandet av
            UNTAC:s mandat som helhet. Säkerhetsrådets beslut innefattar även
            vissa restriktioner mot dem som inte efterkommer fredsplanens
            militära bestämmelser och hotar uttryckligen med sanktionsåtgärder
            mot PDK om rörelsen fortsätter att försvåra implementeringen av
            fredsplanen.
          </note>
          <note>
            Efter Parisavtalets undertecknande har Sverige på olika sätt
            stött fredsprocessen i Kambodja främst genom finansiering och
            personal till UNTAC samt genom ett omfattande bistånd såväl multilateralt
            som bilateralt.
          </note>
          <note>
            Sverige bidrar med 40 civilpoliser i UNTAC. Deras främsta uppgift
            är att i nära samarbete med lokala myndigheter upprätthålla lag
            och ordning.
          </note>
          <note>
            Omkring 65 % av de totalt ca 3 400 civilpoliserna är nu helt
            engagerade i röstregistreringen inför valet och gör därigenom
            en viktig insats för upprättande av demokrati.
          </note>
          <note>
            Sverige ger sedan många år bistånd till Kambodja i form av insatser
            genom FN och genom enskilda organisationer främst inom det humanitära
            området. Jag vill särskilt peka på vårt stöd till
          </note>
          <note>
            UNICEF och till UNHCR:s repatrieringsprogram.
          </note>
          <note>
            Totalt uppgår det svenska biståndet till Kambodja under innevarande
            budgetår till drygt 100 miljoner kronor.
          </note>
          <note>
            Jag vill slutligen understryka att Sverige efter
          </note>
          <note>
            Parisöverenskommelsen uttryckt sitt starka politiska stöd för
            FN och signatärmakterna i genomförandet av fredsplanen, vars syfte
            är att bereda vägen för en demokratisering av Kambodja.
          </note>
          <note>
            Regeringen välkomnar mot denna bakgrund säkerhetsrådets kraftfulla
            beslut i resolution 792
          </note>
          <note>
            och de åtgärder som där anges för att driva fredsprocessen mot
            fria och rättvisa val i maj 1993.
          </note>
          <note>
            Dessa val utgör grunden för ett framtida fritt och demokratiskt
            Kambodja. Svenska regeringen kommer att se positivt på en förlängd
            FN-insats om detta skulle visa sig vara nödvändigt för fredsplanens
            genomförande.
          </note>
          <note type="speaker">
            Anf. 30 BERTIL MÅBRINK (v):
          </note>
          <note>
            Herr talman! Jag tackar utrikesministern för ett långt och utförligt
            svar. Det är bra att vi får den här redovisningen i kammaren.
          </note>
          <note>
            Jag noterar som särskilt positivt och viktigt det sista som utrikesministern
            sade, att Sverige skall ställa sig positivt till att FN:s insats
            förlängs om det skulle visa sig behövas.
          </note>
          <note>
            Frågan är också vad som händer nu, efter att säkerhetsrådet den
            30 november antagit resolutionen om handelssanktioner, om de röda
            khmererna inte följer fredsplanen. Sanktionerna gäller de kambodjanska
            områden som kontrolleras av de röda khmererna vid gränsen mot
            Thailand, och det handlar om att inte exportera olja till de röda
            khmererna och att dessa inte skall kunna sälja timmer.
          </note>
          <note>
            Frågan är om FN i dag har resurser för att effektivt kunna se
            till att sanktionerna verkar mot den här mördargruppen, som de
            röda khmererna utgör -- vi vet ju historien. Jag tror inte det,
            utan det finns vissa svårigheter.
          </note>
          <note>
            Det finns thailändska militära kretsar och affärsintressenter
            som handlar med khmererna och tjänar mycket stora pengar, och
            de är inte ett dugg intresserade av sanktionerna. Dessutom har
            officerskretsar och andra som står den thailändska regeringen
            nära sagt att de inte kan bevaka gränsen. FN måste ges ordentliga
            resurser också nu, så att de röda khmererna förstår att det är
            allvar bakom säkerhetsrådets resolution -- annars blir den helt
            tandlös. Det är en kärnfråga, hur Sverige tänker agera så att
            säkerhetsrådets resolution kan respekteras.
          </note>
          <note>
            Anf. 31 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Trots att det var ett långt svar berättade jag inte
            allt om det svenska engagemanget. Det kan finnas anledning att
            här också tillägga, eftersom vi i den allmänna debatten bör tala
            om FN:s aktioner och sanktioner, att
          </note>
          <note>
            Sveriges årliga bidrag till den hitintills största operationen
            belöper sig till inte mindre än 100
          </note>
          <note>
            miljoner kronor. Det var inte de hundra miljoner som jag talade
            om tidigare, utan de går via FN-
          </note>
          <note>
            organ till humanitär hjälp och återuppbyggnad.
          </note>
          <note>
            Bara till själva FN-operationen betalar Sverige dels för sina
            40 civilpoliser, dels 100 miljoner kronor för att hålla hela denna
            FN-apparat i gång.
          </note>
          <note>
            Det kan vara nyttigt för oss, inte minst när vi är här i kammaren,
            att fundera på det stora engagemang som vi har på många fronter
            och att det också kostar svenska skattebetalare en del.
          </note>
          <note>
            Jag vill också nämna för Bertil Måbrink att jag träffade prins
            Sihanouk när jag var i Jakarta i september och hade möjlighet
            att föra samtal med honom om Kambodjafrågan. Han förutsåg ungefär
            den här utvecklingen.
          </note>
          <note>
            Vad sedan gäller FN:s möjligheter att följa upp, är det naturligtvis
            svårt att bedöma detta, men
          </note>
          <note>
            UNTAC har alltså fått i uppdrag att vidta lämpliga åtgärder för
            att sanktionsbesluten skall träda i kraft. Jag noterade tidigare
            att det är 3 400
          </note>
          <note>
            civilpoliser som finns på plats plus en stor avdelning, så det
            är en massiv FN-närvaro. Trots allt borde det finnas vissa möjligheter.
          </note>
          <note>
            Vi kan också notera att det finns ett potentiellt hot från FN
            om att gå vidare vad gäller sanktioner, och det är att FN skulle
            kunna fatta ett nytt beslut i säkerhetsrådet, vilket skulle innebära
            frysning av de röda khmerernas tillgångar utomlands. Det är säkert
            också ett viktigt potentiellt vapen att ha med i bakgrunden.
          </note>
          <note type="speaker">
            Anf. 32 BERTIL MÅBRINK (v):
          </note>
          <note>
            Herr talman! Jag tackar för de ytterligare kompletteringarna.
            Vi vet var Pol Pot har kläckt sin strategi. Han har myntat följande
            talesätt, som bör komma till protokollet: När marken översvämmas
            äter fisken upp myrorna. När vattnet drar sig tillbaka äter myrorna
            upp fisken.
          </note>
          <note>
            Herr talman och utrikesministern! Vattnet drog sig tillbaka.
            Vietnam tog hem sina trupper, efter starka internationella påtryckningar,
            även svenska. De påtryckningarna var nödvändiga. Nu väntar myrorna
            på att få äta upp fisken. Vi har ett ansvar för att de inte skall
            få tillfälle att göra det. Då sätter
          </note>
          <note>
            Pol Pot och de röda khmererna sin plan i verket, nämligen det
            han har sagt: Kvinnorna skall vi spara för återväxten, männen
            skall vi använda som gödsel.
          </note>
          <note>
            Jag tror att utrikesministern och jag, och alla andra, är överens
            om att de aldrig skall få den möjligheten.
          </note>
          <note>
            Anf. 33 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! En viktig faktor i sammanhanget är också att de
            röda khmerernas tidigare internationella stöd från vissa håll
            har försvunnit.
          </note>
          <note>
            Det är en mycket avgörande faktor för att vi skall få se fred
            i Kambodja.
          </note>
          <note type="speaker">
            Anf. 34 BERTIL MÅBRINK (v):
          </note>
          <note>
            Herr talman! Det är riktigt, och det är naturligtvis viktigt
            att man kan fullfölja det här ytterligare. Men vi får inte glömma
            bort att starka thailändska intressen har mycket omfattande handelsförbindelser
            med de röda khmererna.
          </note>
          <note>
            Dessa kontrollerar rubingruvor, som thailändska industriintressen
            är med om att exploatera. Det är mycket farligt. Jag tror också
            att det är nödvändigt att Thailand och dess regering då och då
            får en påminnelse om vad de håller på med.
          </note>
          <note>
            Anf. 35 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Det är just därför som FN:s sanktionsbeslut är viktigt.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1992/93:293 om krigsförbrytelser i forna Jugoslavien
          </note>
          <note>
            Anf. 36 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Ingela Mårtensson frågar om jag vid
          </note>
          <note>
            ESK:s ministermöte eller i FN avser att driva frågan om att upprätta
            en tribunal som granskar krigsförbrytelser i det forna Jugoslavien.
            Hon hänvisar till den s.k. Corellmissionens rekommendation och
            till den svenska läkaren
          </note>
          <note>
            Christina Doctares uppgifter om övergrepp mot kvinnor.
          </note>
          <note>
            Regeringen stöder tanken att inrätta en tribunal för att granska
            krigsförbrytelser i det forna
          </note>
          <note>
            Jugoslavien. De ansvariga för de grymheter som begås måste ställas
            till svars. I de internationella organ, dvs FN, ESK och Genèvekonferensen,
            som nu söker finna ett slut på kriget, verkar regeringen på olika
            sätt för att ansvar skall utkrävas. Vi gör det både i våra bilaterala
            kontakter med medlemsstaterna i dessa fora och på det multilaterala
            planet.
          </note>
          <note>
            Rättschefen Corell i UD företog i oktober på ESK:s uppdrag tillsammans
            med en norsk och en österrikisk kollega en undersökningsmission
            till
          </note>
          <note>
            Kroatien. Den kan komma att följas av en andra mission till Bosnien.
            Gruppen har i sin rapport dokumenterat de avskyvärda brott mot
            humanitär rätt och krigets lagar som begås i den väpnade konflikten
            i det forna Jugoslavien och föreslagit internationella åtgärder,
            bl.a. inrättandet av en domstol, för att straffa de skyldiga.
            FN:s säkerhetsråd uppdrog genom resolution 780 åt generalsekreteraren
            att tillsätta en expertkommission för att mottaga och analysera
            information om brott mot humanitär rätt och krigets lagar och
            lämna förslag till hur denna information skall hanteras. Till
            denna informationsinsamling bidrar även Sverige. Genom tillsättandet
            av expertkommissionen har en grund lagts för det fortsatta arbetet
            med denna viktiga fråga.
          </note>
          <note>
            ESK:s ämbetsmannakommitté beslöt vid sitt möte den 6 november
            att hela Corellmissionens rapport skulle överlämnas till FN:s
            generalsekreterare, vilket nu också skett. Därtill beslöt ämbetsmannakommittén
            att Corellmissionen skulle rapportera direkt till FN:s expertkommission.
            Dess nästa möte äger rum den 14 december. Corell har haft tillfälle
            att för ledamöterna i FN:s kommission redogöra för missionens
            rapport.
          </note>
          <note>
            Den fortsatta behandlingen av frågan i ESK får givetvis bedömas
            i ljuset av resultaten av dessa kontakter och möten.
          </note>
          <note>
            Inför ESK:s ministermöte i Stockholm pågår intensiva konsultationer
            för att föra frågan om behandlingen av en tribunal för krigsförbrytelser
            vidare. Det är viktigt att ge stöd för det arbete som nu bedrivs
            inom FN.
          </note>
          <note>
            Frågan om en tribunal att granska krigsförbrytelser har många
            svåra politiska och juridiska dimensioner som gör att den primärt
            är en fråga för världssamfundet i dess helhet, dvs. FN. Sverige
            och många andra stater finner det dock synnerligen angeläget att
            frågan ges en snabb behandling så att ett maskineri snarast kan
            upprättas. Om FN-vägen visar sig inte ge resultat finns det anledning
            att återföra frågan till en europeisk förhandling.
          </note>
          <note>
            De som begår brutalt övervåld mot civila inte minst kvinnor och
            barn, i krigets Jugoslavien bör veta att de kommer att få stå
            till svars för sina handlingar.
          </note>
          <note type="speaker">
            Anf. 37 INGELA MÅRTENSSON (fp):
          </note>
          <note>
            Herr talman! Jag ber att få tacka för svaret. Jag är mycket glad
            och tacksam över att utrikesministern ställer sig bakom förslaget
            om ett upprättande av en tribunal. Av svaret framgår att hela
            regeringen stöder denna tanke, vilket jag tycker är mycket bra.
          </note>
          <note>
            Det är viktigt att världssamfundet tar avstånd från det som händer
            i det forna Jugoslavien. De brott som begås där är fruktansvärda.
            Både
          </note>
          <note>
            Corellmissionens rapport och Christina Doctares belyser speciellt
            kvinnornas situation. Mycket unga kvinnor, många gånger tonårsflickor,
            blir våldtagna och förstörda för livet. Detta måste bekämpas på
            ett kraftfullt sätt. Det måste klargöras för förbrytarna att man
            inte, utan att ställas till svars, kan fortsätta begå sådana här
            brott.
          </note>
          <note>
            Det finns också Amnestyrapporter som tar upp just frågan om våldtäkterna.
            Det är mycket svårt att få de unga kvinnorna att över huvud taget
            vittna om våldtäkterna, därför att händelserna är så traumatiska.
          </note>
          <note>
            Jag läste att Läkare utan gränser har gjort en studie om de tio
            etniska grupper som är mest utsatta för krig och våld. En av dessa
            grupper är bosnierna.
          </note>
          <note>
            Det finns därför all anledning att Lars Corells mission gör samma
            slags studie i Bosnien.
          </note>
          <note>
            Läkargruppen rapporterar att minst 24 000 bosnier har dödats.
          </note>
          <note>
            Själv var jag nyligen i Slovenien för att övervaka valet. Där
            tog man i en MR-kommitté upp att det borde bildas en internationell
            domstol för dessa frågor. Man talade också om att säkerhetszoner
            borde finnas så att människorna kan vara i området och ändå känna
            sig något så när skyddade.
          </note>
          <note>
            På vilket sätt kommer Sverige att agera i FN för att en tribunal
            verkligen kommer till stånd?
          </note>
          <note>
            Anf. 38 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag kan försäkra Ingela Mårtensson om att det ligger
            i Sveriges intresse att vara pådrivande i den här frågan, vilket
            vi också är och kommer att vara såväl bilateralt vid samtal med
            andra länder -- eftersom det är viktigt med en bred och stark
            uppslutning -- som naturligtvis även multilateralt i FN.
          </note>
          <note type="speaker">
            Anf. 39 INGELA MÅRTENSSON (fp):
          </note>
          <note>
            Herr talman! Jag ber att få tacka för det svaret och hoppas att
            en tribunal verkligen kommer till stånd och att Sverige kommer
            att bli initiativtagare och pådrivande i denna fråga. Svaret var
            också i den riktningen.
          </note>
          <note>
            Anf. 40 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag vill bara tillägga, vilket Ingela
          </note>
          <note>
            Mårtensson säkert också förstår, att det är viktigt att vi får
            en bred uppslutning. Det är det vi måste verka för.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1992/93:274 om det statliga stödet vid omlokalisering
            av industriell verksamhet
          </note>
          <note>
            Anf. 41 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Alf Eriksson har frågat näringsministern om det är möjligt att
            utnyttja statligt stöd om man lägger ner verksamhet på en ort
            inom landet och bygger upp samma verksamhet i ett stödområde.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            Bakgrunden till frågan är enligt frågeställaren att företagsledningen
            för Monark har beslutat inleda förhandlingar om nedläggning av
            all cykeltillverkning i Varberg. I företagsledningens förslag
            ligger också att flytta tillverkningen till
          </note>
          <note>
            Vansbro som ingår i stödområdet.
          </note>
          <note>
            Det direkta svaret på Alf Erikssons fråga är nej.
          </note>
          <note>
            Regeringens linje är att inte ge stöd till flyttning av industriell
            verksamhet till en ort inom stödområdet som innebär arbetslöshet
            på en annan ort i landet.
          </note>
          <note type="speaker">
            Anf. 42 ALF ERIKSSON (s):
          </note>
          <note>
            Herr talman! Jag tackar statsrådet för svaret. Jag är ganska
            nöjd med den ståndpunkt som ministern har tagit och den linje
            som regeringen har valt.
          </note>
          <note>
            Det är mycket värdefullt att alla aktörer på marknaden får ett
            klart besked, nämligen att det inte går att få några stöd via
            NUTEK genom att flytta arbetslöshet från en ort till en annan
            i landet.
          </note>
          <note>
            Skall jag tolka detta svar så, att inget företag kan påräkna
            sådana här stöd i framtiden från denna regering? Detta sett utifrån
            den planeringsperiod om fem år som företagen brukar ha.
          </note>
          <note>
            Anf. 43 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <u who="unknown" xml:id="i-5e4c272bfe3aa3ce-0">
            <seg>
              t
            </seg>
          </u>
          <note>
            Herr talman! Vi skall inte flytta arbetslöshet, utan det är med
            nytillkommande verksamhet som man bör hjälpa sysselsättningssvaga
            orter.
          </note>
          <note type="speaker">
            Anf. 44 ALF ERIKSSON (s):
          </note>
          <note>
            Herr talman! Jag har för närvarande inget mer att tillägga i
            denna fråga. Jag tycker att svaret var klargörande. En del av
            de som hotas av arbetslöshet kommer säkert att känna sig litet
            tryggare genom det här svaret.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1992/93:288 om bristen på medel till arbetslöshetsutbildningen
          </note>
          <note>
            Anf. 45 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Laila Strid-Jansson har frågat mig vad jag avser
            att göra åt att arbetsförmedlingarna har dragit åt svångremmen
            och inte längre säger sig ha råd att köpa utbildningar till arbetslösa.
          </note>
          <note>
            Uppgörelsen mellan regeringen och
          </note>
          <note>
            Socialdemokraterna resulterade i en proposition där det föreslås
            att ca 10 miljarder kronor skall anvisas för arbetsmarknadspolitiska
            åtgärder varav ca 8 miljarder kronor tilldelas AMS. Detta skall
            läggas till de ca 20 miljarder kronor som AMS
          </note>
          <note>
            disponerar under innevarande budgetår. AMS har aldrig tidigare
            haft så mycket resurser för att bekämpa arbetslösheten.
          </note>
          <note>
            Vidare föreslås i propositionen att en ny åtgärd införs. Arbetslösa
            skall få möjlighet att delta i olika aktiviteter med ersättning
            från arbetslöshetskassan fr.o.m. årsskiftet 1992/93. Denna åtgärd
            kommer således inte att belasta arbetsförmedlingens resurser.
            Jag förutsätter att många arbetslösa kommer att delta i denna
            åtgärd.
          </note>
          <note>
            Den arbetsmarknadspolitiska åtgärden --
          </note>
          <note>
            utbildningsvikariat -- belastar inte heller arbetsförmedlingens
            resurser. Arbetsgivarna får här göra avdrag på arbetsgivaravgifterna.
            För närvarande sysselsätts ca 9 000 personer i utbildningsvikariat.
            Ambitionen skall vara att betydligt fler personer skall sysselsättas
            i denna åtgärd.
          </note>
          <note>
            Uppföljning och kontroll av hur de arbetsmarknadspolitiska medlen
            och åtgärderna används är enligt min uppfattning av mycket stor
            vikt. Arbetsmarknadsverket kommer under år 1993
          </note>
          <note>
            att dels ta i bruk ett nytt bidragssystem, dels införa ett nytt
            lokalt ekonomisystem. Dessa system kommer att väsentligt förbättra
            verkets uppföljning och kontroll.
          </note>
          <note>
            Jag vill slutligen också nämna att regeringen i oktober i år
            gav AMS och AMU-styrelsen i uppdrag att vidta åtgärder för att
            minska kostnaderna för anordnandet av arbetsmarknadsutbildning.
            Det har redan, genom en överenskommelse mellan AMS och AMU-
          </note>
          <note>
            gruppen, gett till resultat att betydligt fler kommer att få
            tillgång till utbildning för anslagna medel.
          </note>
          <note type="speaker">
            Anf. 46 LAILA STRID-JANSSON (nyd):
          </note>
          <note>
            Herr talman! Jag tackar arbetsmarknadsministern för svaret, men
            det var inte riktigt det svar jag hade väntat mig. Jag vidhåller
            att AMS och länsarbetsnämnderna inte har något budgetansvar.
          </note>
          <note>
            Deras datasystem, Lokalsekin, räknar alltså bara ut kostnaderna
            per månad och inte per budgetår.
          </note>
          <note>
            Länsarbetsnämnderna har hand om alla utbetalningar, och arbetsförmedlingarna
            får en gång i månaden en diskett med ett ekonomiskt program som
            talar om hur mycket pengar de har gjort av med för att köpa utbildningsplatser.
            När man räknar ut kostnaden för en utbildningsplats tar man alltså
            inte med kostnaden för utbildningsbidragen. Kostnaden för utbildningsplatserna
            har länsarbetsnämnderna hand om, medan arbetsförmedlingarna har
            hand om utbildningsbidragen.
          </note>
          <note>
            Som gammal företagare häpnar man, och först trodde jag att det
            inte var sant. Undra på att budgeten inte håller, när man inte
            har en totalbild av de verkliga kostnaderna.
          </note>
          <note>
            På vissa kontor har det resulterat i att man redan efter ett
            kvartal har gjort slut på de pengar som skulle ha räckt ett helt
            år. Måste varje arbetsförmedling göra en egen årsbudget, eftersom
            man inte kan lita på länsarbetsnämnderna och
          </note>
          <note>
            AMS?
          </note>
          <note>
            Det finns kontor som tack vare denna brist på koordination har
            överskridit sin årsbudget med 30
          </note>
          <note>
            miljoner. Tänker arbetsmarknadsministern vidta åtgärder som rättar
            till detta? Menar ministern verkligen att de har budgetansvar?
            Har ministern funderat på hur det är ställt med datasystemet?
          </note>
          <note>
            Anf. 47 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag är medveten om att det har varit problem när
            det gäller Arbetsmarknadsverket och dess redovisning. Arbetsmarknadsverket
            är utsatt för ett kolossalt tryck i och med den besvärliga arbetsmarknaden.
            Det resulterade i att
          </note>
          <note>
            Arbetsmarknadsverket under föregående budgetår överskred sin
            budget med ungefär en halv miljard.
          </note>
          <note>
            Detta kommer riksdagen inom kort att få synpunkter på.
          </note>
          <note>
            Nu jobbar man med nya system i syfte att klara saker och ting.
            Arbetsmarknadsverket har skrivit till länsarbetsnämnderna och
            sagt att de har att följa sin budget. Men Rom byggdes inte på
            en dag.
          </note>
          <note>
            I slutomgången finns Riksrevisionsverket, som skall revidera
            och se till att ekonomiskt ansvar tas.
          </note>
          <note>
            Jag kan bara notera att jag vet att
          </note>
          <note>
            Arbetsmarknadsverket för närvarande jobbar stenhårt med dessa
            frågor. Men jag är medveten om att det har funnits brister och
            att det naturligtvis finns en och annan brist kvar.
          </note>
          <note type="speaker">
            Anf. 48 LAILA STRID-JANSSON (nyd):
          </note>
          <note>
            Herr talman! Enligt RRV har upphandlingsansvaret under senare
            år i varierande grad delegerats till AF, dvs. arbetsförmedlingarna.
          </note>
          <note>
            Jag är tacksam att arbetsmarknadsministern tog upp detta. Jag
            skall citera ur RRV:s rapport:
          </note>
          <note>
            ''Enligt RRV är det angeläget att ytterligare stärka
          </note>
          <note>
            AF:s inflytande över upphandlingen. Detta förutsätter att AF:s
            resultatansvar tydliggörs, och att AF ges en effektiv kontroll
            över de medel för vilka utbildning kan upphandlas. En sådan förändring
            skulle skapa förutsättningar för ett bättre utnyttjande av den
            kompetens om den lokala marknaden som AF besitter, bl.a. vid utformning
            av anbudsförfrågan.''
          </note>
          <note>
            Ju mer jag läser i RRV:s rapport om effektivitetsproblem i arbetsmarknadsutbildningen,
            desto mer inser jag att den motion vi skrev i januari i år om
            att avskaffa länsarbetsnämnderna, eller i varje fall ordentligt
            se över rutinerna, har sin relevans i dag. I motionen stod även
            att arbetsförmedlingarna borde få ett större ansvarsområde samt
            i ett yrkande att riksdagen hos regeringen begär en utredning
            om länsarbetsnämnderna i syfte att rationalisera verksamheten.
          </note>
          <note>
            Anf. 49 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Relationerna mellan
          </note>
          <note>
            Arbetsmarknadsverket och AMU har varit syskonrelationer, med
            styrelserepresentation. De har en gång i tiden varit mycket nära
            varandra. En utredning har gjorts om AMU. Utredningsmannen föreslår
            att AMU skall bolagiseras. Jag kommer att se till att alla förbindelser
            bryts, i styrelsesammanhang och annat, så att det blir ett regelrätt
            agerande gentemot AMU, på samma sätt som mot andra utbildningsanordnare.
            Det är viktigt att effektivisera upphandlingen av utbildning.
          </note>
          <note type="speaker">
            Anf. 50 LAILA STRID-JANSSON (nyd):
          </note>
          <note>
            Herr talman! Jag tackar arbetsmarknadsministern för det förhoppningsfulla
            svaret. Jag skulle vilja ge ett litet tips. Norge har ett mycket
            bra datasystem för detta ändamål. Varför inte ta lärdom där? Där
            kan man nämligen räkna ut hur mycket det kostar för en person
            med utbildningsplats och utbildningsbidrag, vilket jag hävdar
            borde vara en självklarhet även i Sverige.
          </note>
          <note>
            Den motion vi skrev i januari slogs naturligtvis bort, ett förfarande
            som jag efter ett år i riksdagen har lärt mig är nästan legio.
            Vi kör väl om motionen igen. Vem vet, det kanske har mognat, så
            att man kan få gehör för den.
          </note>
          <note>
            Annars har jag också fått lära mig i detta hus att fem år är
            en kort tid när det gäller förändring. När det gäller den fråga
            vi har behandlat här i dag har man ingen tid kvar alls. Detta
            borde aldrig ha hänt, om det från början skötts på ett effektivt
            sätt.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1992/93:295 om statsbidrag till
          </note>
          <note>
            Stockholms stad för komvux
          </note>
          <note>
            Anf. 51 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Eva Zetterberg har frågat statsrådet
          </note>
          <note>
            Beatrice Ask när och hur Stockholms stad kommer att få del av
            de 143 miljoner kronor som finns att fördela till komvux. Arbetet
            inom regeringen är så fördelat att det är jag som skall svara
            på frågan.
          </note>
          <note>
            I den proposition som blev resultatet av uppgörelsen mellan regeringen
            och
          </note>
          <note>
            Socialdemokraterna föreslås, bland en rad andra åtgärder, att
            AMS skall tilldelas 316 miljoner kronor för ytterligare utbildningsinsatser
            vid komvux, gymnasieskolan och folkhögskolan.
          </note>
          <note>
            Dessa medel beräknas räcka till statsbidrag, till en del av utbildningskostnaden,
            till kommuner och folkhögskolor för totalt 23 000 heltidsplatser.
          </note>
          <note>
            Därav har 143 miljoner kronor beräknats för att
          </note>
          <note>
            13 000 arbetslösa skall kunna erbjudas kurser inom komvux.
          </note>
          <note>
            Det är AMS som svarar för att fördela de arbetsmarknadspolitiska
            medlen, som beslutas av riksdagen, mellan länen utifrån situationen
            på arbetsmarknaden i varje län. Stockholms stad bör därför, i
            likhet med andra kommuner, ta kontakt med länsarbetsnämnden för
            ansökan om dessa medel.
          </note>
          <note>
            Jag anser det ytterst angeläget att kommunerna tar till vara
            de ökade förutsättningar som nu har skapats för att ge de arbetslösa
            en möjlighet till kompletteringar av sin tidigare utbildning.
          </note>
          <note type="speaker">
            Anf. 52 EVA ZETTERBERG (v):
          </note>
          <note>
            Herr talman! Jag vill först tacka arbetsmarknadsministern för
            svaret, även om jag hade ställt min fråga till skolministern.
            Jag vill inledningsvis påminna om att de statsbidrag vi nu talar
            om, som går tillbaka till utbildningsverksamhet i Stockholm, skall
            ställas mot de statsbidrag som Stockholms stad förlorar genom
            indragningen av ca 2 miljarder nästa år.
          </note>
          <note>
            Indragningen har en mycket negativ betydelse för
          </note>
          <note>
            Stockholms stad. Det betyder att en rad människor varslas om
            uppsägning från sina jobb inom den kommunala sektorn. Det gör
            att behovet av andra insatser ökar desto mer.
          </note>
          <note>
            Jag kan inte låta bli att konstatera att det beslut som har fattats
            om insatser för sysselsättningen innebär en rundgång av pengar.
            Stockholms stad har tidigare beslutat om nedskärningar på grund
            av minskade statsbidrag. Nu kommer pengarna tillbaka i form av
            sysselsättningspengar. Jag vill därför fråga arbetsmarknadsministern
            om han tycker att detta förfaringssätt är särskilt lyckat.
          </note>
          <note>
            Jag vill också fråga arbetsmarknadsministern om han anser det
            vara ett bra sätt, att kommunen får söka pengar hos länsarbetsnämnden.
            I december har man i Stockholm ännu inte fått veta var pengarna
            skall komma ifrån. Man har ännu inte fått besked av regeringen.
            Självfallet kan man vända sig till länsarbetsnämnden. Men ligger
            det inte på regeringen och myndigheter att informera berörda organ
            som skall ta emot pengarna?
          </note>
          <note>
            Anf. 53 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag sade att Stockholms kommun skall ta kontakt
            med länsarbetsnämnden. Med den storlek som förvaltningen i Stockholms
            kommun har är man där säkert medveten om vad som sker i denna
            kammare. Det skall också vara kontakt från andra hållet. Länsarbetsnämnden
            bör kontakta regionens kommuner för att försöka se till att utbildningsplatserna
            kommer till stånd.
          </note>
          <note>
            Jag tror att vi lämnar de stora ekonomiska frågorna utanför i
            dagens debatt, de som har att göra med vårt budgetunderskott på
            ca 160 miljarder kronor.
          </note>
          <note>
            Jag förutsätter att olika aktörer i dag väl känner till det beslut
            som skall komma. Min uppgift, när vi nu diskuterar det s.k. sysselsättningspaketet
            inom de båda stora uppgörelserna, är att vidta en rad åtgärder
            inom ramen för ordinarie budget -- mitt budgetansvar -- för att
            så många som möjligt skall få utbildning och arbete under dessa
            dåliga tider.
          </note>
          <note type="speaker">
            Anf. 54 EVA ZETTERBERG (v):
          </note>
          <note>
            Herr talman! Vi kan lämna de stora frågorna därhän, men jag vill
            bara konstatera att de naturligtvis har stor påverkan på landets
            kommuner. De påverkar också den kommun som i högsta grad berör
            mig, nämligen Stockholms stad.
          </note>
          <note>
            Nedskurna statsbidrag ökar i allra högsta grad en redan illavarslande
            arbetslöshet i Stockholms stad och i Stockholms län.
          </note>
          <note>
            Jag återkommer till frågan om besked till kommunerna. Det är
            klart att Skolstyrelsen och
          </note>
          <note>
            Stockholms stad ligger på för att få besked om pengarna. Det
            är ändå litet märkligt att regeringen och de berörda myndigheterna
            ännu inte har givit besked. Jag fick häromdagen beskedet att man
            i
          </note>
          <note>
            Stockholms stad ännu inte har hört någonting i frågan, utan övervägde
            om det skulle komma besked från Utbildningsdepartementet,
          </note>
          <note>
            Arbetsmarknadsdepartementet eller från ytterligare instanser.
            Om man ser bort från principfrågan har det också rent praktiskt
            skötts rätt illa.
          </note>
          <note>
            Anf. 55 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Detta kan bero på att utbildningsutskottet hamnade
            i ett ställningstagande i fråga om utbildningspengarna och arbetsmarknadsutskottet
            i ett annat. Då kan det uppstå en viss osäkerhet ett kort tag,
            innan finansutskottet slutligen slår fast vilken linje som skall
            gälla.
          </note>
          <note type="speaker">
            Anf. 56 EVA ZETTERBERG (v):
          </note>
          <note>
            Herr talman! Jag hoppas att det rent praktiskt snart ordnar sig,
            och att vi är överens om att det är viktigt att lämna besked.
          </note>
          <note>
            Jag vill slutligen fråga arbetsmarknadsministern om vi är överens
            om att det är viktigt att satsa på vuxenutbildningen i denna situation
            av ökad arbetslöshet. Det finns en OECD-rapport som anger att
            Sverige ligger i absoluta toppen vad gäller vuxenutbildningen.
            Vi har världens bästa skola på vuxenutbildningens område. Den
            stora, överväldigande delen studerande som bedriver vuxenstudier
            gör det just för att få ett jobb eller för att förkovra sig inför
            vidare studier.
          </note>
          <note>
            Är det också arbetsmarknadsministerns uppfattning att det är
            av oerhörd vikt att satsa på vuxenutbildningen och att inte ytterligare
            minska resurserna på det området?
          </note>
          <note>
            Anf. 57 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Kompetensutveckling avgör hur
          </note>
          <note>
            Sverige skall klara sig ute i världen under åren framöver. Dessutom
            är det också viktigt för enskilda människor att få del av det
            kunskapsutbud som ändå finns.
          </note>
          <note>
            Överläggningen var härmed avslutad.
          </note>
          <note>
            10 § Svar på frågorna 269 och 272 om nedläggningen av F 13
          </note>
          <note>
            Anf. 58 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Lars Stjernkvist har frågat mig om jag är beredd
            att medverka till att nedläggningen av
          </note>
          <note>
            Bråvalla flygflottilj -- F 13 -- senareläggs, för att på detta
            sätt underlätta för personalen att finna alternativa arbetsuppgifter.
          </note>
          <note>
            Pehr Löfgreen har -- med utgångspunkt i risken att flygvapnets
            långsiktiga organisation inte är klarlagd innan flyttningen från
            Bråvalla genomförs -- också frågat om möjligheterna att senarelägga
            nedläggningen.
          </note>
          <note>
            Jag besvarar frågorna i ett sammanhang.
          </note>
          <note>
            Med stor majoritet bestämde riksdagen genom
          </note>
          <note>
            1992 års försvarsbeslut (prop. 1991/92:102, bet.
          </note>
          <note>
            1991/92:FöU12, rskr. 1991/92:337) att F 13 skulle avvecklas i
            stället för Västgöta flygflottilj, F 6, som regeringen hade föreslagit.
            Riksdagen lade också fast att avvecklingen skulle inledas den
            1 juli 1992
          </note>
          <note>
            och vara genomförd senast den 1 juli 1994.
          </note>
          <note>
            För att kunna avveckla F 13 i den takt riksdagen hade bestämt,
            beslutade regeringen i 1992 års regleringsbrev att flygverksamheten
            på Bråvalla skall ha upphört senast den 30 juni 1993.
          </note>
          <note>
            I enlighet med riksdagens uttalande (bet.
          </note>
          <note>
            1991/92:FöU12, s. 106) angav regeringen vidare i regleringsbrevet
            att chefen för F 13 skall svara för att avvecklingsarbetet bedrivs
            flexibelt. Enligt vad jag har erfarit, och det framgår också av
            Lars
          </note>
          <note>
            Stjernkvists fråga, bedriver chefen för F 13
          </note>
          <note>
            avvecklingsarbetet helt i linje med riksdagsbeslutet.
          </note>
          <note>
            Den främsta anledningen till beslutet att avveckla
          </note>
          <note>
            F 13 är att försvaret måste spara. Det är i det rådande statsfinansiella
            läget nödvändigt att besparingarna åstadkoms snabbt.
          </note>
          <note>
            En senareläggning av tidsplanen innebär ökade kostnader för försvaret.
            I en tid när alla måste spara, nu senast aktualiserat i det s.k.
            krispaketet
          </note>
          <note>
            (prop. 1992/93:50 om åtgärder för att stabilisera den svenska
            ekonomin), är det nödvändigt att undvika fördyrande åtgärder.
          </note>
          <note>
            Den gällande planeringen för flygvapnet utgår ifrån försvarsbeslutets
            långsiktiga inriktning. Med hänsyn till det s.k. krispaketet har
            planeringen fått revideras i vissa delar. I planeringen ingår
            bl.a.
          </note>
          <note>
            omflyttning av flygdivisioner, omskolning av piloter till annat
            flygsystem och byggnadsinvesteringar på mottagande flygflottiljer.
          </note>
          <note>
            För att flygvapnet skall kunna gå in i den organisation som beslutats
            och för att minimera de negativa konsekvenser som oundgängligen
            följer av omflyttningar, är det angeläget att den tidsplan som
            har beslutats verkligen hålls. En ändring av tidsplanen för F
            13:s avveckling skulle därför --
          </note>
          <note>
            förutom att den orsakar merkostnader -- medföra påtagliga olägenheter
            för arbetet med att forma flygvapnets organisation i krig och
            fred.
          </note>
          <note type="speaker">
            Anf. 59 LARS STJERNKVIST (s):
          </note>
          <note>
            Herr talman! Jag tackar statsrådet för svaret. Jag inser att
            beslutet från i våras är oåterkalleligt, även om jag gör det med
            viss smärta. Det är naturligtvis en politisk realitet.
          </note>
          <note>
            Min fråga handlar inte om möjligheterna att riva upp beslutet,
            utan om tidsplanen.
          </note>
          <note>
            I Norrköping har man efter chocken över beskedet att F 13 skall
            läggas ned påbörjat arbetet med att förbereda livet efter F 13.
            Det finns en rad uppslag och idéer om vad man skulle kunna göra
            av området sedan flygverksamheten har lämnat det. Det finns bl.a.
            planer på och diskussioner om en kriminalvårdsanstalt. Det förs
            diskussioner om att förlägga statlig utbildningsverksamhet till
            området, där förhoppningsvis bl.a. försvaret kan medverka.
          </note>
          <note>
            Det finns planer på att utveckla ett friluftscentrum.
          </note>
          <note>
            Det finns en rad idéer, närmare bestämt ett tjugotal, bland de
            anställda om ny småföretagsverksamhet.
          </note>
          <note>
            Det är viktigt att komma ihåg att en flygflottilj inte bara innehåller
            militärer, utan att det finns kompetenser inom en rad olika områden.
            Den springande punkten och det stora bekymret just nu är att tiden
            för att utveckla detta område inte finns.
          </note>
          <note>
            Jag upplever det som mycket viktigt att man kan utveckla de nya
            idéerna samtidigt som den nuvarande verksamheten försvinner, så
            att man inte får en övergångsperiod då området förvandlas till
            en öken.
          </note>
          <note>
            För att man skall få tid på sig att utveckla verksamheten behöver
            nedläggningen senareläggas. Jag inser att försvarsbudgeten är
            ansträngd. Därför vill jag komplettera min fråga med följande:
            Är statsrådet beredd att föra en diskussion med Arbetsmarknadsdepartementet
            om att ianspråkta pengar därifrån för att möjliggöra denna senareläggning?
          </note>
          <note type="speaker">
            Anf. 60 PEHR LÖFGREEN (m):
          </note>
          <note>
            Herr talman! Jag skall be att få tacka statsrådet för svaret,
            även om det inte riktigt är vad jag hade hoppats. Jag vill till
            statsrådet framföra att vi över partigränserna arbetar för F 13
            i Norrköping, helt i enighetens tecken. Vi är helt eniga.
          </note>
          <note>
            Min fråga är motiverad mot bakgrund av de stora problem en nedläggning
            av F 13 medför för personalen och för säkerhetspolitiken. Det
            vet jag att försvarsministern är medveten om.
          </note>
          <note>
            Jag anser att det är nödvändigt att man gör en total översyn
            av flygvapnets framtida organisation och uppgifter innan man sätter
            i gång en omfattande flyttkarusell. Det är inte bara materiel
            som skall flyttas runt i Sverige, utan också personal --
          </note>
          <note>
            människor och deras familjer.
          </note>
          <note>
            Vi har ett ansvar gentemot alla människor som berörs av riksdagens
            ogenomtänkta besparingsbeslut. Det är ett anständighetskrav att
            riksdagen fattar långsiktiga beslut som rör vårt försvar, så att
            personalen och omvärlden vet vad som gäller något år åt gången.
          </note>
          <note>
            Jag hävdar fortfarande att beslutet om nedläggning av F 13 var
            felaktigt. Det måste jag få säga i den här lilla debatten. Den
            ytterst instabila situationen i
          </note>
          <note>
            Ryssland, där det finns risk för snabba förändringar av det politiska
            etablissemanget, gör att kungl.
          </note>
          <note>
            Bråvalla flygflottilj är viktigare än någonsin.
          </note>
          <note>
            Jag önskar att statsrådet än en gång tittar på den här frågan.
            Jag önskar framför allt att själva avvecklingen icke sker så snabbt,
            utan att det finns en möjlighet för de människor som är knutna
            till
          </note>
          <note>
            F 13 att i god tid planera för försäljning av bostad, villa eller
            radhus och att se till att de kan få ett arbete.
          </note>
          <note>
            Jag tackar statsrådet än en gång.
          </note>
          <note>
            Anf. 61 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Det är knappast någon hemlighet att jag tillhörde
            dem som ville bevara F 13 i
          </note>
          <note>
            Norrköping. Jag lade också fram förslag om det i riksdagen. Det
            är knappast heller någon hemlighet att jag är föga förtjust över
            det sparpaket som har lagts fram, som innebär att det ruckas på
            en del av försvarsbeslutet. Detta är dock realiteter, och ytterst
            är det självfallet inte jag, utan riksdagen som beslutar om detta.
          </note>
          <note>
            Nu är försvarets ekonomi ansträngd på grund av de beslut som
            har fattats av riksdagen i samband med det s.k. krispaketet. Det
            finns helt enkelt inte några extra pengar att använda till livstidsförlängande
            åtgärder. Jag beklagar detta, eftersom de människor som finns
            inom försvaret -- och även deras familjer -- drabbas mycket hårt
            när det råder osäkerhet om vilka förband som skall leva kvar och
            vilka som skall försvinna.
          </note>
          <note>
            Riksdagen beslutade emellertid att avvecklingsarbetet på de förband
            som berörs skulle ske flexibelt. Och regements- och flottiljledningarna
            vid de utpekade nedläggningsförbanden har fått stor frihet att
            själva besluta om den kvarvarande förbandsproduktionen i syfte
            att finna nya verksamheter för de anställda.
          </note>
          <note>
            Jag hoppas naturligtvis att också arbetsmarknadsmedel skall användas
            i detta syfte.
          </note>
          <note>
            Jag är dock tveksam till möjligheten att arbetsmarknadsmedel
            skall användas till en ren förlängning av driften. Men om det
            finns andra infallsvinklar må detta prövas.
          </note>
          <note type="speaker">
            Anf. 62 LARS STJERNKVIST (s):
          </note>
          <note>
            Herr talman! Min poäng är inte att staten som arbetsgivare behöver
            mer resurser för att senarelägga. Det jag ifrågasätter är om man
            genom att lägga ner statlig verksamhet, under den djupaste lågkonjunkturen
            sedan 30-talet, egentligen tjänar några pengar. I försvarsbudgeten
            gör man naturligtvis det, men jag ifrågasätter om man samhällsekonomiskt
            egentligen tjänar några pengar om man just nu avvecklar statlig
            verksamhet.
          </note>
          <note>
            Statsrådet betonar själv i sitt svar vikten av att vi tänker
            långsiktigt. Det som måste vara mest förödande på lång sikt är
            att vi nu fattar ett beslut som vi sedan, när vi i lugn och ro
            kan studera konsekvenserna, finner vara felaktigt, dvs. att vi
            har flyttat verksamheten dit, där den på lång sikt inte skall
            finnas.
          </note>
          <note>
            Låt mig gripa det lilla halmstrå som ändå dök upp.
          </note>
          <note>
            Statsrådet säger att han är tveksam till att använda arbetsmarknadsmedel.
            Jag tolkar det positivt, som om det ändå finns en liten möjlighet
            att det även för en senareläggning går att använda arbetsmarknadsmedel.
          </note>
          <note type="speaker">
            Anf. 63 PEHR LÖFGREEN (m):
          </note>
          <note>
            Herr talman! Jag vill än en gång tacka statsrådet för hans synpunkter
            beträffande F 13. Det är ingen hemlighet att försvarsministern
            har gjort sitt yttersta för att förbandet skulle få finnas kvar.
            Men så blev tyvärr inte beslutet.
          </note>
          <note>
            Det är bara en liten fråga som jag ånyo vill ställa till försvarsministern:
            Är det verkligen rimligt, när det är så pass ovisst, att genomföra
            hela denna förändring -- förflyttning av flygplan och piloter
            osv. -- till den 1 juli?
          </note>
          <note>
            Jag vädjar till försvarsministern att än en gång fundera över
            detta.
          </note>
          <note>
            Anf. 64 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Arbetsmarknadsmedlen är till för bygginvesteringar
            i första hand. Det handlar om planerade investeringar som, genom
            att man tidigarelägger dem, kan ge en viss sysselsättningseffekt.
            Det är därför som jag är tveksam till om arbetsmarknadsmedel --
            som inte jag disponerar över -- verkligen kan användas till en
            senareläggning. Till detta kommer problemet med att en del av
            de människor, den utrustning och de flygplan som finns vid F 13
            nu skall förflyttas till andra förband. Förändringar i denna tidsplan
            kan då leda till att det blir en förryckning av verksamheten på
            andra orter.
          </note>
          <note>
            Jag kan emellertid bedyra att jag följer verksamheten så noga
            som det är möjligt. Om jag har några möjligheter att hjälpa till
            skall jag självfallet medverka till det.
          </note>
          <note type="speaker">
            Anf. 65 LARS STJERNKVIST (s):
          </note>
          <note>
            Herr talman! Jag noterar det sista med tillfredsställelse och
            konstaterar att det finns utrymme för att fortsätta diskussionen
            om att få till stånd en så bra avveckling av flygflottiljerna
            som möjligt -- både ur arbetsmarknadssynpunkt och ur försvarspolitisk
            synpunkt.
          </note>
          <note>
            Tack för svaret.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1992/93:279 om anstånd med vapenfri tjänstgöring
          </note>
          <note>
            Anf. 66 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Iréne Vestlund har frågat mig om vapenfria tjänstepliktigas
            anståndsansökningar prövas på ett strängare sätt än anståndsansökningar
            av dem som fullgör värnpliktstjänstgöring.
          </note>
          <note>
            Enligt kungörelsen (1966:414) med vissa bestämmelser om vapenfria
            tjänstepliktiga skall en ansökan om anstånd med vapenfri tjänstgöring
            prövas enligt samma grunder som gäller för värnpliktiga.
          </note>
          <note>
            I kungörelsen (1969:380) om värnpliktigas tjänstgöring m.m. föreskrivs
            att anstånd skall beviljas vissa kategorier av tjänstepliktiga.
            Det gäller bl.a. tjänstemän eller sakkunniga i vissa internationella
            organisationer och sjömän. I övrigt kan anstånd beviljas en tjänstepliktig
            om tjänstgöringen skulle medföra avsevärt avbräck i påbörjade
            studier eller vålla väsentlig olägenhet i hans arbete eller bereda
            honom, eller nära anhörig till honom, väsentliga svårigheter.
          </note>
          <note>
            Förutsättningarna för anstånd är alltså desamma för vapenfria
            tjänstepliktiga som för värnpliktiga.
          </note>
          <note>
            Beslut om anstånd för vapenfria tjänstepliktiga fattas av Vapenfristyrelsen.
            Dessa beslut kan överklagas hos Totalförsvarets tjänstepliktsnämnd,
            vars beslut inte får överklagas.
          </note>
          <note>
            Tjänstepliktsnämnden är sista instans även vid prövningen av
            värnpliktigas anståndsansökningar.
          </note>
          <note>
            Principen skall vara att den vapenfria tjänstgöringen är likställd
            med värnpliktstjänstgöringen. Detta skall självfallet gälla även
            i fråga om anstånd med tjänstgöring.
          </note>
          <note>
            Den omständigheten att förutsättningarna för anstånd är desamma
            och att den slutliga prövningen görs av samma myndighet skapar
            goda förutsättningar för en enhetlig bedömning.
          </note>
          <note>
            De enskilda fall som Iréne Vestlund nämnt kan jag inte uttala
            mig om, men av vad jag har sagt följer att det inte skall göras
            någon skillnad för bedömningen om ansökan gjorts av en vapenfri
            tjänstepliktig eller en värnpliktig.
          </note>
          <note type="speaker">
            Anf. 67 IRÉNE VESTLUND (s):
          </note>
          <note>
            Herr talman! Jag tackar försvarsministern för svaret. Jag tror
            att det kan uppmuntra ganska många som är i den belägenheten att
            de är vapenfria och ansöker om anstånd.
          </note>
          <note>
            Självfallet kan inte försvarsministern känna till de fall som
            jag diskuterar. Jag, liksom många andra, får många samtal om sådana
            här saker. För den enskilde är detta en stor fråga, även om det
            i ett annat perspektiv kan synas vara av mindre dignitet.
          </note>
          <note>
            En vapenfri tjänstepliktig som har kommit in på en utbildning
            kanske får göra ett avbräck efter en termin för vapenfri tjänstgöring
            och förlorar kanske i och med det den första terminens utbildning.
            Det kan ju vara så att situationen förändras under den tiden.
            De tycker då att det är litet märkligt att de inte visas samma
            ''generositet''
          </note>
          <note>
            som de vapenföra värnpliktiga. Det är klart att en sådan här
            diksussion kommer i gång. De vapenfria känner sig litet mer utsatta,
            när de enskilda fallen prövas.
          </note>
          <note>
            Jag skulle naturligtvis kunna nämna flera olika fall, men jag
            tycker att det är mer på sin plats att glädjas åt att försvarsministern
            så tydligt har uttalat hur det förhåller sig med det här. Vid
            samtal med den sista instansen har Totalförsvarets tjänstepliktsnämnd
            sagt att man i nämnden är klart medveten om problemet. Men på
            grund av lagstiftningen är man förhindrad att agera i den riktning
            som jag här har anfört. Man säger också att den här frågan diksuteras
            mycket ivrigt på varje sammanträde, och man tycker kanske att
            praxis lägger hinder i vägen för en generösare prövning.
          </note>
          <note>
            Anf. 68 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Gällande bestämmelser medger inte att jag här diskuterar
            enskilda fall. Ansvariga myndigheter har naturligtvis att göra
            en mycket grannlaga bedömning när det gäller att ta ställning
            till anståndsfrågor. Ytterst sällan, eller kanske aldrig, är fallen
            helt identiska. Det är mycket besvärligt. Jag har förståelse för
            att man ibland uppfattar det som om särbehandling har skett.
          </note>
          <note>
            Inom parentes sagt är detta ingenting ovanligt här i livet, och
            det gäller sannerligen inte bara denna verksamhet. I all kommunikation
            med myndigheter tycker man att man själv har ett särskilt gott
            skäl.
          </note>
          <note>
            Den princip som måste gälla är att det skall vara en enhetlig
            behandling. Myndigheterna måste sträva efter detta. Det får inte
            förekomma någon diskriminering av någon kategori på detta område
            -- självfallet inte heller av vapenfria värnpliktiga.
          </note>
          <note type="speaker">
            Anf. 69 IRÉNE VESTLUND (s):
          </note>
          <note>
            Herr talman! Jag tycker att det här är mycket bra.
          </note>
          <note>
            Det ger mig stöd i de resonemang som jag kanske även i fortsättningen
            kommer att föra med representanter för vapenfria och för dem som
            har begärt anstånd. Jag kan då hänvisa till att det inte finns
            några skilda regler i lagstiftningen och till att vi har haft
            den här diskussionen i kammaren. Jag tackar för detta, och jag
            tror att det här är bra för den fortsatta hanteringen av dessa
            fall.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1992/93:296 om utbildningen av vapenfria
          </note>
          <note>
            Anf. 70 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Hans Lindblad har ställt en fråga till mig om utbildning
            av vapenfria tjänstepliktiga och föreslagit att det, i avvaktan
            på ny lagstiftning, medges att utbildningen avbryts för den vapenfrie
            då denne nått den utbildningsnivå som krävs för krigsplacering
            i avsedd tjänst. Han hänvisar här bl.a. till att liknande skett
            när det gällde värnpliktsutbildningen.
          </note>
          <note>
            Riksdagen har nyligen med anledning av regeringens prop. 1991/92:101
            beslutat om en sänkning av lägsta antal tjänstgöringsdagar för
            vapenfria tjänstepliktiga från 270 till 220 dagar.
          </note>
          <note>
            Denna ändring gäller fr.o.m. den 1 juli 1992, alltså i år.
          </note>
          <note>
            Jag delar Hans Lindblads åsikt om att utbildningsmålet bör vara
            styrande för utbildningstidens längd och att utbildningen bör
            vara advekat för avsedd krigsplacering. Frågan förtjänar att ytterligare
            övervägas och handlar förvisso inte bara om utbildningstidens
            längd och om att åstadkomma besparingar.
          </note>
          <note>
            Det Hans Lindblad berör aktualiseras inom kort i samband med
            att pliktutredningen lägger fram sitt förslag. Jag vill därför
            inte nu ta ställning till Hans
          </note>
          <note>
            Lindblads förslag.
          </note>
          <note type="speaker">
            Anf. 71 HANS LINDBLAD (fp):
          </note>
          <note>
            Herr talman! Jag tackar försvarsministern för svaret.
          </note>
          <note>
            Principiellt är vi överens. Utbildningstiden skall styras av
            krigsuppgiften. Utbildningstiden blir då differentierad beroende
            på uppgiftens art och individens bakgrund. Men så är det inte
            i dag.
          </note>
          <note>
            Om man är vapenfri skall man ha en viss utbildningstid. Den beror
            på att man är vapenfri och inte på uppgiften.
          </note>
          <note>
            Efter sparpaketet har ÖCB sagt att man i detta läge bara tar
            in ungefär hälften av de vapenfria. Vi kan ta Kalle och Pelle
            som exempel. Båda behövs i krigsorganisationen. Men om de skall
            utbildas under en viss tid har man nu bara möjlighet att ta in
          </note>
          <note>
            Pelle. Pelle får då en för lång utbildning, medan
          </note>
          <note>
            Kalle inte utbildas alls. Detta är inte i linje med de långsiktiga
            idéerna.
          </note>
          <note>
            Försvarsministern hänvisar till Pliktutredningen.
          </note>
          <note>
            Den utredningen kommer med mycket bra förslag, men det är ännu
            så länge hemligt. Förslagen skall remissbehandlas innan de kommer
            till riksdagen.
          </note>
          <note>
            ÖCB har kommit med förslag om vad som skall hända nästa budgetår,
            dvs. från den 1 juli. Man skall få reda på att man skall kallas
            in sex månader i förväg. Inkallelserna som gäller tiden efter
            den 1
          </note>
          <note>
            juli kommer från den 1 februari och framåt. Då har vi kvar det
            gamla systemet. De som skall kallas in skall utbildas lång tid.
            Pengarna räcker inte, och därför kallar man bara in varannan.
            De som inte utbildas får bilda något slags kö.
          </note>
          <note>
            Om vi, försvarsministern, är överens om hur det bör vara, varför
            måste det i så fall vara fel under ett år framåt?
          </note>
          <note>
            Anf. 72 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Det här är ytterligare ett exempel på att krispaketet
            ställer till ett och annat problem i den praktiska hanteringen
            på bl.a.
          </note>
          <note>
            försvarsområdet. Regeln har dock ändrats så sent som den 1 juli
            i år. En del av det som Hans Lindblad är ute efter, nämligen en
            rimligare korrelation mellan tjänstgöringstid och arbetsuppgift
            i krigsorganisationen eller i krig, har i någon mån redan uppnåtts.
          </note>
          <note>
            Om jag är rätt underrättad kommer
          </note>
          <note>
            Pliktutredningen att lägga fram sina förslag om några veckor.
            Jag hoppas att en del av förslagen skall kunna göras till föremål
            för beslut så snart som möjligt. I det läget tycker jag att det
            vore fel att nu föregripa utredningen.
          </note>
          <note>
            Jag kan bara lova Hans Lindblad att jag är lika angelägen som
            han om att spara på onödiga ting inom försvaret. Jag skall göra
            vad jag kan för att det fattas beslut så snabbt som möjligt. I
            sådana här situationer kan det dock aldrig undvikas att det ibland,
            av bl.a. rättssäkerhetsskäl, tar litet längre tid än både Hans
            Lindblad och jag innerst inne hoppas.
          </note>
          <note type="speaker">
            Anf. 73 HANS LINDBLAD (fp):
          </note>
          <note>
            Herr talman! Alla i riksdagen är överens om krispaketet. Bör
            man då inte gör kloka saker i stället för dumma saker?
          </note>
          <note>
            Vad är då bakgrunden till min fråga?
          </note>
          <note>
            Försvarsministern skickade själv hem ett ganska stort antal värnpliktiga
            som inte placerades som vapenfria. Jag tycker att man skall ge
            dessa människor den utbildning som behövs och därefter får de
            åka hem. Jag inser naturligtvis att det står i lagen att om man
            är vapenfri skall man ha en viss utbildningstid. Men det gäller
            både Pelle och Kalle i mitt exempel. Kalle får beskedet att han
            inte får någon utbildning alls, eftersom pengarna inte räcker.
            Han får vänta. Vi vet att väntan innebär obehag för Kalle. Han
            får det svårare med familjebildning, utbildning och jobb.
          </note>
          <note>
            Lagen säger visserligen att Kalle skall utbildas ett visst antal
            dagar. Man kanske ändå kan säga att
          </note>
          <note>
            Kalle kan få utbildning i 150 dagar. Det är då underförstått
            att han enligt lagen måste få ytterligare 70 dagar. Alla vet dock
            att lagen kommer att ändras. Kalle vet också att han inte kommer
            att bli inkallad för de resterande 70
          </note>
          <note>
            dagarna.
          </note>
          <note>
            Om man vore litet praktisk skulle man kunna lösa problemet på
            ett sätt som vore bra för Pelle -- som får kortare utbildning
            --, Kalle -- som kommer till användning --, statsfinanserna och
            försvaret. Detta kan man åstadkomma om man inte är rigid och tillämpar
            det gamla systemet.
          </note>
          <note>
            Anf. 74 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Det ''gamla'' systemet är bara några månader gammalt.
            Ändringarna skedde så sent som den 1 juli i år. Pliktutredningen
            kommer med sina förslag om några veckor.
          </note>
          <note>
            Jag delar Hans Lindblads principiella uppfattning.
          </note>
          <note>
            Jag kan bara än en gång lova att se till att frågan bereds så
            snabbt som det över huvud taget är möjligt.
          </note>
          <note type="speaker">
            Anf. 75 HANS LINDBLAD (fp):
          </note>
          <note>
            Herr talman! Jag tycker att det är möjligt att göra det mycket
            snabbt. Försvarsministern har i andra sammanhang visat att han
            kan ta initiativ. Varför dröja den här gången?
          </note>
          <note>
            Anf. 76 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Vi vet ännu inte, Hans Lindblad, hur länge vi behöver
            dröja. Jag kan bara konstatera att jag tidigare i dag har fått
            två frågor där man tyckte att jag skulle gå betydligt långsammare
            fram. Nu får jag en fråga av Hans Lindblad, som tycker att jag
            skall gå snabbare fram. Jag skall försöka göra en rimlig avvägning.
            Jag hoppas att Hans Lindblad ändå tror på min goda vilja att i
            det här avseendet försöka skapa den effektivitet som behövs. Men
            jag vill göra det i laga ordning och efter att ha sett vad
          </note>
          <note>
            Pliktutredningen kommer fram till.
          </note>
          <note type="speaker">
            Anf. 77 HANS LINDBLAD (fp):
          </note>
          <note>
            Herr talman! Använd förnuftet. Vänta inte på utredningen. Den
            är klok. Det vet vi redan i dag.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1992/93:289 om ombyggnad av Vänerskolan
          </note>
          <note type="speaker">
            Anf. 78 Statsrådet BEATRICE ASK (m):
          </note>
          <note>
            Herr talman! Marianne Andersson har frågat mig när regeringen
            avser att bevilja medel till ombyggnad av Vänerskolan.
          </note>
          <note>
            Enligt ännu under innevarande budgetår gällande ordning skall
            Byggnadsstyrelen lämna in framställan om att få utföra ombyggnader.
            En sådan framställan för Vänerskolan har inte inkommit till regeringen.
            Jag kan därför inte lämna någon tidpunkt för regeringens beslut.
          </note>
          <note>
            En förutsättning för att ombyggnad av Vänerskolan skall kunna
            göras är att de ökade årliga lokalkostnaderna på grund av ombyggnaden
            ryms inom ramen för anvisade medel för specialskolorna. Resurser
            för specialskolornas lokaler prövas i samband med pågående budgetarbete
            och kommer att redovisas för riksdagen i 1993 års budgetproposition.
          </note>
          <note type="speaker">
            Anf. 79 MARIANNE ANDERSSON (c):
          </note>
          <note>
            Herr talman! Statsrådet säger att
          </note>
          <note>
            Byggnadsstyrelsen inte skulle ha inlämnat en framställan. Enligt
            de uppgifter jag fått har man gjort det. Den är i varje fall på
            väg.
          </note>
          <note>
            Jag är naturligtvis medveten om att resurserna prövas i samband
            med budgetarbetet, och det är därför som jag har ställt frågan.
            SIH, dvs. Statens institut för handikappfrågor i skolan, har prioriterat
            Vänerskolan, och denna prioritering är överlämnad till Utbildningsdepartementet.
          </note>
          <note>
            Det är en ganska lång lidandets historia som
          </note>
          <note>
            Vänerskolan har innan man kom fram till beslut om hur det skulle
            vara. Det var främst den gamla regeringen som orsakade detta.
            Det är nu av högsta vikt att byggnationen kommer till stånd.
          </note>
          <note>
            Skolan måste handikappanpassas. Man har tvingats att säga nej
            till rörelsehindrade elever, och underhållet är eftersatt. Skolan
            har otillräcklig teknisk utrustning, vilken inte är lämplig att
            installera i de lokaler som nu finns. Lokalerna är otidsenliga
            och utspridda i fyra byggnader, vilket gör undervisningen mycket
            splittrad och ineffektiv.
          </note>
          <note>
            Det finns också stort behov av en samlad lösning med förskoleverksamhet,
            och även det ingår i projektet tillsammans med Landstinget. Dessutom
            skulle ett bygge i Vänersborg vara ett mycket välkommet tillskott
            i det mycket svåra arbetsmarknadsläge som råder i fyrstadsområdet,
            speciellt med tanke på krisen i bilindustrin. Jag vill därför
            vädja till Beatrice Ask att göra allt för att detta projekt skall
            genomföras så snart som möjligt.
          </note>
          <note type="speaker">
            Anf. 80 Statsrådet BEATRICE ASK (m):
          </note>
          <note>
            Herr talman! Det är precis som jag sade inledningsvis: regeringskansliet
            har inte fått någon framställan från Byggnadsstyrelsen om annat
            än
          </note>
          <note>
            Tomtebodaskolan och Åsbackaskolan. Jag har dock fått även SIH:s
            bedömningar.
          </note>
          <note>
            Med den ordning som i dag gäller för de förändringar som är på
            gång när det gäller statliga byggnader, måste frågan prövas enligt
            den nya ordningen. Det finns vissa förhoppningar om att
          </note>
          <note>
            SIH skall kunna genomföra prioriteringen inom de ramar som vi
            arbetar med. Men innan budget och annat är klart är det svårt
            att ge några löften.
          </note>
          <note>
            Även de prioriteringar som Byggnadsstyrelsen har gjort är angelägna.
            I viss mån är det litet olika turordning hos Byggnadsstyrelsen
            och hos SIH.
          </note>
          <note>
            Det har att göra med synpunkter från yrkesinspektion och annat.
            De prioriterade ombyggnadsprojekt som finns är nog rätt angelägna
            över huvud taget.
          </note>
          <note>
            Det är självklart att vi skall försöka förverkliga dessa ombyggnader
            så snabbt som möjligt. Men det blir en fråga mellan ansvarig myndighet
            och de som efter förändringarna tar hand om de statliga byggnaderna.
            Vad vi nu kan göra är att ange de ramar som gör det möjligt, i
            detta fall för SIH.
          </note>
          <note type="speaker">
            Anf. 81 MARIANNE ANDERSSON (c):
          </note>
          <note>
            Herr talman! Jag skall berätta litet grand om den historik som
            ligger bakom. Redan 1978 fick
          </note>
          <note>
            Länsskolnämnden i Älvsborg SÖ:s uppdrag att utreda en eventuell
            lokalmässig integrering av dövskolan i Vänerskolan med grundskolan
            i
          </note>
          <note>
            Vänersborg. År 1981 fanns ett färdigt förslag, och man förordade
            då att det skulle genomföras. Men sedan hände ingenting, och därefter
            hände ingenting. Den förra regeringen kunde inte besluta sig för
            om detta projekt skulle genomföras eller inte.
          </note>
          <note>
            Frågan är naturligtvis mycket kontroversiell. Det var den då,
            och det är den fortfarande. Regeringen kunde inte besluta sig,
            och det var otillfredsställande. Jag ställde år 1990 en fråga,
            och jag fick slutligen till svar att projektet inte skulle genomföras.
            Först då började man att arbeta med ett annat alternativ. Det
            är detta som gjort att underhåll och annat har blivit eftersatt
            under denna tid.
          </note>
          <note>
            Jag hoppas verkligen att en ombyggnad kommer till stånd så snabbt
            som möjligt. Det finns ett mycket stort behov. Det visar också
            SIH:s prioritering, där detta projekt kommer på andra plats.
          </note>
          <note type="speaker">
            Anf. 82 Statsrådet BEATRICE ASK (m):
          </note>
          <note>
            Herr talman! Jag vill bara bekräfta att skolan är i behov av
            underhåll och ombyggnad. Vi arbetar med dessa frågor, men jag
            vill inte gå in och göra en prioritering. Vi måste förlita oss
            på myndigheterna.
          </note>
          <note>
            Tyvärr har ekonomi och förändringar i ansvaret för byggnaderna
            spelat in, och det gör att vi i dag inte kan ge ett klart besked
            på den fråga som Marianne
          </note>
          <note>
            Andersson ställt. Men vi arbetar med att förverkliga detta, och
            sedan får vi se hur långt vi kommer.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1992/93:286 om förbud att använda blyhagel
          </note>
          <note>
            Anf. 83 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Ylva Annerstedt har frågat mig om jag är beredd
            att verka för att blyhagel förbjuds i
          </note>
          <note>
            Sverige.
          </note>
          <note>
            Låt mig först nämna att riksdagen har beslutat
          </note>
          <note>
            (prop. 1990/91:JoU30, rskr. 338) att en övergång från användning
            av blyhagel till hagel som inte är miljöfarliga skall ske genom
            i huvudsak frivilliga överenskommelser och vara genomförd i början
            av
          </note>
          <note>
            2000-talet. Totalt används per år 130 ton blyhagel vid jakt och
            850 ton vid sportskytte.
          </note>
          <note>
            En mindre del av blyhagelanvändningen sker vid jakt inom våtmarker.
            Det är likafullt angeläget att blyhagelanvändningen i dessa marker
            snarast upphör med hänsyn till de särskilda risker som föreligger.
            Jag har erfarit att Statens naturvårdsverk förbereder förslag
            till förbud mot jakt med blyhagel inom landets 30 särskilt skyddsvärda
            våtmarksområden.
          </note>
          <note>
            Det är angeläget att all blyhagelssanvändning avvecklas såväl
            vid övrig jakt som vid banskytte.
          </note>
          <note>
            Jakt- och skytteorganisationerna har fått ansvar för att en avveckling
            sker.
          </note>
          <note>
            Jag vill också nämna att regeringen har gett Statens naturvårdsverk
            och Kemikalieinspektionen i uppdrag att senast den 1 juli 1993
            redovisa hur avvecklingen av bly- resp. kvicksilveranvändningen
            fortgår. Myndigheterna skall i förekommande fall föreslå de ytterligare
            åtgärder som kan krävas för en sådan avveckling.
          </note>
          <note>
            Jag är självfallet beredd att verka för att blyhagelanvändning
            förbjuds i Sverige om en avveckling inte kan nås på frivillig
            väg.
          </note>
          <note type="speaker">
            Anf. 84 YLVA ANNERSTEDT (fp):
          </note>
          <note>
            Herr talman! Jag tackar miljöministern för svaret.
          </note>
          <note>
            Jag tolkar det som mycket positivt när det gäller att man skall
            vara restriktiv med användningen av blyhagel, och det andas en
            vilja att vidta ytterligare åtgärder om de frivilliga överenskommelserna
            inte visar sig ge effekt.
          </note>
          <note>
            Det har kommit fram en del relativt nya rön, nämligen att blyhagel
            bryts ned och inte oxideras, vilket man trodde tidigare. De blykarbonatföreningar
            som utfälls i vår natur kallas också för blyvite och är förbjudet
            för användning i industrin över huvud taget, eftersom det är för
            giftigt.
          </note>
          <note>
            Vi öser ut nästan 1000 ton bly i naturen genom jakt och sportskytte.
            Finns det mot bakgrund av dessa nya uppgifter inte anledning att
            ompröva den frivilliga avvecklingsmodellen?
          </note>
          <note>
            Anf. 85 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Det är mot denna bakgrund som regeringen via myndigheterna
            uppmärksamt följer utvecklingen. Jag vill hänvisa till ett pressmeddelande
            som kom för några dagar sedan från Kemikalieinspektionen, den
            4 december, där man just åberopar nya rön om att bly frigörs betydligt
            fortare än vad man tidigare trott. Därför måste all användning
            som leder till utsläpp av bly minska, säger Kemikalieinspektionen.
          </note>
          <note>
            Det är just detta som har ifrågasatts från en del håll, bl.a.
            från en del jägarorganisationer. Nu har vi ett annat underlag
            för att pressa på ytterligare. I den situationen tycker jag att
            de under det närmaste halvåret skall få visa vilka resultat de
            har uppnått resp. vilka ågärder de är beredda att vidta. Därefter
            får vi en rapport från Naturvårdsverket i denna fråga, och därefter
            tar vi ställning till ett förbud.
          </note>
          <note>
            Jag har principiellt den uppfattningen, att om man kan få människor
            att förstå bakgrunden till varför det är nödvändigt att vidta
            vissa åtgärder, och då ofta restriktiva åtgärder som begränsar
            deras frihet, är det bra. Vi slipper då att betunga regelsystemet
            med för många förbud. Men händer ingenting skall man vara hård,
            dvs. man ger en reaktionstid, och därefter måste samhället kunna
            gå in med förbud om inte tillräckligt mycket händer.
          </note>
          <note type="speaker">
            Anf. 86 YLVA ANNERSTEDT (fp):
          </note>
          <note>
            Herr talman! Jag håller med statsrådet om att det är bäst om
            man kan nå en fungerande överenskommelse på frivillig väg. Men
            den frivilliga överenskommelsen säger att avvecklingen skall vara
            klar i början av 2000-talet. Då kan man ställa sig frågan: När
            är det, år 2005 eller år 2010?
          </note>
          <note>
            En femtonårig avvecklingsperiod betyder ju faktiskt att ytterligare
            15 000 ton bly släpps ut i vår natur. Jag har svårt att förstå
            varför man skall vänta så länge när det faktiskt finns alternativ.
            Det är inte så att det inte finns alternativ, utan de finns. Vad
            är skälet till denna långa väntan?
          </note>
          <note>
            Anf. 87 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Skälet är naturligtvis det vi berörde tidigare,
            nämligen att man förut trodde att frigörelsen av bly i naturen
            tog längre tid. Man uppfattade då inte faran på samma sätt som
            vi gör i dag, med de nya rön som har kommit fram. Detta var vad
            riksdagen beslutade, med uppgångspunkt i den tidigare regeringens
            agerande.
          </note>
          <note>
            Det är därför jag lägger betydande vikt vid vad myndigheterna
            kommer att rapportera under 1993.
          </note>
          <note>
            Nu har vi ett nytt läge, och det kan mycket väl innebära att
            vi just kortar ner den period man får på sig. Vi har lärt oss
            en sak, nämligen att om årtal sätts för långt fram i tiden, fungerar
            de inte som en press. Jag för nu samma diskussion inom ramen för
            kretsloppspropositionen, så jag vet ungefär hur debatten kan föras.
            Det är i varje fall min uppfattning att man måste ha tidspress.
          </note>
          <note type="speaker">
            Anf. 88 YLVA ANNERSTEDT (fp):
          </note>
          <note>
            Herr talman! Jag är mycket tacksam för det beskedet. Därmed förstås
            alltså, att när den här rapporten kommer kan de omtalade ytterligare
            åtgärderna också innefatta en betydligt tidigare avveckling av
            användningen av blyhagel.
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1992/93:267 om statsbidragen och kommunernas
            löneavtal
          </note>
          <note>
            Anf. 89 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Arne Jansson har frågat civilministern om hon är
            beredd att medverka till en sänkning av statsbidragen så att förutsättningar
            för en bättre lönemoral kan skapas i kommunerna.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            Arne Jansson ställde motsvarande fråga beträffande landstingen
            till statsrådet Könberg för någon vecka sedan. Han svarade nej
            på frågan. Jag gör detsamma beträffande kommunerna. Svaret är
            alltså nej.
          </note>
          <note type="speaker">
            Anf. 90 ARNE JANSSON (nyd):
          </note>
          <note>
            Herr talman! Jag tackar finansministern för svaret.
          </note>
          <note>
            Riksdagen har under våren 1992 antagit regeringens förslag om
            ett nytt statsbidragssystem för kommuner och landsting. I propositionen
            föreslogs att kommunerna ges ett ökat ansvar för sin verksamhet,
            detta genom att kommunerna ges större handlingsfrihet när det
            gäller verksamhetens utformning samt prioritering mellan olika
            verksamhetsområden. Den kommunala verksamheten kan härmed enligt
            propositionen bedrivas på ett effektivare sätt. En stor del av
            de tidigare specialdestinerade statsbidragen till olika kommunala
            verksamheter skall avvecklas och ersättas av ett generellt bidrag
            till kommunen.
          </note>
          <note>
            Under 1990 motsvarade statsbidragen ca 25 % av kommunernas totala
            inkomster. Av färska exempel framgår att kommunala höga chefer
            och administratörer får oproportionerligt höga löner, förmåner
            samt dessutom fallskärmsavtal, som finansministern här undviker
            att ta upp. Att staten och skattebetalarna skall belastas med
            dessa överlöner, förmåner och fallskärmsavtal kan inte accepteras.
            Staten kan naturligtvis inte direkt bestämma lönerna i kommunerna.
            Staten har däremot möjlighet och styrmedel att förhindra eventuella
            missbruk.
          </note>
          <note>
            Vid upprepade tillfällen har finansministern samt statsministern,
            nu senast i ett nyhetsprogram i TV
          </note>
          <note>
            den 30 november, gjort uttalanden som inneburit att man med kraft
            skall verka för att förhindra fallskärmsavtal.
          </note>
          <note>
            Herr talman! Det är därför jag till min förvåning av svaret att
            döma nu kan konstatera att finansministern tvärtemot alla tidigare
            utsagor indirekt stöder kommunernas och landstingens fortsatta
            teckningar av fallskärmsavtal samt överlöner, alltmedan krispaketen
            avlöser varandra.
          </note>
          <note>
            Anf. 91 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Jag skulle kunna instämma i vartenda ord som Bo
            Könberg sade i den debatt han hade tidigare med Arne Jansson.
            Som framgick av den debatten är de medel Arne Jansson uttalar
            sig för helt malplacerade i detta sammanhang, även om man ogillar
            fallskärmsavtal av skilda slag. Det vore faktiskt helt galet att
            ge sig till att dra in på statsbidragen till kommunerna på grund
            av att det förekommer vissa fallskärmsavtal som man ogillar.
          </note>
          <note>
            Man behöver faktiskt inte ta till stora kanoner för att påverka
            olika saker. Det skulle i hög grad strida mot den kommunala självstyrelsen,
            och det skulle enligt min uppfattning skapa ett oerhört centraldirigerat
            samhälle om staten skulle lägga sin näsa i blöt genom lagstiftning
            eller bidragsregler på alla områden.
          </note>
          <note>
            Jag tycker att det är oerhört angeläget att man inte har olika
            typer av fallskärmsavtal. Detta har jag givit uttryck för vid
            flera tillfällen, och det kommer också att framgå av svaret på
            nästa fråga, som just berör fallskärmsavtalen. Men Arne Jansson
            väljer alldeles galet medel för att bekämpa det han ogillar.
          </note>
          <note>
            Fallskärmsavtalen togs inte heller upp i den fråga
          </note>
          <note>
            Arne Jansson ursprungligen ställde. Den handlade om en bättre
            lönemoral, och det framställdes som att det gällde lönesättningen
            i kommuner och landsting rent allmänt.
          </note>
          <note>
            Man kan i det sammanhanget konstatera att den allmänna lönenivån
            i kommuner och landsting inte är osedvanligt hög. Det finns de
            som tycker att den med fördel kunde ha en annan profil. Jag brukar
            inte lägga mig i själva lönesättningen och skall inte heller göra
            det. Jag menar att Arne Janssons tanke att man med statsbidragsreglerna
            skall detaljstyra lönesättningen strider både mot den kommunala
            självstyrelsen och mot principen att det är arbetsmarknadens parter
            som förhandlar om lönerna.
          </note>
          <note type="speaker">
            Anf. 92 ARNE JANSSON (nyd):
          </note>
          <note>
            Herr talman! Finansministern kanske går för djupt i sak. Jag
            är inte ute efter någon detaljreglering av löner inom kommunerna,
            utan jag är ute efter de s.k. överlönerna och de fallskärmsavtal
            som förekommer.
          </note>
          <note>
            När nu kommunerna skall spara mer och mer, går detta ut över
            skattebetalarna genom att besparingarna läggs ut exempelvis inom
            vården och åldringsvården. Samtidigt kan man konstatera att vissa
            personer sitter med väldigt kraftiga överlöner och fallskärmsavtal.
            Det rimmar inte. På något sätt stämmer det inte. Det rimmar inte
            om en kommun använder sig av de icke destinerade medlen till att
            säkra överlöner och fallskärmsavtal för att få folk och sedan
            drar in på andra saker. Staten har ju ett styrmedel för att hjälpa
            till att justera sådant.
          </note>
          <note>
            Anf. 93 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Arne Janssons fråga ställs i alldeles fel proportioner.
            Att jämföra den summa som kan utgå i eventuella överlöner med
            den summa som utgår i statsbidrag är alldeles galet. Vad Arne
          </note>
          <note>
            Jansson egentligen tycks vilja är att staten eller riksdagen
            för varje enskild kommun skall gå in och påpeka om lönesättningen
            är orimlig och i så fall dra ner på statsbidragen till kommunen.
            Detta är ett för mig principiellt stötande ingrepp i den kommunala
            självstyrelsen, och det strider dessutom i hög grad mot det Arne
            Jansson själv anförde ursprungligen, nämligen påsprincipen, dvs.
            att kommunerna själva skall få välja hur pengarna skall användas.
          </note>
          <note>
            Jag tror att det är oerhört mycket mer effektivt att föra en
            debatt om fallskärmsavtal och att bidra till en öppenhet i redovisningen.
            Det tror jag har oerhört mycket större positiva effekter. Framför
            allt undviker man på så sätt att staten eller riksdagen lägger
            sin näsa i blöt i varenda liten småsak inom kommun och landsting.
          </note>
          <note type="speaker">
            Anf. 94 ARNE JANSSON (nyd):
          </note>
          <note>
            Herr talman! Det är samma sak i fråga om detta, finansministern.
            Jag är inte ute efter att vi skall lägga oss i varje liten småsak,
            utan det gäller de större frågorna.
          </note>
          <note>
            Jag fick just se vad som skrivs i tidningen om det gigantiska
            fallskärmsavtalet för 1,2 miljoner anställda, som vid 45 års ålder
            har möjlighet att pensionera sig. Det kanske inte hör till frågan,
            men det kanske ändå kan tas upp inom ramen för min fråga. Det
            här är ju också en viss form av fallskärmsavtal. Skulle det här
            avtalet träda i kraft, skulle en som är 45 år och har jobbat i
            17,5 år i kommunen använda sig av den här rätten att pensionera
            sig, då skulle det ju bli en våldsam effekt.
          </note>
          <note>
            Anf. 95 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Det Arne Jansson tar upp nu, nämligen 1985 års avtal,
            har ett helt annat innehåll än vanliga fallskärmsavtal. Det är
            ett inslag i de kommunalanställdas trygghetsregler. Det avtalet
            gäller faktiskt alla, hög som låg, oberoende av ställning inom
            arbetslaget. I det avseendet är det helt annorlunda.
          </note>
          <note>
            Jag har noterat att Kommunförbundet i kommentarer till dessa
            tidningsreportage har sagt att man avser att aktualisera den här
            avtalskonstruktionen eller avtalspassusen i de avtalsförhandlingar
            som nu förestår. Det tycker jag verkar bra.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1992/93:291 om de s.k.
          </note>
          <note>
            fallskärmsavtalen
          </note>
          <note>
            Anf. 96 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Hugo Bergdahl har frågat mig om regeringen avser
            att vidta åtgärder som motverkar att det även i fortsättningen
            upprättas orimliga fallskärmsavtal.
          </note>
          <note>
            Jag har vid flera tillfällen gett uttryck för att de s.k.
          </note>
          <note>
            fallskärmsavtal som förekommit i bl.a. bankerna är upprörande.
            Regeringen avser nu att försöka få till stånd en ändring av sådana
            avtal i den bank där staten är ensam ägare, nämligen Nordbanken.
          </note>
          <note>
            Fallskärmsavtalen är civilrättsliga avtal mellan bankerna och
            de enskilda tjänstemännen. Det är de avtalsslutande parterna som
            kan åstadkomma ändringar av avtalsvillkoren. En aktieägare, oavsett
            om det handlar om staten genom
          </note>
          <note>
            Finansdepartementet eller en enskild fysisk person, har däremot
            enligt aktiebolagslagens bestämmelser inte någon självklar rätt
            att ens få ta del av avtalen och saknar möjlighet att begära jämkning
            av dem.
          </note>
          <note>
            Staten är genom Förvaltningsaktiebolaget
          </note>
          <note>
            Venantius ensam ägare till Nordbanken.
          </note>
          <note>
            Nordbankens styrelse har låtit jurister granska fallskärmsavtalen.
            Det har därvid inte framkommit skäl för Nordbankens styrelse att
            vidta någon åtgärd.
          </note>
          <note>
            Jag finner detta otillfredsställande. Jag har därför efter samråd
            med Nordbankens styrelseordförande tagit initiativ till en förnyad
            granskning av fallskärmsavtalen.
          </note>
          <note>
            Finansdepartementet kommer därför inom kort att utse en fristående
            utredare som skall granska anställningsavtalen, avtalen om avgångsvederlag
            samt eventuella andra avtal mellan Nordbanken och de berörda direktörerna.
          </note>
          <note>
            Vidare skall utredaren analysera de rättsliga förutsättningarna
            för att avtalen eller delar av dessa skall kunna förklaras ogiltiga
            eller bli föremål för jämkning.
          </note>
          <note>
            Utifrån denna analys skall utredaren sedan göra en bedömning
            av möjligheten att få fallskärmsavtalen eller delar av dessa ogiltigförklarade
            eller jämkade.
          </note>
          <note>
            Nordbankens styrelse har beslutat att ställa det utredningsmaterial
            som finns i Nordbanken till utredarens förfogande. Styrelsen har
            vidare beslutat att följa de rekommendationer som utredaren kan
            komma att ge.
          </note>
          <note>
            På detta sätt åstadkoms en grundlig juridisk prövning av fallskärmsavtalen.
            Om det finns möjligheter att få avtalen upphävda eller ändrade,
            kommer så att ske.
          </note>
          <note>
            Jag hoppas att andra banker sedan följer detta exempel. Om det
            visar sig att ändringar eller upphävande av avtalen är möjliga,
            kommer staten också verka för att sådana ändringar åstadkoms i
            de banker där staten på olika sätt engagerar sig för att stärka
            stabiliteten i banksystemet.
          </note>
          <note>
            Genom att på detta sätt uppmärksamma frågan om avgångsvederlag
            kan också nya orimliga fallskärmsavtal motverkas. I övrigt tror
            jag att öppenhet i dessa frågor är det bästa sättet att motverka
            nya orimliga avtal. Jag välkomnar därför de initiativ som tagits
            av Börsstyrelsen och
          </note>
          <note>
            Föreningen Auktoriserade Revisorer om att fallskärmsavtal skall
            redovisas mer öppet än i dag.
          </note>
          <note type="speaker">
            Anf. 97 HUGO BERGDAHL (fp):
          </note>
          <note>
            Fru talman! Jag vill först tacka finansministern för svaret.
            Jag tycker att det i många stycken är ett bra och klargörande
            svar som jag har fått. Jag uppskattar det mycket.
          </note>
          <note>
            Svaret visar nämligen att finansministern inser det allvarliga
            i att det i vårt demokratiska samhälle existerar spelregler i
            fråga om premiering och pensioner för vissa anställda, som är
            helt oacceptabla för den breda allmänheten, nämligen s.k. fallskärmsavtal.
          </note>
          <note>
            När anställda i höga chefsbefattningar tillskansar sig avtal
            som strider mot moral och anständighet, är det förståeligt att
            medborgarna reagerar och visar sin upprördhet. Upprördheten har
            också varit omfattande ute bland folket.
          </note>
          <note>
            Allmänhetens förtroende kräver att det finns ordentliga spelregler,
            precis som finansministern antydde, och en öppen redovisning när
            det gäller förmåner av olika slag för personer i chefsställning.
          </note>
          <note>
            Det gäller personer i bankvärlden, men även i näringslivet i
            övrigt liksom inom den offentliga sektorn. Jag vill gärna understryka
            att dessa problem inte bara finns inom bankvärlden. De finns inte
            minst inom den offentliga sektorn i många kommuner och landsting.
          </note>
          <note>
            Jag hävdar att spelregler finns i alltför liten omfattning i
            dag. De är också i många fall oklara.
          </note>
          <note>
            Avslutningsvis vill jag fråga finansministern om man utöver från
            bankvärlden, dvs. från näringslivet i övrigt eller från den offentliga
            sektorn redovisat någon som helst vilja till åtgärder som motverkar
            att det i fortsättningen upprättas helt orimliga s.k.
          </note>
          <note>
            fallskärmsavtal.
          </note>
          <note>
            Anf. 98 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Som svar på Hugo Bergdahls sista fråga, vill jag
            säga att jag tror att det absolut bästa sättet att undvika att
            det tillkommer nya orimliga avtal och för att lösa upp eventuella
            problem som finns i de existerande, är precis den här typen av
            debatt som vi har nu. En diskussion där det från alla håll påtalas
            hur stötande den här typen av inslag är.
          </note>
          <note>
            Det tycker jag är rimligt och bra. Dessa inslag förekommer tyvärr
            oftare än vad man tror.
          </note>
          <note>
            Därför kan de initiativ som tagits av Börsstyrelsen och Föreningen
            Auktoriserade Revisorer göra oerhört mycket för att få en öppenhet
            och en redovisning i dessa frågor. Därmed kan vi få ändringar
            till stånd. Jag hoppas att andra banker kommer att följa det som
            utredaren kan komma att rekommendera.
          </note>
          <note>
            Jag tycker att det är oerhört stötande och förfärligt orättvist
            att det förhåller sig på det här viset. Många vanliga människor
            blir av med jobbet utan andra villkor än de helt vanliga vid permitteringar,
            medan ett antal högre bankdirektörer i det här fallet, som sannerligen
            inte har utmärkt sig för någon speciellt skicklig yrkesutövning,
            får förfärligt mycket pengar.
          </note>
          <note>
            Det är skälet till att jag är ganska envis med att få det här
            prövat. Man kan inte vara säker på vad utredaren kommer fram till,
            men jag hoppas att han skall komma fram till att det blir möjligt
            att antingen ändra på dem, göra dem ogiltiga eller jämka dem på
            olika sätt.
          </note>
          <note>
            Jag är mycket glad över att Nordbankens styrelse helt och fullt
            delar denna uppfattning. Den har förklarat sig beredd att följa
            de rekommendationer som utredaren kan komma fram till.
          </note>
          <note>
            I övrigt tror jag att öppenhet och allmän diskussion är det bästa
            botemedlet.
          </note>
          <note type="speaker">
            Anf. 99 HUGO BERGDAHL (fp):
          </note>
          <note>
            Fru talman! Jag uppskattar att finansministern deklarerar att
            hon är envis i den här frågan. Jag hoppas att den envisheten leder
            till att inte bara
          </note>
          <note>
            Nordbanken och andra banker rensar upp bland dessa problem.
          </note>
          <note>
            En sådan debatt som vi för här nu och en sådan upprensning på
            banksidan skulle vara en signal till näringslivet i övrigt och
            även till den offentliga sektorn att man måste följa vissa strikta
            linjer när det gäller dessa avtal.
          </note>
          <note>
            Jag tackar för den debatt som vi haft här, även om den inte blev
            långdragen. Jag hoppas att finansministern når sina mål på det
            här området.
          </note>
          <note>
            Det är viktigt för allmänheten också.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1992/93:271 om bilindustrins export
          </note>
          <note>
            Anf. 100 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Sten Andersson i Malmö har frågat mig vilka åtgärder
            jag är beredd att medverka till för svenskt vidkommande, så att
            det inte utomlands uppfattas som om Sverige för en protektionistisk
            politik.
          </note>
          <note>
            Jag är enig med Sten Andersson om att Sverige är starkt beroende
            av sin exportmarknad. Regeringen verkar på flera sätt för att
            stärka svenskt näringslivs förutsättningar och konkurrenskraft.
            Regeringen är givetvis medveten om vikten av den nödvändiga och
            fruktbärande växelverkan som bör finnas i handelsutbytet länder
            emellan.
          </note>
          <note>
            Bland grundläggande och för framtiden betydelsefulla åtgärder
            på detta område vill jag främst nämna det EES-avtal, som efter
            omförhandling bör kunna träda i kraft inom ett halvår. De kommande
            förhandlingarna om
          </note>
          <note>
            Sveriges EG-medlemskap visar bl.a. också vår öppna attityd till
            handel över gränserna.
          </note>
          <note>
            Jag anser att vårt deltagande i internationella överenskommelser
            av detta slag klart visar att vi tar avstånd från protektionism
            och i stället ytterligare främjar en gränslös handel.
          </note>
          <note>
            Anf. 101 STEN ANDERSSON i Malmö
          </note>
          <note>
            (m):
          </note>
          <note>
            Fru talman! Det är bra att statsrådet så klart understryker vikten
            av att vi i Sverige har en fungerande exportmarknad.
          </note>
          <note>
            Bakgrunden till min fråga är alltså det sätt på vilket facken
            vid våra två största biltillverkningsföretag har agerat. Man har
            gått ut med annonser i pressen och sagt att politiker i allmänhet
            skall köpa och köra svenska bilar. Om ett sådant agerande blev
            känt utomlands, skulle det kunna straffa sig vida värre än man
            i de här båda verkstadsklubbarna tydligen tänkt sig. 80 % av de
            bilar som tillverkas i
          </note>
          <note>
            Sverige exporteras nämligen till länder där man också tillverkar
            bilar och där bilindustrin har problem.
          </note>
          <note>
            Om man utomlands alltså agerade likadant och därmed uppnådde
            den effekt där som de svenska bilfacken efterlyser, vore katastrofen
            total för den samlade svenska bilindustrin.
          </note>
          <note>
            Jag hoppas att man, innan man gör en ny aktion av det här slaget,
            tänker efter ytterligare ett varv. Det borde man ha gjort, men
            det har man alltså inte.
          </note>
          <note>
            Till slut en fråga till statsrådet: Har man på Metall centralt
            tagit kontakt med departementet eller med statsrådet och beklagat
            nämnda agerande från stora lokala medlemsföretag?
          </note>
          <note>
            Anf. 102 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Jag har inte haft några sådana kontakter med Metall
            centralt.
          </note>
          <note>
            Jag är fullt medveten om att vi har en ganska betydande nettoexport
            av bilar och om att en liten hemmamarknad gör att de flesta stora
            svenska företag är helt beroende av frihandeln för att kunna vara
            konkurrenskraftiga och därmed kunna utvecklas. Därför är en av
            de viktigaste sakerna för små välindustrialiserade länder att
            slå vakt om den fria handeln över gränserna.
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1992/93:282 om utförsäljningen av statliga
            företag
          </note>
          <note>
            Anf. 103 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Leif Marklund har frågat mig om jag kommer att avbryta
            förberedelsearbetet beträffande privatiseringsprogrammet.
          </note>
          <note>
            Den överenskommelse som träffats mellan regeringen och Socialdemokraterna
            innehåller en passus om privatisering av statliga företag. Parterna
            var överens om att det av marknadsskäl inte var lämpligt att nu
            gå ut med breda publika erbjudanden. Parterna var också överens
            om att industriella strukturaffärer skulle kunna genomföras. Företrädare
            för Socialdemokraterna har givits viss information om det pågående
            arbetet. Regeringen har också åtagit sig att samråda med Socialdemokraterna
            före beslut om privatiseringar.
          </note>
          <note>
            Svaret på Leif Marklunds fråga är således nej.
          </note>
          <note type="speaker">
            Anf. 104 LEIF MARKLUND (s):
          </note>
          <note>
            Fru talman! Jag tackar näringsministern för svaret -- ett svar
            som jag uppfattar som närmast nonchalant, med tanke på krisuppgörelsens
            innehåll. Här talas det om en passus i privatiseringsarbetet.
          </note>
          <note>
            Näringsministern talar också om samråd och gör det på ett sådant
            sätt att min följdfråga måste bli:
          </note>
          <note>
            Anser näringsministern att samrådet skall mynna ut i att man
            är överens innan privatisering kan ske?
          </note>
          <note>
            Anf. 105 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Vi slår vakt om exakt det protokoll som undertecknats
            av resp. parter. I det protokollet står det mycket tydligt att
            med hänvisning till marknadsläget bör man nu icke genomföra privatiseringar.
            Däremot diskuteras i protokollets paragraf att strukturaffärer
            kan bli aktuella och att privatiseringar skall ske efter samråd.
            Ett samråd syftar naturligtvis till att man är överens, men det
            är inte ett absolut krav.
          </note>
          <note type="speaker">
            Anf. 106 LEIF MARKLUND (s):
          </note>
          <note>
            Fru talman! Näringsministern säger att ett samråd syftar till
            att man är överens. Jag måste få ett klarare besked. I vårt parti
            tolkas överenskommelsen så, att vi skall vara överens om förändringar.
          </note>
          <note>
            Min fråga blir då: Vad är det som gäller -- ''syftar''
          </note>
          <note>
            eller ''skall vara överens''?
          </note>
          <note>
            Anf. 107 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Jag har redan svarat på frågan: syftar till att vara
            överens.
          </note>
          <note type="speaker">
            Anf. 108 LEIF MARKLUND (s):
          </note>
          <note>
            Fru talman! Jag måste ställa ytterligare en fråga till näringsministern:
            Vore det inte mera övertänkt att avbryta förberedelsearbetet och
            skrota
          </note>
          <note>
            Privatiseringskommissionen i en tid då ägandeförhållandet är
            helt oväsentligt och då det faktiskt i stället behövs en utveckling
            av svensk industri och svenskt näringsliv?
          </note>
          <note>
            Den passivitet som Näringsdepartementet nu står för är en katastrof
            för svensk industri. Min fråga blir: Avser inte näringsministern
            att skrota den dyra
          </note>
          <note>
            Privatiseringskommissionen och att i stället tillsätta en utvecklingskommission
            för svenskt näringsliv?
          </note>
          <note>
            Anf. 109 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Vi har sett till att Sverige i dag har
          </note>
          <note>
            OECD-områdets mest konkurrenskraftiga aktibolagsbeskattning.
            Vi är på väg att skapa motsvarande regler för de mindre företagen.
            Den svenska inflationsnivån är en av de lägsta i Europa.
          </note>
          <note>
            Vi har genomfört sänkningar av arbetsgivaravgiften. Vi har via
            förändringar i valutakurser fått en ytterligare förstärkt konkurrenskraft.
            Vi gör avsevärda förbättringar för de mindre och medelstora företagen
            genom inrättandet av riskkapitalbolag, portföljbolag. Vi gör fördubblingar
            av Industri- och nyföretagarfonden.
          </note>
          <note>
            Det handlar alltså om mycket stora insatser -- större än vad
            som gjorts på mycket lång tid -- för att stärka svenskt näringsliv.
            Vi ser privatiseringen som något som stärker de enskilda företagens
            konkurrenskraft och förmåga att konkurrera även i framtiden. Det
            här är således positivt för svenskt näringsliv i dess helhet.
          </note>
          <note type="speaker">
            Anf. 110 LEIF MARKLUND (s):
          </note>
          <note>
            Fru talman! Detta envisa upprepande av vad som gjorts och som
            syftar till en förstärkning finns det ingen tilltro till, vare
            sig från vårt partis sida eller från näringslivet eller samhället
            i övrigt.
          </note>
          <note>
            Näringsministerns och Näringsdepartementets passivitet håller
            på att förkväva svensk industri och näringspolitik.
          </note>
          <note>
            Vore det inte på sin plats att näringsministern toge sitt ansvar
            i en lågkonjunktur och i likhet med vad som sker i övriga länder
            började syssla litet med närings- och industripolitik?
          </note>
          <note>
            Anf. 111 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Jag har just upprepat en lång rad program som vi
            genomför för att stärka svenskt näringslivs konkurrenskraft och
            som står i utomordentligt god överensstämmelse med det svenska
            näringslivets organisationer -- t.ex.
          </note>
          <note>
            Industriförbundet och Arbetsgivareföreningen --
          </note>
          <note>
            och stärker deras företags konkurrenskraft.
          </note>
          <note>
            Jag är medveten om att Leif Marklund och hans partikolleger inte
            uppskattar den typ av politik som stärker företagen och som även
            möter ett gott instämmande från dem. Men det är den politiken
            vi tänker driva för att stärka konkurrenskraften och därmed möjligheterna
            att under de kommande åren återfå en god ekonomisk tillväxt.
          </note>
          <note type="speaker">
            Anf. 112 LEIF MARKLUND (s):
          </note>
          <note>
            Fru talman! I fråga om den hearing som varit i näringsutskottet
            kan det konstateras att det näringsministern tror sig veta och
            säger om
          </note>
          <note>
            Industriförbundets uppfattning om näringspolitiken inte är sant.
            Man har en misstro till den effekt som näringsministern här talar
            om. Det bekräftar bara riktigheten när det gäller vår syn på saken.
          </note>
          <note>
            Jag är mycket besviken över att näringsministern i sitt departement
            inte tar ansvar för de problem som finns i det här landet.
          </note>
          <note>
            Anf. 113 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Jag åt frukost med Industriförbundets ledning så
            sent som i morse och konstaterade då att det program som vi genomför
            för att stärka svenskt näringsliv står i utomordentligt god överensstämmelse
            med Industriförbundets program för det stora lyftet i syfte att
            stärka svenskt näringslivs konkurrenskraft.
          </note>
          <note>
            Vi har haft en del olika uppfattningar om hur
          </note>
          <note>
            Industrifonden skall konstrueras. Men vi är numera ense om hur
            de reglerna skall vara. Jag är helt övertygad om att de åtgärder
            som vi nu vidtar kommer att ha en bestående och positiv effekt
            för svenskt näringslivs utveckling och förmåga att växa och att
            stärka den industriella basen i Sverige i framtiden.
          </note>
          <note>
            Vi avser därför att fortsätta med denna politik -- i stället
            för att säga nej till en ökning av tillväxtkapitalet beträffande
            de mindre och medelstora företagen, nej till skattesänkningar
            för svenskt näringsliv och nej till en lång rad åtgärder som vi
            har föreslagit och voterat för i riksdagen i syfte att stärka
            konkurrenskraften och därmed vår förmåga till ekonomisk återhämtning.
          </note>
          <note type="speaker">
            Anf. 114 TALMANNEN:
          </note>
          <note>
            Jag föreslår att överläggningen avslutas efter det att talarna
            haft ytterligare var sitt inlägg.
          </note>
          <note type="speaker">
            Anf. 115 LEIF MARKLUND (s):
          </note>
          <note>
            Fru talman! Jag skulle faktiskt vilja rekommendera näringsministern
            att läsa vår motion på området innan han upprepar alla nej. Vi
            talar faktiskt om utveckling i vår motion när det gäller förstärkningen
            av näringslivet. Det vore på sin plats att visa respekt för andra
            partier och för Sveriges riksdag genom att sätta sig in i vad
            som sägs i våra motioner.
          </note>
          <note>
            Anf. 116 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Det är exakt vad vi har gjort, och vi har blivit
            fullständigt perplexa över bristen på alternativ från svensk socialdemokrati.
            Den sittande regeringen gör utomordentligt stora satsningar för
            att stärka konkurrenskraften, för att se till att få låg inflation
            och för att systematiskt arbeta för att driva ned räntorna.
          </note>
          <note>
            Överläggningen var härmed avslutad.
          </note>
          <note>
            19 § Svar på fråga 1992/93:285 om Cityvarvet i
          </note>
          <note>
            Göteborg
          </note>
          <note>
            Anf. 117 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Erling Bager har frågat arbetsmarknadsministern om
            regeringen avser att ta något initiativ för att förutsättningarna
            för fortsatt verksamhet vid Cityvarvet i Göteborg utreds.
          </note>
          <note>
            Arbetet inom regeringen är så fördelat att det är jag som skall
            svara på frågan. Jag har vid olika tillfällen här i kammaren,
            och senast den 1 december i år, sagt att det ankommer på företagens
            styrelser och ledningar att besluta om den framtida inriktningen
            och utvecklingen av de statliga företagens verksamhet. Regeringen
            kommer därför inte att nu ta något initiativ i den aktuella frågan.
          </note>
          <note>
            Det är självfallet min förhoppning att det skall gå att finna
            förutsättningar för fortsatt verksamhet vid
          </note>
          <note>
            Cityvarvet.
          </note>
          <note type="speaker">
            Anf. 118 ERLING BAGER (fp):
          </note>
          <note>
            Fru talman! Jag vill tacka näringsministern för svaret. Som näringsministern
            förstår är jag inte nöjd med svaret.
          </note>
          <note>
            En rekonstruktionsgrupp på Götaverken-
          </note>
          <note>
            Cityvarvet har arbetat fram ett förslag för att rädda driften
            vid varvet. I förslaget visar man på att det kan gå att driva
            Götaverken-Cityvarvet vidare.
          </note>
          <note>
            Göteborgs kommunstyrelse och länsstyrelsen i
          </note>
          <note>
            Göteborgs och Bohus län har vädjat till näringsministern att
            snabbutreda förslaget. Man har fått ett svar på två rader att
            regeringen inte ämnar vidta några åtgärder.
          </note>
          <note>
            Detta svar bekymrar mig. Jag tycker att näringsministern borde
            göra allt för att undersöka möjligheterna för att Götaverkan-Cityvarvet
            skall kunna fortsätta att drivas. I detta fall vill de anställda
            gå in och ta ansvar, och de har gjort ett stort förslag där de
            har visat, och även fått gehör för, att detta kan gå.
          </note>
          <note>
            Jag tycker att regeringen borde ta ett övergripande grepp i dessa
            frågor och se till att man kan klara detta. Det är ändå staten
            som nu är ägare till varvet genom Celsius. En vink från näringsministern
            till
          </note>
          <note>
            Celsius styrelse skulle kunna medverka till en uppgörelse där
            man kan ge ett klartecken till ett försök att driva varvet vidare.
            Det tycker jag att näringsministern skall bidra till.
          </note>
          <note>
            Anf. 119 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Först vill jag säga att det inte var på två rader
            utan på två sidor som jag motiverade den samlade regeringens avslag
            på att regeringen skall gå in och utreda Cityvarvets eventuella
            möjligheter att överleva.
          </note>
          <note>
            De borgerliga partierna i denna kammare har varit ense om att
            vi skall låta varje enskilt statligt företag agera på samma villkor
            som motsvarande privata företag och att det är orimligt att regeringen
            försöker att agera företagsledning. Det måste vara upp till varje
            företagsledning att fatta de beslut som den är avsedd att fatta,
            nämligen det som är bra för företagets långsiktiga överlevnad.
          </note>
          <note>
            Uppenbarligen har Celsius styrelse för närvarande uppfattningen
            att den inte anser det vara rimligt att driva Cityvarvet vidare.
            Styrelsen har självfallet rättigheten och skyldigheten att se
            om det går att finna andra alternativa lösningar som möjligen
            skulle kunna få Cityvarvet att leva vidare. Men det är inte heller
            förenligt med en strikt konkurrensneutralitet att ge särskilda
            subventioner till ett varv som hotar att sätta andra varv i konkurs.
          </note>
          <note>
            Därför måste det vara marknadsekonomiska principer som gäller
            och som Celsius industrier självfallet försöker följa även i detta
            fall.
          </note>
          <note type="speaker">
            Anf. 120 ERLING BAGER (fp):
          </note>
          <note>
            Fru talman! I detta svar till Göteborgs kommunstyrelse och länsstyrelsen,
            som jag har i min hand, är motiveringen till förslaget att man
            skall snabbutreda på bara två rader. Detta har jag reagerat mot.
          </note>
          <note>
            Det är ju staten som sitter med trumfkortet i denna fråga, nämligen
            som ägare till dockorna, till flytdockorna och till de fasta anläggningarna
            för att driva varvet. Om man menar allvar med att försöka hjälpa
            till borde man ge denna arbetsgrupp möjligheten att visa om dess
            förslag håller. Då borde Näringsdepartementet och näringsministern
            ge en vink till Celsius styrelse att det gäller att kunna hjälpa
            till och på något sätt bidra till att klara varvet från en nedläggning
            och se till att komma till rätta med denna mycket svåra arbetsmarknadspolitiska
            situation. Vi vet ju att om varvet läggs ned får ett annat departement,
          </note>
          <note>
            Arbetsmarknadsdepartementet, ta och betala mycket stora kostnader.
            Detta borde samordnas bättre.
          </note>
          <note>
            Anf. 121 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Det finns uppenbarligen två brev med motiv. Det ena
            är det formella avslagsyrkandet, att regeringen lämnar förslaget
            utan åtgärd. Det andra är ett brev på två sidor där vi utvecklar
            våra motiv till att vi inte går in i Cityvarvet.
          </note>
          <note>
            Jag kan bara konstatera att regeringens uppfattning är att de
            statliga företagen skall skötas på samma villkor som motsvarande
            privata företag. Om man fattar beslut och vidtar åtgärder som
            inte är företagsekonomiska, kommer man att sätta något annat varv,
            som har gjort motsvarande upprop, bl.a. i Landskrona, i en utomordentligt
            besvärlig situation som i stället kan leda till detta företags
            konkurs och till arbetslöshet.
          </note>
          <note>
            Jag hoppas att det går att finna en lösning på frågan om Cityvarvet.
            Men den får icke leda till en osund konkurrens, där man på osunda
            villkor skickar in pengar som hotar arbetstillfällen på andra
            varv på andra ställen i landet. Det är därför som vi försöker
            driva detta efter företagsekonomiska principer och därmed följa
            kammarens rekommendationer och policy att statliga företag skall
            ha samma villkor som privata företag.
          </note>
          <note type="speaker">
            Anf. 122 ERLING BAGER (fp):
          </note>
          <note>
            Fru talman! Låt mig först konstatera att
          </note>
          <note>
            Götaverken-Cityvarvet inte kräver något statligt varvsstöd. Man
            borde från statens sida, från Celsius sida, kunna visa litet smidighet
            när det gäller att finna former för hur man skulle kunna ''leasa
            ut''
          </note>
          <note>
            exempelvis dockorna och de fasta anläggningarna för att kunna
            arbeta vidare och se om man kan fortsätta driften där nere. Det
            borde man kunna om det fanns smidighet för att finna lösningar.
            Ett sätt kan vara att ''leasa''. Ett annat sätt kan vara att få
            anstånd en tid med att betala kostnaderna för dockorna, som nu
            uppges till 100 miljoner kronor.
          </note>
          <note>
            Man kan finna lösningar. Men om man bogserar bort dockorna från
            Göteborgs hamn och säljer ut dem, kommer man för all framtid att
            ha slagit sönder varvsindustrins möjligheter i Göteborg att leva
            vidare. Det är ett för varvsindustrin i Sverige mycket oklokt
            beslut.
          </note>
          <note>
            Anf. 123 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Det måste vara upp till Celsius industrier att fatta
            beslutet om hur man skall ta till vara de värden som kan finnas
            på Cityvarvet och vad det kan finnas för möjligheter att minimera
            kostnader och eventuellt kunna driva varvet vidare i annan regi.
            Jag har förtroende för styrelse och ledning i Celsius industrier.
            De kan föra denna diskussion och de företagsekonomiska resonemang
            som är erforderliga. Jag upplever att de försöker hitta lösningar.
            Men det vill också till att det finns andra finansiärer som är
            beredda att gå in med eget kapital för att därmed kunna visa på
            en tilltro till detta och att de även är beredda att satsa eget
            kapital och att ta egna risker i ett nytt projekt.
          </note>
          <note type="speaker">
            Anf. 124 ERLING BAGER (fp):
          </note>
          <note>
            Fru talman! Jag upplever att näringsministern har en mycket viktig
            roll och kan ge en vink till Celsius styrelse att försöka vara
            litet mer smidig än vad man hittills har varit. Det går att finna
            lösningar, och man borde låta arbetsgruppen få en chans att visa
            att dess förslag håller. Enligt gruppens förslag går man ned när
            det gäller lönekostnader och när det gäller övriga fackliga krav
            som man tidigare har ställt. Man är beredd att göra allt som går
            för att visa att varvet kan leva vidare.
          </note>
          <note>
            Arbetsgruppen har lagt fram ett trovärdigt förslag.
          </note>
          <note>
            Jag vill betona att det moderata företagarrådet i
          </note>
          <note>
            Göteborg och Moderata samlingspartiet också tror på förslaget.
            Jag tror även att det i Dagens Industri i dag finns en artikel
            från ett moderat företagarråd som har granskat siffrorna och som
            menar att förslaget är trovärdigt.
          </note>
          <note>
            Jag tror att näringsministern genom en vink till
          </note>
          <note>
            Celsius styrelse kan få den till att visa litet smidighet och
            ge de anställda en chans att driva varvet vidare.
          </note>
          <note>
            Anf. 125 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Vi har haft ett antal kontakter med
          </note>
          <note>
            Celsius. Jag tror inte att det finns någon dålig vilja i något
            avseende därifrån att försöka finna en lösning på Cityvarvets
            problem. Men det måste finnas även andra ägare som går in med
            riskkapital.
          </note>
          <note>
            Och det måste vara en företagsekonomiskt riktig lösning, så att
            man inte i stället bara flyttar arbetslösheten från Göteborg till
            exempelvis
          </note>
          <note>
            Landskrona, varifrån man har gjort ett upprop från de fackliga
            organisationerna. En sådan lösning, där man flyttar arbetslösheten
            med skattemedel, är icke en ansvarsfull politik. Det är det däremot
            om man på företagsekonomisk grund kan finna en lösning för fortsatt
            drift på Cityvarvet. Och vi ser gärna att en sådan kommer till
            stånd.
          </note>
          <note type="speaker">
            Anf. 126 TALMANNEN:
          </note>
          <note>
            Jag föreslår att debatten avslutas efter ytterligare var sitt
            inlägg från talarna.
          </note>
          <note type="speaker">
            Anf. 127 ERLING BAGER (fp):
          </note>
          <note>
            Fru talman! Jag har med den här debatten velat visa på att Celsius
            styrelse inte har visat smidighet i ett samarbete för att få till
            stånd en lösning så att
          </note>
          <note>
            Götaverken-Cityvarvet kan drivas vidare. Jag vet också att det
            finns finansiärer som har velat backa upp förslaget, men det har
            visat sig inte vara så lätt att få Celsius styrelse att acceptera
            detta.
          </note>
          <note>
            Jag har vidare i debatten pekat på att det kostar mycket mer
            att lägga ner varvet. Enligt en uppgift kostar det 160 miljoner
            kronor, och det finns även uppgifter om högre kostnader. Detta
            drabbar samhället, inte minst staten i stort och
          </note>
          <note>
            Arbetsmarknadsdepartementet. Varför inte i stället försöka åstadkomma
            en billigare lösning?
          </note>
          <note>
            Man kunde leasa ut dockorna och ge anstånd med att betala dockorna,
            som uppges kosta 100 miljoner kronor. Därigenom kunde man ge företaget
            en chans att arbeta vidare. Något varvsstöd har de anställda inte
            begärt att få.
          </note>
          <note>
            Anf. 128 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Gör man inte en företagsekonomisk beräkning utan
            begär ytterligare insatser, är det indirekt fråga om ett varvsstöd.
            Vi har haft upprepade kontakter såväl med styrelsen som med ledningen
            för Celsius Industrier, och vi har den klara uppfattningen att
            de har en mycket god vilja att komma fram till en lösning. Men
            det måste vara fråga om en lösning som är företagsekonomisk och
            som icke flyttar arbetslösheten från Göteborg till
          </note>
          <note>
            Landskrona eller någon annan varvsort i Sverige genom att man
            ger osunda konkurrensvillkor för
          </note>
          <note>
            Cityvarvet.
          </note>
          <note>
            Det bästa sättet att pröva om Cityvarvet har en framtid eller
            ej är att undersöka om det finns privata intressenter som själva
            är beredda att satsa kapital i en rekonstruktion av Cityvarvet,
            inte att bara lita till att det skall komma till statsmedel för
            någon form av lösning.
          </note>
          <note>
            Vi hoppas fortfarande att rekonstruktionsgruppen eller några
            andra intressenter skall kunna finna en lösning för Cityvarvet,
            men den måste alltså vara grundad på företagsekonomi och på att
            vi icke flyttar arbetslösheten med hjälp av någon form av subventioner.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1992/93:290 om marknadsföringen av Sverige
            som turistland
          </note>
          <note>
            Anf. 129 Näringsminister PER
          </note>
          <note>
            WESTERBERG (m)
          </note>
          <note>
            Fru talman! Olle Schmidt har frågat mig vilka åtgärder som regeringen
            ämnar vidta för att de medel som anslagits till Styrelsen för
            Sverigebilden används på ett effektivare sätt inför turistsäsongen
          </note>
          <note>
            1993.
          </note>
          <note>
            Styrelsen för Sverigebilden började sin verksamhet under sommaren
            1992, och kansliet var halt bemannat den 1 oktober. För att marknadsföra
          </note>
          <note>
            Sverige utomlands har styrelsen hittills upphandlat tjänster
            för 25 miljoner kronor av det av företag och organisationer inom
            turismbranschen bildade bolaget Next Stop Sweden. Upphandlingen
            innefattar, enligt vad jag inhämtat, etablering av utlandskontor
            i Europa, deltagande i de stora internationella turismmässorna
            och framtagning av broschyrmaterial för de europeiska marknaderna
            för säsongen 1993. Styrelsen för Sverigebilden har således genom
            den gjorda upphandlingen vidtagit åtgärder för en effektiv presentation
            utomlands av
          </note>
          <note>
            Sverige som turismland. Ytterligare upphandling avseende marknadsförings-
            och informationsinsatser kommer givetvis att ske, eftersom styrelsen
            disponerar 100 miljoner kronor för budgetåret 1992/93.
          </note>
          <note type="speaker">
            Anf. 130 OLLE SCHMIDT (fp):
          </note>
          <note>
            Fru talman! Jag tackar näringsministern för svaret.
          </note>
          <note>
            Tyvärr stillas min oro inte helt av det här svaret.
          </note>
          <note>
            Bakgrunden till min fråga är känd. Vi beslöt i våras här i riksdagen
            att avveckla turistorganisationen genom att avveckla Sveriges
            Turistråd och i stället ge branschen ett större ansvar. Ett fristående
            bolag,
          </note>
          <note>
            Swetrack, kallat Next Stop Sweden, bildades under hösten, som
            näringsministern sade. Men riksdagen var mycket noga med att påpeka
            att staten genom styrelsen för Sverigebilden skulle köpa tjänster
            av detta bolag och avsatte därför 100 miljoner kronor på tre år.
          </note>
          <note>
            Fru talman! Jag har ingen annan uppfattning än att den föreslagna
            organisationen är bra för Sverige som turistland. Däremot är det
            viktigt att staten tar det övergripande ansvaret. Det som har
            fått mig att ställa min fråga är den oro som finns i Turist-Sverige
            för att marknadsföringen genom Next Stop Sweden har blivit fördröjd.
            Det antyddes faktiskt också av näringsministern. Genom denna försening
            riskerar
          </note>
          <note>
            Sveriges möjligheter att utomlands marknadsföra
          </note>
          <note>
            Sverige som ett turistland att bli försämrade.
          </note>
          <note>
            Jag har, fru talman, studerat situationen i mitt hemlandskap.
            Där har vi ett aktivt regionalt turistråd, som varit verksamt
            framför allt på den tyska marknaden. Inom det tycker man av förklarliga
            skäl att kontakterna med den centrala turisminstansen Next Stop
            Sweden har varit bristfälliga under hösten och är orolig för utvecklingen,
            bl.a. när det gäller att marknadsföra
          </note>
          <note>
            Sverige på stora och viktiga mässor utomlands. Det arbetet riskerar
            att försenas.
          </note>
          <note>
            Jag undrar därför om inte näringsministern trots allt, med tanke
            på att bara 25 av de 100 miljonerna är använda, känner en viss
            oro för detta arbete, som är mycket viktigt för Sverige som turistland.
          </note>
          <note>
            Anf. 131 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Sverigebilden har arbetat under några få månader
            och har spenderat 25 miljoner kronor.
          </note>
          <note>
            Företaget har uppfyllt de grundläggande åtaganden som frågeställaren
            ytterst är ute efter. Jag vill även göra det förtydligandet att
            det är 100 miljoner kronor per budgetår som nu satsas på turismmarknadsföringen.
            Det är väsentligt mer pengar som satsas på en offensiv marknadsföring,
            inte på mycket stora personalstaber här i Sverige.
          </note>
          <note>
            Jag har den uppfattningen att styrelsen med den entusiasm som
            den har tagit sig före sin uppgift och med den lilla och smidiga
            organisationen kommer att bli mycket framgångsrik. Jag tror att
            man gör rätt i att inte omedelbart spendera samtliga pengar, utan
            skall satsa dem på sådant som ger en bra återbetalning.
          </note>
          <note>
            Jag har även haft ett antal kontakter med branschen under hösten.
            Jag tycker mig kunna uttyda en gryende optimism inför de betydligt
            bättre insatser som den nya organisationen skall kunna genomföra.
          </note>
          <note type="speaker">
            Anf. 132 OLLE SCHMIDT (fp):
          </note>
          <note>
            Fru talman! Vi har inga olika uppfattningar om vikten av att
            det här går bra. Jag har ju själv deltagit i beslutet i riksdagen.
            Mina uppgifter tyder dock på att det inte går så bra, och det
            var därför som jag ville få en reaktion och ett initiativ från
            näringsministerns sida. Möjligen har min fråga initierat något
            sådant, så att det kommer att gå litet snabbare framgent.
          </note>
          <note>
            Turistrådet var enligt uppgift tidigare engagerat på nio mässor
            i Tyskland. Framgent skall man delta vid två. Jag begär inte att
            näringsministern skall ha en uppfattning om hur många mässor som
            man skall delta vid, men jag menar att detta är en ganska stor
            skillnad.
          </note>
          <note>
            Jag har fått den uppgiften att man är oroad, framför allt från
            skånsk horisont, eftersom
          </note>
          <note>
            Tysklandsmarknaden utgör en mycket viktig del av den skånska
            turismen. Det behövs ett samarbete för att få en samlad effekt.
            Att marknadsföra Skåne är bra, men det räcker inte att bara agera
            för Skåne, utan hela Sverigebilden behövs.
          </note>
          <note>
            Under den gångna veckan genomfördes en mässa i
          </note>
          <note>
            Leipzig, vilken besöktes av 70 000 personer, och där saknades
            den totala Sverigebilden. Bara Skåne var representerat -- det
            kanske var gott nog.
          </note>
          <note>
            Anf. 133 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Jag har den uppfattningen att
          </note>
          <note>
            Sverigebilden är på god väg att etablera en mycket stark marknadsföringsorganisation
            för Sverige i dess helhet. Vi har en betydligt större påse pengar
            för offensiva åtgärder, för deltagande i mässor och kampanjer
            för att aktivt marknadsföra Sverige.
          </note>
          <note>
            Man måste dessutom beakta att vi måste ha möjligheter att göra
            omprioriteringar av vilka mässor och aktiviteter som man skall
            delta i. Jag vill tillägga att man har varit i arbete endast under
            en utomordentligt kort tid och därmed ännu inte haft särskilt
            stora möjligheter att visa vilka åtgärder som kan vidtas.
          </note>
          <note type="speaker">
            Anf. 134 OLLE SCHMIDT (fp):
          </note>
          <note>
            Fru talman! Jag är fullt medveten om att man har haft kort tid
            till förfogande. Jag vet också att man har mer pengar att disponera.
            Poängen är möjligen den att man inte har använt dem. Tiden har
            runnit ut, vilket har varit ett bekymmer. Man behöver nu material
            till mässor, och de stora mässorna kommer efter nyår.
          </note>
          <note>
            Jag har förstått att ett av problemen är
          </note>
          <note>
            Sverigekatalogen, Schweden Katalog, som tidigare har tryckts
            i 400 000 exemplar. Den har förut varit klar i december månad
            för att distribueras till
          </note>
          <note>
            400 000 personer och hushåll i Tyskland. Från skånsk horisont
            kan nämnas att en annons som
          </note>
          <note>
            Skånes Turistråd har haft införd i denna har givit
          </note>
          <note>
            6 000--7 000 svar. Denna katalog är ännu inte klar och förväntas
            inte vara färdig förrän vid månadsskiftet januari/februari. Detta
            är oroande.
          </note>
          <note>
            Det finns även annat i kontakterna uppåt för det framtida arbetet
            som har ställt till litet trassel, och man är oroad över att arbetet
            har tagit litet lång tid i anspråk. Måhända har också vi politiker
            i riksdagen ett delansvar för detta.
          </note>
          <note>
            Anf. 135 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Styrelsen för Sverigebilden är en myndighet, med
            en viss myndighetsutövning. Det ankommer inte på mig att gripa
            in i varje detalj eller varje broschyr som de skall trycka. Den
            har haft en utomordentligt kort tid att arbeta på och har redan
            spenderat 25 miljoner kronor, delvis via upphandling. Jag har
            mycket stor tilltro till
          </note>
          <note>
            Styrelsen för Sverigebildens förmåga att mycket aktivt kunna
            bidra till en starkare Sverigebild utomlands, som attraherar en
            större både turistström och investeringsström.
          </note>
          <note>
            Jag tycker att både frågeställaren Olle Schmidt och jag skall
            låta Styrelsen för Sverigebilden få en hygglig chans att arbeta
            en tid, därefter är det fullt korrekt att den Styrelsen för Sverigebilden,
            precis som alla andra myndigheter och organisationer, värderas
            efter vad den har åstadkommit.
          </note>
          <note type="speaker">
            Anf. 136 TALMANNEN:
          </note>
          <note>
            Jag föreslår att debatten avslutas efter ytterligare var sitt
            inlägg från talarna.
          </note>
          <note type="speaker">
            Anf. 137 OLLE SCHMIDT (fp):
          </note>
          <note>
            Herr talman! Jag vill verkligen inte heller att näringsministern
            skall gripa in i varje detalj. Jag menar emellertid att det när
            sådant här uppmärksammas är viktigt med en debatt. Det är viktigt
            att Sverige blir bättre som turistland.
          </note>
          <note>
            Näringsministern, som brottas med budgetunderskott och annat
            varje dag, vet ju att det är viktigt att turistnettot -- underskottet
            -- förändras i positiv riktning.
          </note>
          <note>
            Styrelsen för Sverigebilden och bolaget Next Stop
          </note>
          <note>
            Sweden har en väldigt hög målsättning när det gäller att komma
            till rätta med dessa problem. Vad som emellertid föranledde min
            fråga var oron över att det hela inte har kommit i gång så snabbt
            som jag förväntade mig vid tillfället när beslut fattades.
          </note>
          <note>
            Jag delar näringsministerns synpunkt i så motto att man bör se
            till att dessa organisationer får en rimlig chans.
          </note>
          <note>
            Anf. 138 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Jag delar uppfattningen att det alltid är nyttigt
            med debatter. Har man emellertid synpunkter i direkt praktiska
            göromål, exempelvis hur något kan göras bättre och effektivare,
            tycker jag att man kan ta direktkontakt med i det här fallet
          </note>
          <note>
            Styrelsen för Sverigebilden.
          </note>
          <note>
            Den uppdelning som vi nu har fått, med ett av branschen ägt bolag,
            varifrån man kan upphandla tjänster, och andra organisationer,
            som har betydande resurser till offensiva satsningar när det gäller
            marknadsföringen av Sverige, är positiv. Jag är fullständigt övertygad
            om att den kommer att ge ett mycket bra resultat.
          </note>
          <note>
            21 § Svar på fråga 1992/93:202 om småföretagens ekonomiska villkor
          </note>
          <note type="speaker">
            Anf. 139 Statsrådet BO LUNDGREN (m):
          </note>
          <note>
            Fru talman! Tage Påhlsson har frågat mig vilka åtgärder regeringen
            avser att vidta för att förbättra tillgången på riskkapital och
            de ekonomiska förutsättningarna för de små företagen i landet.
          </note>
          <note>
            Tage Påhlsson anger att den aviserade propositionen om beskattning
            av bl.a. enskilda näringsidkare skjutits upp på en oviss framtid
            i samband med krisuppgörelsen.
          </note>
          <note>
            Regeringens avsikt var att under hösten lägga fram en proposition
            om ändrad företagsbeskattning grundad på förslagen i utredningsbetänkandet
          </note>
          <note>
            (SOU 1991:100) Neutral företagsbeskattning och i utredningsbetänkandet
            (SOU 1992:67) Fortsatt reformering av företagsbeskattningen. Ett
            av syftena med reformplanerna var att skapa möjlighet för enskilda
            näringsidkare att få arbeta på samma skattemässiga villkor som
            aktiebolag.
          </note>
          <note>
            Dessa planer ändrades genom beslutet i krisuppgörelsen mellan
            regeringen och den socialdemokratiska oppositionen att inte genomföra
            förslaget om beskattning av enskilda näringsidkare och handelsbolag
            fr.o.m. den 1
          </note>
          <note>
            januari 1993. Jag har därefter i prop. 1992/93:131
          </note>
          <note>
            om Vissa företagsskattefrågor, m.m. förklarat att jag avser att
            återkomma till regeringen med ett sammanhållet förslag till en
            företagsskattereform att gälla fr.o.m. den 1 januari 1994.
          </note>
          <note>
            På grund av att företagsskattereformen försenats finns behov
            av andra åtgärder som kan gälla tidigare. Förslag till lättnader
            för enskilda näringsidkare har därför presenterats i den nämnda
            propositionen. Det gäller bl.a. möjligheten att återföra allmän
            investeringsreserv till beskattning utan särskilt tillägg. Till
            det kan läggas att regeringen överväger ytterligare åtgärder.
          </note>
          <note>
            Jag har tidigare i dag offentliggjort att regeringen i budgetpropositionen
            kommer att lägga fram förslag om för det första att möjligheten
            att göra inkomstbaserad avsättning för skatteutjämning skall förbättras
            genom en höjning av den maximala avsättningen för beskattningsåret
            1993 -- från 20 %
          </note>
          <note>
            till 25 % av inkomsten. För det andra att återföringen av de
            s.k. uppskovsbeloppen avseende tidigare reserveringar till beskattning
            uppskjuts från taxeringen 1993 till taxeringen 1994. Hälften av
            uppskovsbeloppet återförs vid taxeringen 1994
          </note>
          <note>
            och resterande belopp vid taxeringen 1995. Detta förslag är en
            följd av att den permanenta skatteomläggningen för egenföretagare
            sköts upp ett år.
          </note>
          <note type="speaker">
            Anf. 140 TAGE PÅHLSSON (c)
          </note>
          <note>
            Fru talman! Jag tackar skatteministern för svaret.
          </note>
          <note>
            Det var ett positivt svar så långt -- framför allt det som sades
            på slutet, vilket i och för sig stökade till mina ritningar litet.
            Det är uppenbart att skatteministern inser situationens allvar,
            vilket är bra. Vi talar här om de små företagen, och det är de
            riktigt små företagen som är mest illa ute, vill jag säga.
          </note>
          <note>
            Jag noterar att regeringen med skatteministern i spetsen har
            gjort en del i form av uttalanden om viljeinriktningen, framför
            allt med tanke på det som sades i dag. Jag vill påpeka att särskilt
            avskattningen av lagerreservmedel för småföretagen är mycket väsentlig.
          </note>
          <note>
            Krisuppgörelsen försenar ett bra förslag, och det kan vi inte
            göra så mycket åt just nu. Det är, som jag påpekade i min fråga,
            icke desto mindre bråttom. Företagen, speciellt småföretagen,
            blöder. Småföretagen klarar sig dåligt, och en allmän olust och
            en allmän oro råder ute i landet.
          </note>
          <note>
            Vi är överens om, skatteministern och jag, att det
          </note>
          <note>
            ''finns behov av andra åtgärder som kan gälla tidigare.'' I svaret
            nämndes att regeringen överväger ytterligare åtgärder, och en
            sådan har vi hört talas om i dag. Har regeringen ännu ytterligare
            åtgärder i åtanke är jag intresserad av att höra om dem.
          </note>
          <note type="speaker">
            Anf. 141 Statsrådet BO LUNDGREN (m):
          </note>
          <note>
            Fru talman! Jag beklagar att jag rubbat Tage
          </note>
          <note>
            Påhlssons ritningar. Å andra sidan är det först i dag som jag
            har presenterat dessa åtgärder, och det är svårt att fästa något
            på pränt innan det är klart och redovisat. Det som nu presenterats
            är de åtgärder som regeringen avser vidta för beskattningsåret
          </note>
          <note>
            1993.
          </note>
          <note>
            Vi får sedan återkomma i den omläggning som sker den 1 januari
            1994 när det gäller ytterligare förbättringar. Förslagen som nu
            läggs fram ingår inte i den omläggningen, utan kan ses som delförbättringar
            under perioden för det närmaste året.
          </note>
          <note type="speaker">
            Anf. 142 TAGE PÅHLSSON (c):
          </note>
          <note>
            Fru talman! Jag vill än en gång påpeka att det faktiskt är bråttom,
            speciellt för de riktigt små företagen. De har ofta dålig likviditet
            och svårigheter med att ordna, inte bara riskkapital, utan även
            överlevnadskapital. Det skulle vara bra att få fram konkreta snabbverkande
            åtgärder av temporär karaktär.
          </note>
          <note>
            Det mest sunda i en ekonomi är företag som får sälja sina produkter.
            Skulle man exempelvis kunna tänka sig ett -- det är ett fult ord
            i sammanhanget --
          </note>
          <note>
            tidsbegränsat lagerstöd i form av antingen stöd till de tillverkande
            säljarna eller till köpande företag, som går ut på att få hjulen
            att snurra? Skulle man under den här svackan, som vi alla hoppas
            att det handlar om, kunna tänka sig någon annan åtgärd när det
            gäller överlevnadskapital?
          </note>
          <note type="speaker">
            Anf. 143 Statsrådet BO LUNDGREN (m):
          </note>
          <note>
            Fru talman! Den enskilt kanske viktigaste åtgärden i dag är att
            föra en sådan ekonomisk politik att vi får en mindre stram penningpolitik
            och får ner ränteläget. Det ankommer på oss alla i regering och
            riksdag att skapa förutsättningar för en räntenedgång genom en
            tillräckligt stram finanspolitik. Jag hoppas det skall bli möjligt.
          </note>
          <note>
            I övrigt innebär de åtgärder som nu har föreslagits av regeringen
            att dels likviditeten avsevärt förbättras för 1993, dels skatteuttaget
            lindras genom möjligheten att sätta av till inkomstberoendesår.
            Några ytterligare åtgärder med snabb verkan för nästa år kan jag
            faktiskt inte se framför mig.
          </note>
          <note type="speaker">
            Anf. 144 TAGE PÅHLSSON (c):
          </note>
          <note>
            Fru talman! Det låter i och för sig väldigt bra, men allt detta
            kräver att företagen får sälja, att de får snurr på sin verksamhet.
            I dag står verksamheten still. Även om vi får ner räntorna, har
            företagen ingen möjlighet till lån, därför att bankerna förmodligen
            kommer att ha samma hårda krav som i dag. Bankerna har ju i och
            med den här krissituationen inlett -- kan man säga -- en helt
            annan period i svenskt näringslivs historia. Tidigare gamla etablerade
            kunder får inte låna på ''vanliga''
          </note>
          <note>
            villkor.
          </note>
          <note>
            Riskkapitalföretagen, som regeringen ofta vill hänvisa till,
            är inte alls aktuella för de riktigt små företagen. De är inte
            heller aktuella för företag som ligger fel till geografiskt. Det
            fick jag bevis för senast i går när jag besökte ett företag i
            min hemort
          </note>
          <note>
            Ånge som fick ''nobben'' från ett riskkapitalbolag och blev hänvisat
            till ett annat därför att det ligger fel till geografiskt.
          </note>
          <note>
            Det finns alltså inte en möjlighet att få fram kapital på ett
            vettigt sätt. Där skulle jag vilja höra vad skatteministern vill
            göra.
          </note>
          <note type="speaker">
            Anf. 145 Statsrådet BO LUNDGREN (m):
          </note>
          <note>
            Fru talman! Frågan börjar bli väldigt bred.
          </note>
          <note>
            Egentligen skulle den väl ha kunnat vara en fråga i en interpellationsdebatt.
            Men jag tänker ta upp en sak.
          </note>
          <note>
            Det är rätt som Tage Påhlsson säger, att man bör skapa möjligheter
            för småföretagen att få avsättning för sina produkter. Det är
            ett av skälen till att man inte ger dem lagerstöd, för lagerstödet
            är till för att man skall tillverka mot lager, inte sälja.
          </note>
          <note>
            Jag tror att vi, genom att föra en allmänekonomisk politik som
            skapar förutsättningar för en lägre ränta och genom dessa nämnda
            åtgärder, skapar bra förutsättningar. Till detta kommer den skattereform
            som genomförs den 1 januari 1994.
          </note>
          <note type="speaker">
            Anf. 146 TAGE PÅHLSSON (c):
          </note>
          <note>
            Fru talman! Jag är på det klara med att vi hamnat litet utanför
            skatteministerns domäner. Men det är lätt att man gör det när
            man talar om dessa ting.
          </note>
          <note>
            Näringslivsfrågor över huvud taget berör ju flera områden. Jag
            skall inte pressa skatteministern i något slags interpellationsdebatt.
            Jag skulle ha velat ha näringsministern här bredvid och frågat
            honom också.
          </note>
          <note>
            Jag förutsätter att skatteministern och regeringen gör allt vad
            som går att göra för att bevaka situationen vad gäller skattefrågor
            och riskkapital för småföretagen. I annat fall får vi återkomma
            i en debatt framöver.
          </note>
          <note>
            Överläggningen var härmed avslutad.
          </note>
          <note>
            22 § Svar på fråga 1992/93:204 om förmånsbeskattning av bil
          </note>
          <note type="speaker">
            Anf. 147 Statsrådet BO LUNDGREN (m):
          </note>
          <note>
            Fru talman! Kjell Ericsson har frågat mig om regeringen har för
            avsikt att se över reglerna om beskattning av bilförmån för småföretagare.
          </note>
          <note>
            Frågan har ställts mot bakgrund av att det enligt uppgifter från
            en rad företagare i västra Värmland framkommit att ägare till
            mindre aktiebolag förmånsbeskattas för användande av företagets
            bil oavsett om man använder den för privat bruk eller ej.
          </note>
          <note>
            Fåmansföretagare som driver verksamhet i aktiebolagsform beskattas
            för bilförmån enligt den lagstiftning som gäller för inkomstslagets
            tjänst. Nu gällande regler antogs år 1987. Värdet av bilförmån
            beräknas enligt dessa regler med utgångspunkt från att bilen används
            privat ca 1 500 mil om året. Till privata resor räknas även resor
            mellan bostad och arbetsplats. Beskattning skall således ske när
            bilen faktiskt nyttjas privat. Dispositionsrätten till bilen utgör
            därvid en presumtion för ett nyttjande.
          </note>
          <note>
            De nuvarande reglerna är således starkt schabloniserade och har
            inte anknytning till den faktiska privata körsträckans längd.
            I vissa fall kan på grund härav uppkomma mindre tillfredsställande
            beskattningskonsekvenser, främst för den som kör litet privat.
          </note>
          <note>
            Enligt min mening skulle det vara önskvärt att förmånsreglerna
            i större utsträckning än som nu är fallet tog hänsyn till hur
            mycket bilen faktiskt nyttjas. Mot en sådan lösning kan å andra
            sidan anföras att reglerna även i framtiden måste vara schabloniserade
            för att inte ge upphov till alltför stora administrativa problem
            för arbetsgivare och skatteförvaltning. Frågan bör emellertid
            analyseras närmare. Jag har av bl.a. denna anledning initierat
            en översyn av reglerna om beskattning av bilförmån. Översynen
            företas för närvarande internt inom Finansdepartementet. Detta
            utredningsarbete bör avvaktas, innan ställning tas till en eventuell
            ändring av reglerna om beskattning av bilförmån.
          </note>
          <note>
            Såvitt avser den av Kjell Ericsson angivna situationen i Värmlands
            län har jag inhämtat att skattemyndigheten nu kommer att gå igenom
            alla de fall där företagare påförts bilförmån för lätta lastbilar
            och för taxi.
          </note>
          <note>
            Orsaken till detta är att skattemyndigheten haft en förnyad kontakt
            med Riksskatteverket och att verket då betonat att det är det
            faktiska nyttjandet som utlöser beskattning av bilförmån. En dialog
            har således öppnats mellan företagarna i Värmland och skattemyndigheten.
          </note>
          <note type="speaker">
            Anf. 148 KJELL ERICSSON (c):
          </note>
          <note>
            Fru talman! Jag tackar statsrådet för svaret på min fråga. Orsaken
            till att jag frågat om bilförmånen hos ägare till mindre aktiebolag
            är att jag blivit kontaktad av många småföretagare, som blivit
            påförda betydande belopp i bilförmån, trots att de inte brukat
            bilen privat. Dessa förmåner riskerar i flera fall företagets
            ekonomi, inte minst i dessa tider av lågkonjunktur med en svag
            ekonomisk utveckling som följd.
          </note>
          <note>
            Skattemyndigheten hävdade tidigare att det måste till en lagändring
            för att få en ändring till stånd.
          </note>
          <note>
            Efter det att jag ställde min fråga har det inträffat, som skatteministern
            sade, att Riksskatteverket gjort den tolkningen att det är det
            faktiska nyttjandet som utlöser beskattning av bilförmånen.
          </note>
          <note>
            Den som hävdar att den aldrig använder firmans bil privat måste
            kunna visa att det finns en privat bil i familjen. Det är riktigt.
            Man måste kunna visa var bilen står parkerad nattetid. Lätt lastbil
            och minibuss med specialinredning skall bedömas på annat sätt
            än personbil. Körjournalen kommer också att väga tungt framgent.
          </note>
          <note>
            Dessa ändringar gör, såvitt jag förstår, att firmabil i fortsättningen
            inte behöver tas upp till privat beskattning.
          </note>
          <note>
            Jag är nöjd med denna tolkning. Jag är också väldigt nöjd med
            att statsrådet tagit initiativ till en översyn av reglerna. Så
            jag är nöjd med svaret, tack.
          </note>
          <note type="speaker">
            Anf. 149 Statsrådet BO LUNDGREN (m):
          </note>
          <note>
            Fru talman! Det gläder mig naturligtvis att Kjell
          </note>
          <note>
            Ericsson är nöjd med svaret. Rent principiellt menar jag att
            regelverken inom skattelagstiftningen självfallet skall tillämpas
            på ett rimligt sätt. Om man anser att det inte går med den utformning
            som regelverket har, får man göra en översyn och eventuellt ändra
            regelverket.
          </note>
          <note>
            Överläggningen var härmed avslutad.
          </note>
          <note>
            23 § Svar på fråga om datalistor över skatteskulder
          </note>
          <note type="speaker">
            Anf. 150 Statsrådet BO LUNDGREN (m):
          </note>
          <note>
            Fru talman! Sylvia Lindgren har frågat om justitieministern tänker
            vidta åtgärder så att länsstyrelser får ta del av datalistor med
            skatterestantier för att förhindra att oseriösa taxiägare klarar
            sig undan samhällets kontroll och åtgärder. Arbetet i regeringskansliet
            är fördelat så att det är jag som skall besvara frågan.
          </note>
          <note>
            Regeringen beslutade den 19 i förra månaden att medge sådan sambearbetning
            av uppgifter i kronofogdemyndigheternas register med uppgifter
            om innehavare av yrkestrafiktillstånd och trafikansvariga i yrkesmässig
            trafik som krävs för att framställa de datalistor frågeställaren
            syftar på.
          </note>
          <note>
            Regeringen kan lämna medgivande av detta slag bara för särskilt
            fall. Det medgivande som nu lämnats gäller under första halvåret
            1993. Enligt vad jag har erfarit gör man på länsstyrelsehåll bedömningen
            att även ett på detta sätt tidsbegränsat medgivande kommer att
            få stort värde i arbetet med tillsyn över den yrkesmässiga trafiken.
          </note>
          <note type="speaker">
            Anf. 151 SYLVIA LINDGREN (s):
          </note>
          <note>
            Fru talman! Jag tackar skatteministern för svaret.
          </note>
          <note>
            Jag är glad över att regeringen äntligen har fattat beslut om
            att länsstyrelserna får möjligheter att samköra register om skatter
            och avgifter.
          </note>
          <note>
            Anledningen till min fråga är bl.a. en artikel i
          </note>
          <note>
            Svenska Dagbladet i mitten av november, där det framkom att Länsstyrelsen
            i Stockholm gått till skarpt angrepp på Justitiedepartementet.
          </note>
          <note>
            Länsstyrelsen hävdade bl.a. att oseriösa taxiägare klarade sig
            undan samhällets kontroll och åtgärder därför att Justitiedepartementet
            vägrat Stockholms läns länsstyrelse att få ut datalistor från
          </note>
          <note>
            Riksskatteverket. Det märkliga är att länsstyrelserna tidigare
            automatiskt haft tillgång till datalistor från Riksskatteverket,
            innehållande uppgifter om yrkestrafikföretagens restantier hos
            kronofogdemyndigheterna i det s.k. REX-
          </note>
          <note>
            systemet.
          </note>
          <note>
            Dessa uppgifter framställdes dock sista gången i oktober 1990,
            efter det att Datainspektionen i samband med behandlingen i RSV:s
            anmälan avseende utökningsregistret ansett att ifrågavarande bearbetning
            inte är förenlig med bestämmelserna i utsökningsregisterlagen.
          </note>
          <note>
            Det har gått två år. Frågan har aktualiserats vid ett flertal
            tillfällen. Då är min följdfråga till ministern:
          </note>
          <note>
            Tycker skatteministern att regeringen behandlat ärendet inom
            skälig tid?
          </note>
          <note type="speaker">
            Anf. 152 Statsrådet BO LUNDGREN (m):
          </note>
          <note>
            Fru talman! Det tycker jag verkligen. Låt mig först slå fast
            att de problem som finns inom taxinäringen är det som ligger bakom
            frågan. De uppkom bl.a.
          </note>
          <note>
            genom det sätt på vilket avregleringen av näringen genomfördes.
            Avreglering är bra, men man kanske borde ha funderat över om det
            också skulle ha ställts vissa krav för att genomföra avregleringen.
          </note>
          <note>
            Det får den förra regeringen ta på sig. Jag antar att
          </note>
          <note>
            Sylvia Lindgren har möjlighet att diskutera det med den på annat
            sätt.
          </note>
          <note>
            Att samköra datalistor medför ett integritetsproblem. Att Datainspektionen
            tar upp detta och vill begränsa möjligheterna tyder på att man
            behöver vara väldigt försiktig, därför att integritetsproblemet
            här är så nära.
          </note>
          <note>
            När nu det här problemet har blivit akut har vi gjort en bedömning
            och snabbt fattat ett beslut, från min sida, eftersom det är jag
            som är handläggare, inte
          </note>
          <note>
            Justitiedepartementet, i de här frågorna.
          </note>
          <note type="speaker">
            Anf. 153 SYLVIA LINDGREN (s):
          </note>
          <note>
            Fru talman! Där går våra uppgifter och våra tolkningar helt isär.
            Riksskatteverket skrev till regeringen i april i år och begärde
            ett medgivande om att särskila ADB-program skulle få användas
            för att sammanställa uppgifter ur TSV:s och RSV:s register för
            länsstyrelsers tillsyn av yrkesmässig trafik. Det var efter det
            att Datainspektionen hade satt stopp. Landshövdingen i Stockholms
            län skrev personligen till kommunikationsminister Mats
          </note>
          <note>
            Odell i april i år och vädjade om hjälp i fråga om dessa register.
          </note>
          <note type="speaker">
            Anf. 154 Statsrådet BO LUNDGREN (m):
          </note>
          <note>
            Fru talman! Det är möjligt att Sylvia Lindgren tar lätt på frågor
            om människors integritet. Jag gör det inte. Ärendet har handlagts
            på det sätt som är rimligt. Beslut är fattat.
          </note>
          <note type="speaker">
            Anf. 155 SYLVIA LINDGREN (s):
          </note>
          <note>
            Fru talman! Det är bra att det har fattats ett beslut.
          </note>
          <note>
            Då är det enkelt att säga bättre sent än aldrig. Man kan också
            tillägga att intet är som väntans tider, eftersom det har gått
            över ett halvår sedan flera instanser skrev till regeringen och
            bad om att den skulle fatta ett snabbt beslut. Det är ju ingen
            hemlighet hur utvecklingen inom taxibranschen ser ut. Det kan
            vi alla läsa om.
          </note>
          <note>
            Med anledning av det svar som jag i dag har fått av
          </note>
          <note>
            Bo Lundgren kan jag konstatera att det här gäller för första
            halvåret 1993. Jag kan alltså uppmana länsstyrelsen att snarast
            sätta i gång med korrespondensen igen, eftersom ärendehanteringen
            tar minst ett halvår.
          </note>
          <note>
            Överläggningen var härmed avslutad.
          </note>
          <note>
            24 § Svar på fråga 1992/93:214 om offentliganställdas möjlighet
            till egen verksamhet
          </note>
          <note type="speaker">
            Anf. 156 Statsrådet BO LUNDGREN (m):
          </note>
          <note>
            Fru talman! Lars Petersson har frågat mig vilka förändringar
            i skattelagstiftningen regeringen är beredd att vidta för att
            underlätta för offentliganställda att fullt ut driva egen verksamhet.
          </note>
          <note>
            Jag håller med Lars Petersson om att nuvarande skattelagstiftning
            kan lägga hinder i vägen för den som vid tjänstledighet från eller
            vid sidan av en anställning vill bedriva egen verksamhet.
          </note>
          <note>
            Problemet är att det ofta kan vara svårt att avgöra om inkomsten
            av verksamheten skall hänföras till tjänst eller näringsverksamhet.
            Särskilt svårt är det att avgöra detta på preliminärskattestadiet.
          </note>
          <note>
            Skattemyndigheten tilldelar då i regel den skattskyldige en A-skattsedel.
            Även om det är klarlagt att verksamheten är att hänföra till näringsverksamhet
            kan den skattskyldige få en A-
          </note>
          <note>
            skattessedel. Detta beror då oftast på att inkomsten av näringsverksamhet
            är liten i förhållande till tjänsteinkomsten.
          </note>
          <note>
            Eftersom den skattskyldige då tvingas driva näringsverksamheten
            utan en sådan skattsedel som allmänt uppfattas som ett bevis om
            att innehavaren bedriver näringsverksamhet, dvs. en B-skattesedel,
            kan han få svårt att konkurrera med de näringsidkare som har en
            sådan skattsedel.
          </note>
          <note>
            Riksdagen har under våren, på förslag av regeringen i propositionen
            om F-skattebevis, beslutat om nya regler för skatteavdrag och
            betalning av socialavgifter.
          </note>
          <note>
            De nya reglerna, som börjar tillämpas den 1 april nästa år, innebär
            bl.a. att nuvarande B-skattesedel ersätts med en F-skattesedel
            som ges vidare rättsverkningar än B-skattesedeln. Den som innehar
            en F-skattesedel skall själv betala preliminär skatt och socialavgifter.
            Var och en som bedriver näringsverksamhet skall ha rätt att få
            en F-
          </note>
          <note>
            skattesedel. Det gäller alltså även den som bedriver näringsverksamhet
            i endast mindre omfattning.
          </note>
          <note>
            Om den skattskyldige har både anställningsinkomster och inkomst
            av näringsverksamhet, skall F-skattesedeln kunna kombineras med
            en A-skattesedel som då skall användas i anställningsförhållandet.
          </note>
          <note>
            Jag anser att nuvarande bestämmelser om vad som skall avses med
            begreppet inkomst av näringsverksamhet bör behållas. F-skattesedeln
            gör det väsentligt enklare för den som vill starta en näringsverksamhet
            eller bedriva sådan verksamhet vid sidan av en anställning. Innan
            vi har sett effekterna av de nya uppbördsreglerna är jag inte
            beredd att föreslå några ytterligare ändringar i skattelagstiftningen
            av det slag som Lars Petersson efterfrågar.
          </note>
          <note>
            Låt mig tillägga att jag är medveten om att det upplästa svaret
            inte låter enkelt, men det är enklare än det låter.
          </note>
          <note type="speaker">
            Anf. 157 LARS PETERSSON (c):
          </note>
          <note>
            Fru talman! Jag tackar statsrådet för svaret.
          </note>
          <note>
            Svensk skattelagstiftning är komplicerad, vilket också framgick
            av svaret, som kanske var enklare än det verkade. Men skattelagstiftningen
            blir än mer komplicerad genom att den kopplas ihop med andra lagar,
            förordningar och författningar, t.ex.
          </note>
          <note>
            med bl.a. socialtjänstlagen och lagen om allmän försäkring, där
            det kan vara fråga om olika tolkningar. Den gränsdragning som
            jag frågar om gäller när en arbetstagare inte längre har en huvudarbetsgivare
            som skall betala in avgifter eller när en arbetstagare är att
            betrakta som egen företagare. Den frågan har jag fått svar på,
            och det tackar jag för.
          </note>
          <note>
            Efter samtal med skattemyndigheten i min hemstad misstänker jag
            ändå att problemet med gränserna inte har lösts genom tillkomsten
            av F-
          </note>
          <note>
            skattebevisen. Men jag hoppas att statsrådet -- som han säger
            i slutklämmen av sitt svar -- är beredd att återkomma, om det
            visar sig att de nya F-
          </note>
          <note>
            skattebevisen inte löser det problem som jag här har tagit upp.
          </note>
          <note>
            Jag tror att statsrådet delar min uppfattning att det är önskvärt
            att underlätta för offentliganställda att kunna övergå till privat
            eller egen verksamhet, men då måste det också finnas offentliga
            spelregler som ger den signalen. I dag går signalerna i spelreglerna
            i motsatt riktning.
          </note>
          <note>
            Jag tror alltså inte att F-skattebevisen löser problemet. De
            individer som här berörs är ofta betrodda att disponera miljonbelopp
            inom ramen för sin tjänst, men de är inte betrodda att betala
            in sin egen skatt. Då vill jag fråga: Är statsrådet beredd att
            överlägga med Riksskatteverket om nya anvisningar för att underlätta
            för offentliganställda att gå ut i egen verksamhet, om det nu
            visar sig att
          </note>
          <note>
            F-skattebeviset inte fungerar?
          </note>
          <note type="speaker">
            Anf. 158 Statsrådet BO LUNDGREN (m):
          </note>
          <note>
            Fru talman! Jag tror att problemet i och för sig kan lösas. Om
            man har en A-skattesedel och betalar skatt för den inkomst man
            har som löntagare, är det problemet hanterat. Man slipper fundera
            över det.
          </note>
          <note>
            Sedan får man en F-skattesedel som gör det möjligt att man när
            det gäller näringsinkomster själv kan hantera den frågan. Därmed
            är väldigt mycket vunnet. I princip borde problemen då vara lösta.
          </note>
          <note>
            Om det skulle visa sig att det uppstår problem, har jag all anledning
            att på eget initiativ återkomma till frågan.
          </note>
          <note type="speaker">
            Anf. 159 LARS PETERSSON (c):
          </note>
          <note>
            Fru talman! Jag har förstått att det är litet knepigare att få
            ett F-skattebevis än att få en B-
          </note>
          <note>
            skattesedel. Jag är rädd för att skattemyndigheterna kan ''snäva
            in'' kriterierna för att erhålla F-skattebevis. Men jag hoppas
            att jag har fel på den punkten.
          </note>
          <note>
            Överläggningen var härmed avslutad.
          </note>
          <note>
            25 § Svar på fråga 1992/93:216 om reglerna för tulltillägg
          </note>
          <note type="speaker">
            Anf. 160 Statsrådet BO LUNDGREN (m):
          </note>
          <note>
            Fru talman! Carl Fredrik Graf har frågat mig vilka åtgärder jag
            har vidtagit i anledning av riksdagens beslut att i enlighet med
            skatteutskottets betänkande nr 17 för riksdagsåret 1991/92 låta
            regeringen göra en ny prövning av reglerna om tulltillägg.
          </note>
          <note>
            I regleringsbrevet för Tullverkets verksamhet för budgetåret
            1992/93 har ett uppdrag lämnats till
          </note>
          <note>
            Generaltullstyrelsen. Generaltullstyrelsen skall redovisa hur
            systemet hittills fungerat och vilken betydelse tulltillägget
            har för Tullverkets arbete.
          </note>
          <note>
            Om styrelsen skulle finna att övervägande skäl talar för ett
            bibehållande av tulltillägget, skall styrelsen även överväga om
            det finns skäl att ändra reglerna.
          </note>
          <note>
            Uppdraget skall redovisas senast under januari
          </note>
          <note>
            1993.
          </note>
          <note type="speaker">
            Anf. 161 CARL FREDRIK GRAF (m):
          </note>
          <note>
            Fru talman! Jag tackar statsrådet för svaret. Jag tror egentligen
            att statsrådet och jag är överens i frågan om tulltillägg. Som
            ny ledamot har man anledning att förbereda sig inför en frågedebatt.
            När jag tog del av tidigare argumentation i den här kammaren fann
            jag att statsrådet i motioner och reservationer länge har velat
            avskaffa tulltillägget.
          </note>
          <note>
            I svaret hänvisades till uppdraget åt Tullverket.
          </note>
          <note>
            Sedan får vi se vad som händer i januari. Jag är kanske litet
            besviken på att statsrådet poängterar tulltilläggets betydelse
            för Tullverket. Frågan är vad tulltillägget har för betydelse
            för näringslivet.
          </note>
          <note>
            Vilka överväganden har statsrådet gjort i det avseendet? Det
            är egentligen intressantare.
          </note>
          <note type="speaker">
            Anf. 162 Statsrådet BO LUNDGREN (m):
          </note>
          <note>
            Fru talman! Jag vill att Tullverket skall redovisa hur tulltillägget
            har fungerat och om det från
          </note>
          <note>
            Tullverkets synpunkter finns anledning att vidta förändringar.
            Sedan får jag göra en värdering med utgångspunkt från också andra
            aspekter på frågan.
          </note>
          <note type="speaker">
            Anf. 163 CARL FREDRIK GRAF (m):
          </note>
          <note>
            Fru talman! Jag vill då fråga om statsrådet delar min uppfattning
            att tulltillägget medför betydande administrativa problem. Det
            är en avgift som beräknas på uppgifter som hanteras under stor
            tidspress. Till yttermera visso lyfts den moms som tillägget debiteras
            på av i allmänhet av importören.
          </note>
          <note>
            Delar statsrådet den uppfattningen?
          </note>
          <note type="speaker">
            Anf. 164 Statsrådet BO LUNDGREN (m):
          </note>
          <note>
            Fru talman! Jag har naturligtvis inte ändrat uppfattning bara
            för att jag har blivit statsråd. Jag har samma uppfattning i sakfrågan
            som jag har redovisat tidigare. Däremot gäller det att förbereda
            och bereda ett ärende väl. Vi skall därför börja med att bedöma
            Generalstullstyrelsens argumentation.
          </note>
          <note>
            Sedan finns det anledning att gå vidare.
          </note>
          <note type="speaker">
            Anf. 165 CARL FREDRIK GRAF (m):
          </note>
          <note>
            Fru talman! Statsrådet har ju visat en betydande handlingskraft
            i många frågor under den tid som han har varit statsråd. Jag hade
            kanske förväntat mig att den här trots allt lilla frågan kunde
            ha föranlett ett beslut tidigare, eftersom jag utifrån det svar
            som statsrådet har givit förmodar att han ändå har en klar uppfattning
            om hur frågan skall hanteras. Jag ser fram emot att tulltillägget
            snart skall vara avskaffat.
          </note>
          <note>
            Överläggningen var härmed avslutad.
          </note>
          <note>
            26 § Svar på fråga 1992/93:237 om
          </note>
          <note>
            Riksskatteverkets förhandsbesked
          </note>
          <note type="speaker">
            Anf. 166 Statsrådet BO LUNDGREN (m):
          </note>
          <note>
            Fru talman! Lars Björkman har frågat mig vilka åtgärder jag är
            beredd att medverka till så att
          </note>
          <note>
            Skatterättsnämndens förhandsbesked kan avges inom rimlig tid.
          </note>
          <note>
            Jag har samma uppfattning som Lars Björkman om förhandsbeskedens
            betydelse. Ett förhandsbesked kan undanröja de skattemässiga oklarheterna
            kring planerade affärstransaktioner. I och med att
          </note>
          <note>
            Skatterättsnämndens beslut kan överklagas till
          </note>
          <note>
            Regeringsrätten fyller förhandsbeskeden också en viktig rättsbildande
            funktion. Detta gäller särskilt nu, efter skattereformen, när
            behovet av vägledande prejudikat är stort.
          </note>
          <note>
            Självklart är det viktigt att handläggningstiden i
          </note>
          <note>
            Skatterättsnämnden hålls nere. Samtidigt måste man komma ihåg
            att det finns gränser för vad man kan åstadkomma. De ansökningar
            som skall prövas i sak behöver i regel kompletteras i flera hänseenden.
            Skriftväxlingen mellan parterna tar tid. Detsamma gäller den juridiska
            bedömningen.
          </note>
          <note>
            Ärendena är regelmässigt omfattande och rör områden där rättsläget
            är oklart. Kravet på kvalitet i beslutens innehåll måste därför
            ställas högt.
          </note>
          <note>
            Överklagas nämndens besked tar det ytterligare tid innan det
            slutliga avgörandet kommer.
          </note>
          <note>
            Skatterättsnämnden inrättades den 1 juli 1991 efter ett riksdagsbeslut.
            Tidigare lämnades förhandsbeskeden av Rättsnämnden, en särskild
            nämnd inom Riksskatteverket. Det var inte bara fråga om ett namnbyte.
            Ett antal organisatoriska ändringar vidtogs också. Viktigast var
            att nämnden befriades från dispensärenden. Syftet med ändringarna
            var bl.a. att skapa förutsättningar för en snabbare handläggning
            av ansökningarna om förhandsbesked.
          </note>
          <note>
            Jag kan konstatera att läget nu är väsentligt bättre än när riksdagen
            fattade sitt beslut våren 1991.
          </note>
          <note>
            Flera faktorer har bidragit till det -- t.ex. avgörs enklare
            ärenden av nämnden i mindre sammansättning. Inom nämndens kansli
            har skapats nya rutiner för att löpande kontrollera beredningsläget
            i alla ärenden och för att sammanföra ärenden av likartad beskaffenhet.
          </note>
          <note>
            Antalet juristtjänster på kansliet har visserligen --
          </note>
          <note>
            som en följd av att dispensärendena flyttats bort --
          </note>
          <note>
            kunnat dras ned, men samtidigt har de mest erfarna juristernas
            insatser helt kunnat inriktas på förhandsbeskeden. Ändringarna
            har bidragit till att förbättra nämndens beslutsunderlag och beslutskapacitet.
            Effektiviteten har också främjats av att alltför ofullständiga
            ansökningar avvisas i större utsträckning än tidigare. Resurserna
            kan därmed koncentreras på de ärenden som verkligen leder till
            förhandsbesked.
          </note>
          <note>
            Som en följd av bl.a. dessa och andra åtgärder har nämndens balanser
            arbetats ned kraftigt.
          </note>
          <note>
            Nyinkomna ärenden avgörs snabbare än tidigare.
          </note>
          <note>
            Med en fortsatt måttlig tillströmning av nya ärenden kan handläggningstiden
            minskas än mer.
          </note>
          <note>
            Mot denna bakgrund anser jag det inte nödvändigt att nu ta initiativ
            till några ytterligare åtgärder.
          </note>
          <note type="speaker">
            Anf. 167 LARS BJÖRKMAN (m):
          </note>
          <note>
            Fru talman! Jag tackar statsrådet för svaret.
          </note>
          <note>
            Jag får konstatera att åtgärder har vidtagits i den riktning
            som jag har antytt som önskvärd. Jag delar gärna statsrådets förhoppning
            att de här åtgärderna skall leda till ytterligare förkortning
            av handläggningstiden.
          </note>
          <note>
            Den uppgift jag har införskaffat via utredningstjänsten ger dock
            inte det entydiga besked som statsrådet lämnar här, därför att
            handläggningstiden är fortfarande relativt lång --
          </note>
          <note>
            enligt senast tillgängliga statistik balanserar den för närvarande
            mellan tio och elva och en halv månad.
          </note>
          <note>
            Jag utgår från att att vi båda har uppfattningen att det är en
            alldeles för lång tidsutdräkt för att frågeställarna skall kunna
            känna sig nöjda.
          </note>
          <note>
            Bakgrunden är, precis som statsrådet har uppfattat det, att en
            näringsidkare som står inför en förändring av något slag i sin
            verksamhet måste uppleva vikten av att han skatterättsligt handlar
            på ett sådant sätt att han dels inte kommer i konflikt med skattelagstiftningen,
            dels, och framför allt, inte åsamkar sitt företag skattekonsekvenser
            som är så negativa att han egentligen borde avstå från transaktionerna.
          </note>
          <note>
            Mot den bakgrunden är det naturligtvis angeläget att ytterligare
            korta handläggningstiden -- annars är risken, när svaret väl kommer,
            att transaktionen, om den genomförs, endera inte är tillräckligt
            bra sett ur företagets synpunkt eller är skattevidrig, vilket
            inte heller är bra.
          </note>
          <note>
            Jag utgår från att den gemensamma strävan måste vara att ytterligare
            avsevärt korta handläggningstiden, även om jag är fullt medveten
            om svårigheterna på dels frågeställarsidan, dels svarandesidan.
          </note>
          <note type="speaker">
            Anf. 168 Statsrådet BO LUNDGREN (m):
          </note>
          <note>
            Fru talman! Det är min ambition, liksom Lars
          </note>
          <note>
            Björkmans och även Skatterättsnämndens ambition, att få ned balanserna
            och förkorta behandlingstiden. Sedan kommer vi inte ifrån att
            den behandlingstid som nu har redovisats kan gälla i vissa ärenden.
            Det kan t.o.m. ta längre tid, beroende på skriftväxlingen. Andra
            ärenden behandlas förhållandevis snabbt. Man har möjlighet, om
            det är fullständiga ansökningar, att på ett bättre sätt ge besked
            i god tid.
          </note>
          <note>
            Men vi kommer aldrig genom den här prövningen, med tanke på den
            ställning den har i tolkningen av lagstiftningen, ner på handläggningstider
            på bara en eller två månader, utan det rör sig om några månader.
            Vill man komma ännu längre ner gäller det nog att i komplicerade
            ärenden fundera på andra sätt att hantera situationen. Det måste
            alltid vara en rättssäkerhet i den juridiska bedömningen.
          </note>
          <note>
            Men visst kan handläggningstiden förkortas ytterligare -- det
            är också min och
          </note>
          <note>
            Skatterättsnämndens ambition.
          </note>
          <note type="speaker">
            Anf. 169 LARS BJÖRKMAN (m):
          </note>
          <note>
            Fru talman! Det känns betryggande att vi är överens om målsättningen.
            Men när statsrådet avslutningsvis i svaret säger att han inte
            är beredd att ta ytterligare initiativ hyser jag farhågor om den
            tidsutdräkt som jag har redovisat -- medianvärdet är 11,6 månader,
            enligt de uppgifter jag har fått. Jag kan inte anse att det är
            tillfredsställande.
          </note>
          <note>
            Även om ambitionen nu är att korta handläggningstiden, hoppas
            jag, trots det svar jag har fått, att man är beredd att bevaka
            frågan noggrant och att trots allt ta de initiativ som är nödvändiga.
            Jag uppfattar att sentensen i svaret är att tidsutdräkten inte
            är tillfredsställande, och då borde konsekvensen rimligen bjuda
            att man på något sätt tar initiativ för att korta handläggningstiden.
          </note>
          <note type="speaker">
            Anf. 170 Statsrådet BO LUNDGREN (m):
          </note>
          <note>
            Fru talman! Det jag säger är att jag inte nu är beredd att ta
            ytterligare initiativ. Jag har fått en föredragning av ärendebalansen
            och dess utveckling, och jag konstaterar att det sker en successiv
            krympning av behandlingstiden. Jag tror dessutom att den är något
            lägre nu än de uppgifter som frågeställaren har fått tidigare.
          </note>
          <note>
            Man ser alltså en tendens till en klar förbättring, med en minskning
            av balansen och en neddragning av ärendetiden. Den utvecklingen
            skall naturligtvis få fortsätta, och vi får se om det behövs ytterligare
            åtgärder. Men jag är inte, som jag sade, beredd att nu ta initiativ
            till det.
          </note>
          <note type="speaker">
            Anf. 171 LARS BJÖRKMAN (m):
          </note>
          <note>
            Fru talman! Jag tackar för svaret.
          </note>
          <note>
            Överläggningen var härmed avslutad.
          </note>
          <note>
            27 § Svar på fråga 1992/93:248 om gränskontroll av vapeninnehav
          </note>
          <note type="speaker">
            Anf. 172 Statsrådet BO LUNDGREN (m):
          </note>
          <note>
            Fru talman! John Andersson har mot bakgrund av ett EG-direktiv
            om kontroll av vapen frågat mig hur regeringen kommer att hantera
            frågan om gränskontroll av vapen när EES-avtalet träder i kraft.
          </note>
          <note>
            Som justitieminister Gun Hellsvik meddelade den
          </note>
          <note>
            24 november här i kammaren, omfattar EES-
          </note>
          <note>
            avtalet inte EG-direktivet om kontroll av vapen.
          </note>
          <note>
            Inte heller i övrigt innehåller EES-avtalet något som medför
            att gränskontrollen avseende vapen måste upphöra. Den svenska
            gränskontrollen av vapen kommer således inte att förändras av
            EES-
          </note>
          <note>
            avtalet.
          </note>
          <note type="speaker">
            Anf. 173 JOHN ANDERSSON (v):
          </note>
          <note>
            Fru talman! Jag får tacka statsrådet för svaret på min fråga.
          </note>
          <note>
            Det är tredje gången på kort tid som jag diskuterar den här frågan
            i kammaren. Jag trodde att jag skulle få svaret förra veckan,
            då statsrådet ändå var här i kammaren, men svaret uteblev. Då
            tänkte jag att det kanske finns komplikationer här som är av svårare
            art.
          </note>
          <note>
            När Schweiz nu sade nej till EES tänkte jag att både ministern
            och regeringen såg Schweiz som en räddande ängel när det gäller
            frågan om vapenkontroll.
          </note>
          <note>
            Nu säger statsrådet att det inte blir någon förändring, och det
            gör mig litet förvånad.
          </note>
          <note>
            Justitieministern sade nämligen till mig för 14 dagar sedan att
            man redan hade startat ett arbete på
          </note>
          <note>
            Finansdepartementet. Hon sade att det togs initiativ redan i
            våras för att anpassa gränskontrollen och vapenlagstiftningen
            till de EG-
          </note>
          <note>
            direktiv som kommer att gälla.
          </note>
          <note>
            Det är således inte riktigt att vapendirektiven ändras när Sverige
            blir anslutet till EES, utan svenska bestämmelser om avgifter
            osv. i fråga om att färdas mellan länderna med gevär på väg kommer
            att fortsätta att gälla. Således kommer man inte att fritt få
            färdas med vapen över gränserna.
          </note>
          <note type="speaker">
            Anf. 174 Statsrådet BO LUNDGREN (m):
          </note>
          <note>
            Fru talman! Det är rätt uppfattat. EES-avtalet omfattar inte
            vapendirektiv, så det blir inga förändringar på grund av det önskvärda
            EES-
          </note>
          <note>
            avtalet, som tyvärr har försenats genom utfallet av den schweiziska
            folkomröstningen.
          </note>
          <note type="speaker">
            Anf. 175 JOHN ANDERSSON (v):
          </note>
          <note>
            Fru talman! Jag kan notera att vi äntligen -- får jag hoppas
            -- har skapat klarhet i den här frågan.
          </note>
          <note>
            Överläggningen var härmed avslutad.
          </note>
          <note>
            28 § Svar på fråga 1992/93:259 om en parlamentarisk grupp rörande
            bostadspolitiken
          </note>
          <note type="speaker">
            Anf. 176 Statsrådet BO LUNDGREN (m):
          </note>
          <note>
            Fru talman! Eva Zetterberg har frågat mig om jag är beredd att
            verka för att en parlamentarisk grupp för bostadsfrågor tillsätts.
          </note>
          <note>
            Frågan ställs mot bakgrund av att regeringen nyligen beslutat
            om att inrätta en interdepartemental delegation för bostadsfrågor.
          </note>
          <note>
            Regeringsbeslutet skall inte tolkas så att vi håller på att återskapa
            ett bostadsdepartement.
          </note>
          <note>
            Delegationens uppgift är främst att samordna det förändringsarbete
            som satts i gång på bostads- och bostadsbyggnadsområdet inom resp.
            departements ansvarsområde.
          </note>
          <note>
            Det finns enligt min uppfattning ingen anledning att ha en annan
            ordning i berednings- och beslutsprocessen på bostadsområdet än
            inom övriga områden där riksdag och regering har att fatta beslut.
            Inte heller finns det nu anledning att tillsätta någon parlamentarisk
            grupp utanför regeringskansliet.
          </note>
          <note type="speaker">
            Anf. 177 EVA ZETTERBERG (v):
          </note>
          <note>
            Fru talman! Jag tackar statsrådet Bo Lundgren för svaret på min
            fråga. Däremot är jag inte särskilt nöjd med svaret.
          </note>
          <note>
            Jag vill först beklaga att ett bostadsdepartement ännu inte har
            återinrättats, och jag tror inte att jag är ensam om att ha sett
            detta som ett första steg till ett återinrättat bostadsdepartement.
            Många med mig gör bedömningen att det skulle vara en mycket lämplig
            åtgärd. Vi behöver nu inte diskutera om ett bostadsdepartement
            är på gång eller inte. Hur kommer det sig att regeringen tillsätter
            en så totalt ensidigt representerad grupp? Jag kan inte läsa mig
            till namn på en enda kvinna i den här delegationen.
          </note>
          <note>
            Om jag inte minns helt fel kom de borgerliga riksdagskvinnorna
            förra året med en gemensam lista till regeringen med förslag på
            olika lämpliga kvinnor som skulle kunna utses i olika sammanhang.
            Kvinnorna var kunniga, duktiga och hade en rad olika kvalifikationer.
            Som om nu kvinnorna på den andra sidan inte hade den kapaciteten!
            Jag undrar om regeringen har tappat den här listan. Varför har
            den inte använts i det här sammanhanget?
          </note>
          <note>
            Slutligen beklagar jag beträffande frågan om den parlamentariska
            kommittén att statsrådet inte vill ha en sådan. Även på det området
            är det många som önskar att bostadsfrågorna skall få en mer framskjuten
            position i diskussionen. Jag uppfattade vid den konferens där
            statsrådet själv medverkade förra måndagen att statsrådet Bo Lundgren
            hade kommit fram till att det nu får vara nog med sänkningar av
            bostadssubventioner under de närmaste åren, och att det kanske
            fanns en viss insikt om att regeringen hade gått för långt både
            för
          </note>
          <note>
            1993 och för 1994, även om det har skett i gott sällskap med
            Socialdemokraterna.
          </note>
          <note type="speaker">
            Anf. 178 Statsrådet BO LUNDGREN (m):
          </note>
          <note>
            Fru talman! Jag förstår att Eva Zetterberg, som vill fullfölja
            den bostadspolitik som har lett till alla problem -- de våldsamt
            höga byggkostnaderna som har lett till hyreskostnader som är helt
            orimliga --
          </note>
          <note>
            också vill ha ett bostadsdepartement för att fullfölja den politiken.
            Det vill absolut inte jag.
          </note>
          <note>
            Beträffande bostadssubventionerna är det inga problem att hantera
            vad som gäller för 1993 och
          </note>
          <note>
            1994. Jag sade vid den konferens som Eva
          </note>
          <note>
            Zetterberg åsyftar att med nuvarande förutsättningar -- ränteläge
            och annat -- börjar vi efter 1994 närma oss den gräns där det
            finns risk för att neddragningar kan leda till sådana problem
            att det spiller över den finansiella sektorn. Detta måste vi vara
            mycket observanta på.
          </note>
          <note>
            Vad gäller den delegation som är tillsatt är det en interdepartemental
            delegation, där varje departement har utsett den politiska tjänsteman
            eller tjänstekvinna, om det så skulle vara, som har att hantera
            frågorna. Det har slumpat sig så, att det har blivit män som ingår
            i delegationen. Min egen statssekreterare råkar vara man. Jag
            har ingen annan statssekreterare.
          </note>
          <note>
            Självfallet är det inte fråga om någon diskriminering av kvinnor,
            lika litet som det är fråga om diskriminering i Lunds kommun,
            där samtliga borgerliga kommunalråd råkar vara kvinnor.
          </note>
          <note type="speaker">
            Anf. 179 EVA ZETTERBERG (v):
          </note>
          <note>
            Fru talman! Först vill jag säga att jag tycker att det är trevligt
            att jämställdhetsminister Birgit Friggebo har infunnit sig.
          </note>
          <note>
            Det är inte enbart en slump att det bara råkar bli män vid tillsättande
            av viktiga poster. I så fall är det i många sammanhang en slump
            som ofta blir regel.
          </note>
          <note>
            Därför räcker det inte att be varje departement att plocka fram
            sin statssekreterare, utan man måste faktiskt anstränga sig betydligt
            mer. Jag vill återigen hänvisa till den lista som de borgerliga
            kvinnorna själva har lyft fram här i riksdagen.
          </note>
          <note>
            Vad gäller återinrättandet av ett bostadsdepartement vill jag
            säga: Jag vill gärna ha tillbaka ett bostadsdepartement, inte
            för att fullfölja en dålig bostadspolitik, utan för att utveckla
            bostadspolitiken i stället för att som i dag avveckla den. Naturligtvis
            skall man inte upprepa gamla misstag. Problemen är i dag så stora
            att regering och riksdag definitivt inte kan bemästra dem. Därför
            hade det varit bra, när man nu inte vill ha ett bostadsdepartement,
            att åtminstone ha den parlamentariska beredningsgruppen till delegationens
            hjälp.
          </note>
          <note type="speaker">
            Anf. 180 Statsrådet BO LUNDGREN (m):
          </note>
          <note>
            Fru talman! Riksdagen har ett bostadsutskott, som har att hantera
            den typen av frågor. Det är ganska bra att man betraktar andra
            olika frågor i deras naturliga sammanhang. Bostadsfinansieringen
            ligger av naturliga skäl inom Finansdepartementets beredningsområde
            och passar väl in där.
          </note>
          <note>
            Vad gäller jämställdhetsfrågan vill jag säga att det uppstår
            problem, om man måste byta statssekreterare därför att de råkar
            ha fel kön vid tillsättande av en delegation där de skall ingå.
            Jag tror att Eva Zetterberg inser det svåra i detta. Det är inte
            fråga om att välja personer mot annan bakgrund än att det är statssekreteraren
            eller annan politisk tjänsteman. Men sådana slumpartade effekter
            blir det, som jag nämnde i exemplet med
          </note>
          <note>
            Lunds kommun, där samtliga borgerliga kommunalråd är kvinnor.
            I Kristianstads län är fem av nio moderata kommunstyrelseordförande
            kvinnor. Så blir det därför att kvinnor är lika kompetenta som
            män. Detta torde vi vara överens om.
          </note>
          <note type="speaker">
            Anf. 181 EVA ZETTERBERG (v):
          </note>
          <note>
            Fru talman! Jag kanske inte skall fortsätta att diskutera frågan
            om diskriminering ytterligare. Det är bara att konstatera faktum,
            dvs. att regeringen totalt har misslyckats med jämställdhetspolitiken.
          </note>
          <note>
            Man har också misslyckats vid valet av statssekreterare som kollektiv.
            Det är helt uppenbart. Det är naturligtvis överlag fel statssekreterare
            som regeringen har tillsatt, eftersom det är en så klar majoritet
            av män. Men jag hoppas att regeringen kommer att se över detta
            framöver, även om det inte går att göra just när det gäller den
            här delegationen.
          </note>
          <note>
            Slutligen, när man diskuterar att 70 000 tvingas byta bostad
            på grund av höjda hyreskostnader är det många som i dag inom Hyresgäströrelsen,
            en rad andra organisationer och även bland vanliga enkla hyresgäster
            är oerhört oroade över den framtida bostadspolitiken. Byggherrarna
            vet i dag inte om de kan bygga i framtiden eller vad de skall
            satsa på.
          </note>
          <note>
            Jag och många andra vet att vi har ett bra bostadsutskott här
            i riksdagen. Jag är övertygad om att många i utskottet skulle
            tycka att ett återinförande av ett bostadsdepartement vore bra.
          </note>
          <note type="speaker">
            Anf. 182 Statsrådet BO LUNDGREN (m):
          </note>
          <note>
            Fru talman! Jag förstår den oro som Eva Zetterberg talar om.
            Den oron är en följd av en tidigare felaktigt bedriven politik
            som Vänsterpartiet under lång tid har ställt sig bakom.
          </note>
          <note type="speaker">
            Anf. 183 EVA ZETTERBERG (v):
          </note>
          <note>
            Fru talman! Detta kan inte så oemotsagt.
          </note>
          <note>
            Vänsterpartiet har inte varit med om att föra en felaktig bostadspolitik.
            Däremot har det naturligtvis begåtts enskilda misstag från vårt
            parti, från Socialdemokraterna och från en rad andra partier.
            Vi är mycket angelägna om att undvika sådana misstag i framtiden.
          </note>
          <note>
            Det kan förhoppningsvis finnas intresse av att samarbeta i frågor
            som hur bostadssubventionerna skall utformas för att rikta sig
            till dem som bäst behöver subventioner i framtiden. Däremot har
            inte den bostadspolitik som vi har haft här i landet förorsakat
            de problem som Bo Lundgren beskriver, utan den har lett till att
            vi har en mycket hög bostadsstandard. Ett stort antal människor
            bor bra i det här landet, till skillnad från i många andra europeiska
            länder.
          </note>
          <note type="speaker">
            Anf. 184 Statsrådet BO LUNDGREN (m):
          </note>
          <note>
            Fru talman! En bostadspolitik som har lett till att en nybyggd
            trerumslägenhet egentligen skulle ha en hyra på 11 000--12 000
            kronor har misslyckats.
          </note>
          <note>
            Överläggningen var härmed avslutad.
          </note>
          <note>
            29 § Svar på fråga 1992/93:292 om granskningen av bankernas kreditförluster
          </note>
          <note type="speaker">
            Anf. 185 Statsrådet BO LUNDGREN (m):
          </note>
          <note>
            Fru talman! Olle Schmidt har ställt två frågor angående den kommitté
            som skall granska problemen på kreditmarknaden. Den ena gäller
            varför tillsättningen dröjt, den andra hur den långa utredningstiden
            motiveras.
          </note>
          <note>
            Jag vill först slå fast syftena med kommittén. Dessa är att:
          </note>
          <note>
            -- dels klarlägga de faktorer och orsakssamband som lett fram
            till nuvarande problem på kreditmarknaden, inkluderande den tidigare
            regleringspolitiken, tillsynen och bankernas roll för utvecklingen,
          </note>
          <note>
            -- dels analysera effekterna på den reala ekonomin av problemen
            på kreditmarknaden,
          </note>
          <note>
            -- dels utreda tillsynens inriktning.
          </note>
          <note>
            Behovet av analys och kunskap om bakomliggande orsaker och framtida
            effekter är stort. Direktiven har delvis utformats mot bakgrund
            av det omfattande arbete som lagts ner i samband med regeringens
            proposition om åtgärder för att stärka det finansiella systemet.
            Utvecklingen under hösten har därmed kommit att påverka tidpunkten
            för tillsättandet av den aktuella kommittén.
          </note>
          <note>
            Med tanke på problemens delvis unika karaktär och syftet med
            utredningen står enligt min mening inget att vinna på en snabbehandling
            av frågorna.
          </note>
          <note>
            Den tid fram till utgången av år 1994 som ställts till kommitténs
            förfogande för en slutrapport kan därmed inte heller sägas vara
            tilltagen i överkant.
          </note>
          <note>
            Kommittén förväntas avlämna delrapporter fortlöpande.
          </note>
          <note>
            Jag avser inom kort offentliggöra direktiven och sammansättningen
            av kommittén.
          </note>
          <note type="speaker">
            Anf. 186 OLLE SCHMIDT (fp):
          </note>
          <note>
            Fru talman! Jag ber att få tacka skatteministern för svaret.
            Jag är glad över att direktiven och sammansättningen av kommittén
            nu snart skall offentliggöras. Därmed har jag egentligen fått
            svar på min fråga.
          </note>
          <note>
            Jag har förståelse för att en ordentlig utredning av problemen
            på finansmarknaden kan ta tid. Det är därför viktigt att man börjar
            i god tid, så att man inte drar frågan i långbänk, vilket jag
            anser att regeringen tyvärr har gjort i det här fallet.
          </note>
          <note>
            Fru talman! Jag tror att svenskar i allmänhet är mycket oroade
            och upprörda över det som har hänt inom bankvärlden. Den reaktionen
            har jag förståelse för.
          </note>
          <note>
            Jag vet inte om skatteministern har sett att en opinionsundersökning
            gjord av Temo visar att en stor majoritet av de tillfrågade anser
            att banker och finansbolag har det allra största ansvaret för
            den ekonomiska krisen i Sverige. Jag instämmer inte i den verklighetsbeskrivningen.
            Så enkelt är givetvis inte svaret. Skuldbördan kan delas mellan
            fler.
          </note>
          <note>
            Resultatet av undersökningen visar ändå hur viktig denna fråga
            är, därav mitt intresse för ett snabbt och kraftfullt agerande
            från regeringens sida.
          </note>
          <note>
            Skatteministern säger i sitt svar att en av kommitténs uppgifter
            är att analysera effekterna på den reala ekonomin av problemen
            på kreditmarknaden. På vanlig svenska måste väl det uttydas som
            vilken effekt bankernas problem har på sysselsättning, företagande
            och välfärd här i landet. Det är en mycket brådskande fråga. Jag
            vet att regeringen lägger fram förslag för att minska dessa problem.
            Samtidigt är det viktigt att kommittén har möjlighet att studera
            dem. Det säger skatteministern också i sitt svar på min fråga.
          </note>
          <note>
            Förseningen av utredningen gör att den nya myndigheten -- den
            s.k. bankakuten, som vi snart skall besluta om -- får börja sin
            verksamhet utan att ha någon klar bild av vad som har orsakat
            de stora problemen i bankerna och om problemen kanske beror på
            bankerna själva. Den nya myndigheten riskerar, om man uttrycker
            sig litet slarvigt, att famla i blindo. Det är också därför det
            är så viktigt att kommittén fort kommer i gång med sitt arbete.
          </note>
          <note>
            Tycker inte skatteministern att det hade varit bra om kommittén
            hade kommit i gång litet tidigare?
          </note>
          <note type="speaker">
            Anf. 187 Statsrådet BO LUNDGREN (m):
          </note>
          <note>
            Fru talman! Nej, det tycker jag inte alls. Det har inte någon
            relevans för de akuta problemen. När det gäller orsakssambanden
            skall man vara försiktig med att dra slutsatser av den aktuella
            opinionsundersökningen. Jag förstår att medborgarna lätt kan få
            intrycket att krisen är bankernas fel. Det grundläggande problemet
            är att det politiska systemet, framför allt de som då hade regeringsansvaret,
            drev en ekonomisk politik som ledde till hög inflation samtidigt
            som vi hade mycket höga marginalskatter. Det ledde till ett intresse
            för en låneexpansion när kreditmarknaden avreglerades. Avregleringen
            var nödvändig men företogs i fel miljö. Måhända fanns det synpunkter
            på tillsynen i detta sammanhang. Det innebär att lejonparten av
            ansvaret naturligtvis måste tas av det politiska systemet, enkannerligen
            den regering som satt då och som hade ansvaret för den miljö där
            avregleringen företogs.
          </note>
          <note>
            Olle Schmidt har nog totalt missuppfattat vad utredningen skall
            göra. De akuta problem som har uppstått måste hanteras. Man kan
            inte gråta över spilld mjölk och tro att man löser problemen genom
            att gå tillbaka och göra en utredning. Utredningen skall se på
            bakgrunden till problemen på ett fördjupat sätt, mer än vad jag
            kunde ange inledningsvis. Den skall försöka värdera olika faktorer
            och anlägga synpunkter som kan vara till hjälp för den som vill
            gå tillbaka och studera vad som egentligen hände. Förra gången
            detta hände i
          </note>
          <note>
            Sverige var på 20- och 30-talen, framför allt krisen på 20-talet.
            Det innebär också att en bankstödsnämnd inte behöver utredningen
            som ett underlag för sitt arbete.
          </note>
          <note type="speaker">
            Anf. 188 OLLE SCHMIDT (fp):
          </note>
          <note>
            Fru talman! Man skall inte gråta över spilld mjölk, säger statsrådet.
            Nej, det är möjligt. Jag har hört ett talesätt som lyder: Man
            skall icke allenast lyfta upp en sten för att släppa den på sina
            egna fötter. Man bör gå en bit fram med den innan man släpper
            ner den. Jag tror att historisk erfarenhet är nyttigt. Där har
            vi inte olika uppfattningar. Jag delar skatteministerns grunduppfattning
            när det gäller de bakomliggande orsakerna.
          </note>
          <note>
            Skatteministern säger också att behovet av analys och kunskap
            om bakomliggande orsaker och framtida effekter är stort. Skatteministern
            medger det i sitt svar. Jag tycker därför att det hade varit av
            vikt att frågan snabbare hade fått en belysning. Jag tror nämligen
            att symboler, signaler är viktiga i detta sammanhang. Min uppfattning
            är att Temoundersökningen ganska väl stämmer överens med de uppfattningar
            jag träffar på ute på torgmöten osv. Människor är mycket oroade.
            De tycker att det har gått fel på något sätt. De kräver att det
            politiska systemet tar ansvar för detta och är berett att reagera.
          </note>
          <note type="speaker">
            Anf. 189 Statsrådet BO LUNDGREN (m):
          </note>
          <note>
            Fru talman! Det är självfallet riktigt. Jag förutsätter att Olle
            Schmidt, med den djupa insikt han har, också talar om att det
            tyvärr är en felaktig bild.
          </note>
          <note>
            Problemet ligger hos det politiska systemet -- en felaktig politik,
            hög inflation, höga marginalskatter och dessutom en miljö med
            omfattande regleringar under lång tid. Det skapar naturligtvis
            problem när man väl avreglerar.
          </note>
          <note>
            Det behov vi talar om är stort, men det rör inte den akuta hanteringen
            av problemen. Behovet gäller att skapa ett underlag för att undvika
            att vi om tio eller sjuttio år upprepar samma misstag igen. Vi
            måste lära oss av vad som har varit, så att vi inte gör om detta.
            Men behovet har inte med det akuta att göra.
          </note>
          <note>
            När jag studerar de akuta fall vi har hanterat undrar jag också
            vad som i herrans namn har hänt. Jag känner samma oro som medborgarna.
            Det tror jag att Olle Schmidt också gör. Men vår uppgift är att
            försöka hantera problemen.
          </note>
          <note>
            Det gäller inte bara att bära stenen med sig några steg framåt
            och släppa den. Då har man fortfarande fötterna under stenen.
            Det gäller att sträcka fram händerna innan man släpper stenen.
            Man får vidta ytterligare åtgärder. Det vi måste ta itu med nu
            är den praktiska hanteringen av problemen, inte att bära stenar
            vare sig fram eller tillbaka.
          </note>
          <note type="speaker">
            Anf. 190 OLLE SCHMIDT (fp):
          </note>
          <note>
            Fru talman! Jag återgav ett kinesiskt ordspråk.
          </note>
          <note>
            Självfallet skall man sträcka fram händerna för att inte släppa
            stenen på sina fötter. Jag tror att skatteministern och jag är
            överens om de bakomliggande orsakerna. Jag har fått svar. Jag
            har fått svaret att kommittén nu kommer, att detta skall utredas
            och att direktiven kommer att redovisas i sin fullständighet förhoppningsvis
            redan nästa vecka.
          </note>
          <note>
            Det är ju populärt att tala om signaler nu. Jag tror att sådana
            är mycket viktiga i detta sammanhang.
          </note>
          <note>
            Det är viktigt att vi från riksdag och regering agerar och säger
            att också vi förstår denna oro.
          </note>
          <note>
            Skatteministern talar själv i sin proposition om att kreditförlusterna
            är 100 miljarder. Jag har hört att det kan röra sig om siffror
            på 200 miljarder. Det är ju för de vanliga svenskarna, och för
            mig också, skrämmande siffror. Skall vi dra lärdom av detta, behöver
            vi all kompetens som finns. Jag vet att kompetensen finns i regeringen
            och på
          </note>
          <note>
            Finansdepartementet. Men jag tror att kommittén också kan bidra
            till att vi slipper de akuta åtgärder som skall tas upp av den
            s.k. bankakuten och som berörs i den proposition vi har att behandla
            nästa vecka.
          </note>
          <note type="speaker">
            Anf. 191 Statsrådet BO LUNDGREN (m):
          </note>
          <note>
            Fru talman! Visst skall vi se till att göra markeringar och hantera
            detta problem på ett bra sätt. Det är viktigt att slå fast att
            de insatser staten är beredd att göra inte gäller enskilda bankinstitut
            eller andra kreditinstitut. De går ut på att se till att insättarnas
            pengar skyddas. De handlar om att vi har ett totalt förtroende
            för det svenska banksystemet genom att också andra fordringsägare
            skyddas. Annars skulle betalningssystemet kollapsa. Det gäller
            att se till att kreditförsörjningen fungerar, inte minst så att
            de mindre och medelstora företagen klarar sin situation. Det är
            motivet bakom och målet för regeringens stödåtgärder. Genom att
            fullfölja detta skapar vi säkert större förståelse, genom att
            gång på gång upprepa att det är garantier för samhället
          </note>
          <note>
            Sverige, för individerna i Sverige, och inte för bankinstituten.
          </note>
          <note type="speaker">
            Anf. 192 TALMANNEN:
          </note>
          <note>
            Jag föreslår att debatten avslutas efter ytterligare ett inlägg
            från vardera sidan.
          </note>
          <note type="speaker">
            Anf. 193 OLLE SCHMIDT (fp):
          </note>
          <note>
            Fru talman! Jag tror att skatteministern och jag har samma uppfattning.
            Jag är glad över att denna kommitté kommer till stånd. Jag hoppas
            att vi skall slippa uppleva en utveckling liknande den vi har
            sett de senaste åren.
          </note>
          <note>
            Jag tror också -- om skatteministern ursäktar -- att skuldbördan,
            att man talar om att det är ett visst politiskt parti och vissa
            regeringar som bär ansvaret, inte är det primära för närvarande
            för svensken i allmänhet. Det primära är att se till att åtgärder
            kommer till stånd. Åtgärder har kommit från regeringens sida.
            Regeringen avser att komma med ytterligare förslag. Jag är givetvis
            nöjd med det. Jag tror att den politiska trätan om vem som bär
            huvudansvaret inte är det viktigaste för svensken i allmänhet
            i dag.
          </note>
          <note type="speaker">
            Anf. 194 Statsrådet BO LUNDGREN (m):
          </note>
          <note>
            Fru talman! Jag tycker också att det väsentliga är att hantera
            dessa problem och lösa dem och dra lärdom av vad som har hänt.
            Men vi kan inte avstå från att förklara för svenska folket att
            om man driver en ekonomisk politik med hög inflation och samtidigt
            har höga marginalskatter, då kommer ekonomin att skadas. Detta
            är ett sätt på vilket ekonomin har skadats.
          </note>
          <note>
            Överläggningen var härmed avslutad.
          </note>
          <note>
            30 § Svar på fråga 1992/93:278 om ett nobelprismuseum
          </note>
          <note>
            Anf. 195 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! Lars Petersson har frågat mig om jag är beredd att
            utreda förutsättningarna för ett nobelprismuseum i Sverige.
          </note>
          <note>
            Jag är helt överens med Lars Petersson om den internationella
            prestige som nobelprisen ger vårt land. Samtidigt vill jag erinra
            om att nobelpriset varken i formellt eller ekonomiskt avseende
            är en regeringens angelägenhet. Det ankommer närmast på Nobelstiftelsen
            att bedöma i vilka former nobelprisens historia bör dokumenteras.
            Svaret på frågan är alltså nej.
          </note>
          <note type="speaker">
            Anf. 196 LARS PETERSSON (c):
          </note>
          <note>
            Fru talman! Jag tackar kulturministern för svaret.
          </note>
          <note>
            Det var ett kort svar, men det var inget bra svar. Jag är inte
            nöjd med det. Jag tycker faktiskt att ministern kunde ha utlovat
            en mer konkret åtgärd.
          </note>
          <note>
            Nobelpriset är i dag en nationell angelägenhet.
          </note>
          <note>
            Regeringen är beredd att vidta olika konkreta åtgärder för att
            utveckla den svenska infrastrukturen för att långsiktigt öka tillväxten
            i
          </note>
          <note>
            Sverige och Sveriges konkurrenskraft gentemot andra länder i
            alla olika hänseenden.
          </note>
          <note>
            Fru talman! Infrastrukturinvesteringar innebär inte bara att
            man bygger vägar, järnvägar och broar utan det gäller t.ex. även
            investeringar på kulturområdet. Jag anser att regeringen kan ta
            initiativ i nya frågor om det är långsiktigt betydelsefullt för
            Sveriges intresse. Statens engagemang skulle kunna göras minimalt.
            I det korta perspektivet kanske staten endast skulle vara utredare,
            initiativtagare och möjligen samordnare.
          </note>
          <note>
            Jag tror att det är önskvärt med ett statligt initiativ för att
            man skall kunna realisera projektet och för att kunna få med rätt
            samverkansintressenter, t.ex.
          </note>
          <note>
            olika offentliga forskningsstiftelser.
          </note>
          <note>
            Kulturministern och jag gör uppenbarligen olika bedömningar i
            den här frågan. Jag är för min del övertygad om att det inom en
            mycket snar framtid kommer att finnas flera nobelprismuséer runt
            om i världen. Jag tycker att ett av dessa borde finnas i
          </note>
          <note>
            Sverige. Jag tycker att regeringen har ett ansvar att ta ett
            initiativ i frågan.
          </note>
          <note>
            Är det kostnaderna för ett eventuellt färdigt museum som avskräcker
            från ett samhälleligt initiativ?
          </note>
          <note>
            Anf. 197 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! Jag har exakt samma uppfattning som
          </note>
          <note>
            Lars Petersson när det gäller behovet av kulturinsatser och att
            de mycket aktivt påverkar den ekonomiska utvecklingen. Det är
            också bakgrunden till att regeringen inte sparar på kulturuppgifterna.
            Vi har i stället åstadkommit nya reformer, inkl. satsningar på
            nya muséer.
          </note>
          <note>
            Bakgrunden till mitt svar på Lars Peterssons fråga om ett nobelprismuseum
            är bl.a. att Nobelstiftelsen är mycket angelägen om sin fristående
            ställning.
          </note>
          <note>
            Nobelstiftelsen arbetar mycket medvetet på att inte bli sammanblandad
            med statsmakten så att nobelpriset därmed skulle kunna riskera
            att bli sammanblandat med olika politiska företeelser.
          </note>
          <note>
            Det är en mycket genomgående strategi från
          </note>
          <note>
            Nobelstiftelsens sida. Därför tror jag att det är ganska bra
            om den här idén kan presenteras för
          </note>
          <note>
            Nobelstiftelsen. Utan att avslöja några hemligheter kan jag säga
            att Nobelstiftelsen i sig är en ganska resursstark organisation.
          </note>
          <note type="speaker">
            Anf. 198 LARS PETERSSON (c):
          </note>
          <note>
            Fru talman! Jag tackar för det kompletterande svaret.
          </note>
          <note>
            Jag respekterar naturligvis Nobelstiftelsens strävan att vara
            sig selv nok för att behålla sin integritet. Jag vill därför fråga
            kulturministern om hon är beredd att vid samtal med Nobelstiftelsen
            ta upp den här frågan och diskutera den. Jag tror att det viktigaste
            är att det händer någonting och att det händer någonting snart.
            Det är viktigare än frågan om vem som gör saker och ting.
          </note>
          <note>
            Anf. 199 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! Som regeringsrepresentant kan jag naturligtvis inte
            ta upp den här frågan med
          </note>
          <note>
            Nobelstiftelsen i någon formell mening. Men jag skall gå på nobelfesten
            om några dagar, och jag kan väl berätta om vad jag har varit med
            om här i kammaren.
          </note>
          <note>
            Överläggningen var härmed avslutad.
          </note>
          <note>
            31 § Svar på fråga 1992/93:243 om krigsmaterielexporten till
            Indonesien
          </note>
          <note>
            Anf. 200 Statsrådet ULF DINKELSPIEL
          </note>
          <note>
            (m):
          </note>
          <note>
            Fru talman! Bertil Måbrink har frågat mig om regeringen avser
            att fortsätta att bevilja tillstånd för krigsmaterielexport till
            Indonesien.
          </note>
          <note>
            Vid alla beslut angående krigsmaterielexport tillämpar regeringen
            de av riksdagen godkända riktlinjer. Det gäller för export till
            Indonesien likaväl som till andra länder. Exporten till
          </note>
          <note>
            Indonesien har under senare år haft en liten omfattning och endast
            omfattat reservdelar och liknande utrustning i anslutning till
            tidigare leveranser av främst luftvärnsmateriel och marinpjäser.
            Såväl konstitutionsutskottet som utrikesutskottet har konstaterat,
            att denna export skett inom ramen för gällande riktlinjer.
          </note>
          <note>
            Framtida ansökningar om utförsel till Indonesien kommer att avgöras
            på samma sätt enligt riktlinjerna. Eftersom varje ärende behandlas
            för sig utifrån de föreliggande omständigheterna, kan jag i dag
            inte uttala mig om vilka beslut regeringen kommer att fatta i
            framtiden. Jag vill dock understryka att alla viktigare utförselärenden
            beträffande Indonesien, liksom andra länder, är föremål för noggrann
            beredning i den rådgivande nämnden för krigsmaterielexportfrågor.
          </note>
          <note>
            Beträffande regeringens syn på förhållandena i
          </note>
          <note>
            Indonesien vill jag hänvisa till utrikesministerns svar på en
            fråga av Bertil Måbrink i kammaren den
          </note>
          <note>
            10 november. Såsom utrikesministern framhöll följer vi noggrant
            läget beträffande de mänskliga rättigheterna i Indonesien. Samtidigt
            är vi angelägna om att utveckla förbindelserna med detta land
            inom en rad områden. Indonesien spelar en betydelsefull roll för
            fortsatt politisk och ekonomisk stabilitet i Asien.
          </note>
          <note type="speaker">
            Anf. 201 BERTIL MÅBRINK (v):
          </note>
          <note>
            Fru talman! Jag tackar för svaret.
          </note>
          <note>
            Som vi vet antog Europarådets parlamentsförsamling en resolution
            förra året vid mötet tillsammans med dess ständiga kommitté i
          </note>
          <note>
            Helsingfors. §§ 8 och 9 i denna resolution är särskilt viktiga.
            I § 8 sägs: ''Församlingen kräver att den indonesiska regeringen
            upphör med alla kränkningar av internationella stadgar som stadfäster
            mänskliga rättigheter och folkens rätt till självbestämmande och
            självständighet.'' I § 9 sägs att om Indonesien inte lever upp
            till det här skall man genomföra ett vapenembargo gentemot
          </note>
          <note>
            Indonesien till dess att målsättningarna i § 8 har uppnåtts.
            Sverige ställde sig bakom detta.
          </note>
          <note>
            Mig veterligt har Indonesien inte på något sätt respekterat den
            här resolutionen från Europarådet som kom förra året. Det märkliga
            är att 1990
          </note>
          <note>
            exporterades inget krigsmateriel till Indonesien.
          </note>
          <note>
            Men 1991 och 1992, efter det att Sverige ställt sig bakom denna
            resolution, börjar man exportera krigsmateriel.
          </note>
          <note>
            Det är väl ändock att sitta på två stolar samtidigt?
          </note>
          <note>
            Man måste väl bestämma sig för om man tycker att
          </note>
          <note>
            Indonesien bryter mot de mänskliga rättigheterna eller inte.
            Jag tror att Ulf Dinkelspiel och jag kan vara överens om att Indonesien
            mycket grovt bryter mot de mänskliga rättigheterna. Man måste
            också undersöka om förtrycket har minskat sedan exempelvis 1991.
            Enligt min uppfattning har det inte gjort det. I Indonesien är
            man fortfarande lika grova förbrytare. Under de senaste veckorna
            har man trappat upp förföljelse och brutalitet mot t.ex.
          </note>
          <note>
            östtimoreserna. Det är märkligt att man gör så här från den svenska
            regeringens sida. Jag får inte det här att gå ihop. Antingen står
            man för vad man säger när det gäller att påtala brott mot de mänskliga
            rättigheterna och tillämpar det man har varit med om att skriva
            på eller också gör man inte det. Jag tycker att det måste finnas
            en konsekvens i agerandet, men det finns det inte.
          </note>
          <note>
            Anf. 202 Statsrådet ULF DINKELSPIEL
          </note>
          <note>
            (m):
          </note>
          <note>
            Fru talman! Bertil Måbrink hänvisar till en rekommendation i
            Europarådet om ett vapenembargo mot Indonesien. Det är riktigt
            att
          </note>
          <note>
            Europarådets parlamentariska församling antog ett sådant uttalande
            i juni 1991. Frågan behandlades i ministerkommittén samma höst.
            Men i ministrarnas deklaration om Östtimor tas frågan om vapenembargot
            inte upp.
          </note>
          <note>
            Bertil Måbrink säger att Sverige skall stå upp för vad vi har
            sagt i Europarådet. Jag tycker att det vore riktigt av herr Måbrink
            att uppmärksamma vad Sverige har gjort och inte gjort.
          </note>
          <note>
            Sverige och den svenska regeringen har icke ställt sig bakom
            någon sådan resolution i Europarådet.
          </note>
          <note>
            Det beslut som nu har fattats bygger på de riktlinjer som riksdagen
            antog redan 1971. Det bygger således på många års erfarenhet.
            I de riktlinjerna sägs beträffande reservdelar till tidigare inköpt
            materiel, att sådant materiel normalt bör kunna exporteras så
            länge det inte finns några ovillkorliga exporthinder. Sådana ovillkorliga
            exporthinder föreligger inte såsom läget ter sig i dag.
          </note>
          <note>
            Jag vill än en gång understryka vad jag sade i mitt ursprungliga
            svar, nämligen att riksdagens bedömning har varit att den export
            till Indonesien som har förekommit har varit helt i enlighet med
            gällande riktlinjer för krigsmaterielexport.
          </note>
          <note type="speaker">
            Anf. 203 BERTIL MÅBRINK (v):
          </note>
          <note>
            Fru talman! Europarådets parlamentsförsamling har utfärdat denna
            resolution, och den har Sverige som deltagare röstat för. Vi har
            i annat fall fått olika informationer. Det finns ett vapenembargo.
          </note>
          <note>
            I de nu gällande riktlinjerna står att man inte skall exportera
            vapen till länder som kan använda vapnen för att undertrycka mänskliga
            rättigheter.
          </note>
          <note>
            Det är precis det vi gör! Sverige bryter enligt min uppfattning
            mot riktlinjerna.
          </note>
          <note>
            Det handlar om, som statsrådet säger, följdleveranser av luftvärnsmateriel
            och marinpjäser. Det är just den typen av vapen som
          </note>
          <note>
            Indonesien effektivt kan använda mot Östtimor, dvs. att från
            sjösidan skjuta mot och bekämpa den frihetsrörelse som verkar
            där och som slåss för demokratiska rättigheter och självbestämmanderätt.
            Vapenembargot innebär att man inte heller skall leverera följdleveranser,
            enligt
          </note>
          <note>
            Europaparlamentet.
          </note>
          <note>
            Anf. 204 Statsrådet ULF DINKELSPIEL
          </note>
          <note>
            (m):
          </note>
          <note>
            Fru talman! Jag beklagar att Bertil Måbrink inte kan se skillnaden
            mellan Europarådets parlamentariska församling och dess ministerkommitté.
            Sverige deltar inte som stat i den parlamentariska församlingen.
            Sverige deltar i ministerkommittén, och där har inte någon som
            helst utfästelse av det slag som Bertil Måbrink nämner gjorts.
          </note>
          <note>
            Icke desto mindre har vi anledning att följa de riktlinjer som
            regering och riksdag har lagt fast för krigsmaterielexporten.
            Så har också gjorts. Därför förekommer i dagsläget bara export
            av reservdelar.
          </note>
          <note>
            Den exporten har granskats noggrant i berörda organ, inte minst
            av riksdagens konstitutionsutskott, och man har funnit att exporten
            är helt i enlighet med riktlinjerna.
          </note>
          <note>
            Dessutom är den begränsad till storleken. Det rör sig om ungefär
            1 miljon kronor.
          </note>
          <note type="speaker">
            Anf. 205 BERTIL MÅBRINK (v):
          </note>
          <note>
            Fru talman! Statsrådet säger att exporten är begränsad till 1
            miljon kronor. Jag tycker att storleken på exporten är ointressant.
            Vad vi skall diskutera är de riktlinjer som gäller. Det sägs där
            --
          </note>
          <note>
            och det förnekar heller inte statsrådet, såvitt jag förstår --
            att man inte skall exportera vapen till länder som kan använda
            dessa vapen för att undertrycka mänskliga rättigheter.
          </note>
          <note>
            Det är ju så, herr Dinkelspiel, att marinpjäser, luftvärnsmateriel
            osv., är just sådant som
          </note>
          <note>
            Indonesien använder för att döda östtimoreser. Det är detta vi
            ställer upp på. Är det inte lika bra att säga detta rent ut i
            stället för att linda in det, vilket
          </note>
          <note>
            Ulf Dinkelspiel gör i den sista meningen i sitt svar?
          </note>
          <note>
            Han säger att ''Indonesien spelar en betydelsefull roll för fortsatt
            politisk och ekonomisk stabilitet i
          </note>
          <note>
            Asien''.
          </note>
          <note>
            Indonesien är en intressant handelspartner, och då tar detta
            överhanden, och de mänskliga rättigheterna bli en andrahandsfråga.
            Så är det även i andra fall som har diskuterats här. Kina är ett
            exempel.
          </note>
          <note>
            Anf. 206 Statsrådet ULF DINKELSPIEL
          </note>
          <note>
            (m):
          </note>
          <note>
            Fru talman! Det finns förvisso anledning att kritisera Indonesien
            i fråga om respekten av mänskliga rättigheter på samma sätt som
            det finns anledning kritisera ett stort antal andra länder med
            vilka vi också upprätthåller handel och till vilka vi exporterar.
            Men en så onyanserad syn som Bertil
          </note>
          <note>
            Måbrink ger uttryck för har jag svårt att ha förståelse för.
          </note>
          <note>
            Att som frågeställaren gör beteckna Indonesien som en militärdiktatur
            är en betydande förenkling, vilket delvis är betecknande för den
            okunskap som råder i stora delar av världen om förhållandena i
          </note>
          <note>
            Indonesien och i Sydostasien i allmänhet.
          </note>
          <note>
            Indonesien styrs -- liksom många u-länder, inte minst i Asien
            -- onekligen på ett utpräglat auktoritärt sätt, och det är inte
            en demokrati i västerländsk mening. Men därifrån till att säga
            att detta helt diskvalificerar landet för export enligt gällande
            riktlinjer är steget långt.
          </note>
          <note type="speaker">
            Anf. 207 BERTIL MÅBRINK (v):
          </note>
          <note>
            Fru talman! Detta sista uttalande av Ulf
          </note>
          <note>
            Dinkelspiel var det mest fantastiska jag hört! Att kritisera
            att man pekar ut Indonesien som en militärdiktatur är allt vad
            Dinkelspiel kan åstadkomma i kritik -- inte mot Indonesien, utan
            mot oss som har ställt frågor!
          </note>
          <note>
            Alla vet att Indonesien har ockuperat Östtimor och begår grova
            förbrytelser mot dess befolkning.
          </note>
          <note>
            Indonesien är och förblir en brutal militärdiktatur,
          </note>
          <note>
            Ulf Dinkelspiel, så länge som man begår dessa skändligheter mot
            ett litet folk, nämligen östtimoreserna, punkt slut!
          </note>
          <note>
            Anf. 208 Statsrådet ULF DINKELSPIEL
          </note>
          <note>
            (m):
          </note>
          <note>
            Fru talman! Det är just förhållandena i Östtimor som vi har kritiserat
            och som är det främsta skälet till den återhållsamhet som vi iakttar
            beträffande krigsmaterielexport till Indonesien.
          </note>
          <note>
            Vi har här i denna kammare och på många andra sätt givit uttryck
            för vår avsky över händelserna i
          </note>
          <note>
            Östtimor och riktat stark kritik mot de brott som har begåtts
            mot de mänskliga rättigheterna. Det gjorde bl.a. utrikesminister
            af Ugglas i ett svar till
          </note>
          <note>
            Bertil Måbrink så sent som den 10 november i år.
          </note>
          <note>
            Vi följer noga utvecklingen, och vi kommer fortsatt att uppmärksamma
            de brott som begås mot de mänskliga rättigheterna. Jag är på intet
            sätt beredd att i den delen göra avkall på den kritik som vi i
            detta avseende har riktat mot Indonesien. Vad jag har försökt
            att göra är att nyansera den alltför ensartade bild som Bertil
            Måbrink ger uttryck för.
          </note>
          <note type="speaker">
            Anf. 209 TALMANNEN:
          </note>
          <note>
            Jag föreslår att överläggningen avslutas med ytterligare varsitt
            inlägg.
          </note>
          <note type="speaker">
            Anf. 210 BERTIL MÅBRINK (v):
          </note>
          <note>
            Fru talman! Det är ingen onyanserad bild som har förts fram när
            det gäller vilken typ av regim som finns i Indonesien och vad
            den bedriver för sorts brottslighet gentemot andra folk. Det är
            inte bara fråga om Östtimor, utan förbrytelser begås också i
          </note>
          <note>
            Papua Nya Guinea.
          </note>
          <note>
            Jag hoppas slutligen att Sverige upphör med över huvud taget
            all krigsmaterielexport till Indonesien.
          </note>
          <note>
            Det må handla om 1 miljon per år, men det är sådant materiel
            som kan döda människor. Det finns ingen anledning att fortsätta
            med detta. Det skulle vara en mycket viktig signal till Indonesiens
            regim och ett mycket viktigt stöd till dem som kämpar för sin
            frihet och självbestämmanderätt.
          </note>
          <note>
            Anf. 211 Statsrådet ULF DINKELSPIEL
          </note>
          <note>
            (m):
          </note>
          <note>
            Fru talman! Jag kan bara upprepa att regeringen liksom hittills
            vid prövning av alla frågor som rör krigsmaterielexport till Indonesien
            kommer att följa de riktlinjer som har lagts fast.
          </note>
          <note>
            Överläggningen var härmed avslutad.
          </note>
          <note>
            32 § Svar på fråga 1992/93:249 om konkurrensneutraliteten och
            den europeiska varvsindustrin
          </note>
          <note>
            Anf. 212 Statsrådet ULF DINKELSPIEL
          </note>
          <note>
            (m):
          </note>
          <note>
            Fru talman! Sten Andersson i Malmö har frågat mig om Sveriges
            möjligheter att verka för konkurrensneutralitet inom varvsindustrin
            mellan
          </note>
          <note>
            EES-länderna när EES-avtalet trätt i kraft. En näraliggande fråga
            av samma frågeställare besvarades av näringsminister Westerberg
            den 24
          </note>
          <note>
            november.
          </note>
          <note>
            En av EES-avtalets mest grundläggande principer är att jämlika
            konkurrensförutsättningar skall råda för företag inom EES-området.
            Denna princip tar sig bl.a. uttryck i EES-avtalets artikel 61,
            som innehåller ett generellt förbud mot allt offentligt stöd som
            kan snedvrida konkurrensen och påverka samhandeln. I denna bestämmelse
            finns dock stipulerat möjligheter till undantag i vissa fall,
            t.ex.
          </note>
          <note>
            för stöd till regioner med ekonomiska problem och industrier
            med strukturella problem.
          </note>
          <note>
            Varvsindustrin är en sådan sektor som inom EG
          </note>
          <note>
            bedömts ha strukturella problem. Ett särskilt rådsdirektiv reglerar
            frågan om stöd till varven.
          </note>
          <note>
            Detta direktiv gäller t.o.m. den 31 december 1993.
          </note>
          <note>
            Efter detta datum skall i princip allt varvsstöd upphöra, såvida
            inte beslut om förlängt varvsstöd fattas.
          </note>
          <note>
            Till EES-avtalet har fogats en gemensam deklaration i vilken
            de avtalsslutande parterna uttalar att det generella förbudet
            mot offentligt stöd inte skall tillämpas inom varvsindustrin så
            länge
          </note>
          <note>
            EG:s varvsdirektiv är i kraft, dvs. till utgången av år 1993.
          </note>
          <note>
            Sverige kommer genom EES-avtalets beslutsmekanismer att ges möjlighet
            att deltaga i utarbetandet av ett eventuellt nytt direktiv på
            området. I samband med detta kommer vi självfallet att verka för
            att alla varvssubventioner utfasas.
          </note>
          <note>
            Det stöd som beviljats varv i det forna DDR är av extraordinärt
            slag och motiveras av det extremt ansträngda ekonomiska läget
            och det stora behovet av omstrukturering. Dessutom är stödet villkorat
            med en skyldighet för Tyskland att minska de östtyska varvens
            produktionskapacitet med 40 %
          </note>
          <note>
            fram t.o.m. den 31 december 1995. Vad gäller de danska följdåtgärderna,
            omfattar de enligt de uppgifter vi fått endast en förlängning
            av gällande nationella stödregim. Det danska stödet ligger inom
            den i varvsdirektivet fastställda ramen.
          </note>
          <note>
            Anf. 213 STEN ANDERSSON i Malmö
          </note>
          <note>
            (m):
          </note>
          <note>
            Fru talman! Herr statsråd! Det är riktigt att jag för en tid
            sedan hade en debatt i den här frågan med
          </note>
          <note>
            Per Westerberg, men därefter har vi kunnat läsa i pressen att
            danskarna har beslutat att förlänga sitt stöd till varven. Det
            här drabbar svenska företag, som tävlar på samma marknad som de
            danska, norska och tyska varven.
          </note>
          <note>
            Det intressanta i svaret är att statsrådet säger att det danska
            agerandet bara är en förlängning. Då undrar jag: När flera länder
            kommit överens om en sak, kan då ett land ensidigt genomföra en
            förlängning? Statsrådet säger själv att varvsstödet skall upphöra
            1993. Nu har danskarna gått ut och sagt att man skall förlänga
            det eller öka det -- därom kan vi tvista, men det är ointressant.
            Faktum är att den danske ministern med ansvar för de här frågorna
            enligt pressen har sagt att han inte vill exportera danska arbetstillfällen
            till andra länder.
          </note>
          <note>
            Då är min fråga till statsrådet: När länderna inom
          </note>
          <note>
            EG kommit överens om att ha ett varvsstöd under en viss tid på
            grund av problem som finns för varven, kan ett land då ensidigt
            själv besluta att förlänga det stöd som man tidigare kommit överens
            om att det fanns ett slutdatum för?
          </note>
          <note>
            Anf. 214 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Såvitt jag vet har ingen EG-stat rätt att ensidigt
            besluta om införande av stödregimer till varvsindustrin. Även
            inom ramen för varvsdirektivet gäller att allt stöd måste anmälas
            och godkännas av EG-kommissionen innan det kan verkställas. Motsvarande
            kontroll kommer för övrigt att utövas på EFTA-sidan av EFTA:s
            övervakningsorgan ESA.
          </note>
          <note>
            I fråga om just varvsstödet vill jag också tillägga att vi under
            EES-förhandlingarna mycket hårt arbetade för all avveckling av
            varvsstöd redan från den 1 januari 1993, alltså från den tidpunkt
            då EES-
          </note>
          <note>
            avtalet skulle träda i kraft. Vi lyckades tyvärr inte åstadkomma
            detta. Vi kunde emellertid komma så långt att det finns ett gemensamt
            beslut om att nuvarande direktiv skall utlöpa vid utgången av
            det här året och, vilket inte är minst viktigt i sammanhanget,
            att vi kommer att få möjlighet att påverka utformningen av det
            framtida direktivet.
          </note>
          <note>
            Jag har därför goda förhoppningar om att vi skall uppnå vad vi
            båda gemensamt eftersträvar, nämligen konkurrensneutralitet i
            det här avseendet. Även om jag beklagar det danska stödet liksom
            den konkurrenssnedvridning som är en följd av de åtgärder som
            har vidtagits i DDR, så får jag konstatera att de ligger i linje
            och är förenliga med den överenskommelse som har träffats mellan
          </note>
          <note>
            EFTA-länderna och EG på det här området och som har lagts fast
            i EES-avtalet.
          </note>
          <note>
            Anf. 215 STEN ANDERSSON i Malmö
          </note>
          <note>
            (m):
          </note>
          <note>
            Herr talman! Jag är säkert en lika stor EG-
          </note>
          <note>
            anhängare som statsrådet. Ibland händer emellertid saker och
            ting som är svåra att förklara.
          </note>
          <note>
            Statsrådet säger att man inte ensidigt kan besluta om en höjning
            eller en förlängning, men det är vad
          </note>
          <note>
            Danmark gör. Vad finns det för möjligheten till sanktioner mot
            ett land som bedriver en verksamhet som man tidigare kommit överens
            om att man inte skulle bedriva?
          </note>
          <note>
            Anf. 216 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Som jag sade finns det inte någon förpliktelse mellan
            EFTA-länderna och EG och alltså ingen förpliktelse gentemot Sverige.
            Hade det stridit mot överenskommelsen i EES-avtalet, hade vi kunnat
            ta upp frågan och i sista hand kunnat föra den till domstolen.
          </note>
          <note>
            Nu är det här en intern EG-fråga. Danskarna har inte rätt att
            ensidigt, internt inom EG, vidta de här åtgärderna, utan de måste
            ha Kommissionens godkännande. Jag kan icke direkt svara på om
            danskarna har fått det godkännandet, men såvitt jag förstår måste
            de ha det, annars är det en internt inom EG regelstridig åtgärd,
            som Kommissionen i så fall kan ingripa mot. Vi har tyvärr inga
            möjligheter att påverka den här utvecklingen.
          </note>
          <note>
            Jag har inte hört att det skulle vara en regelvidrig åtgärd från
            dansk sida, och det skulle i så fall betyda att Kommissionen har
            givit sitt godkännande för det här året. På den punkten är jag
            emellertid inte helt säker.
          </note>
          <note>
            Anf. 217 STEN ANDERSSON i Malmö
          </note>
          <note>
            (m):
          </note>
          <note>
            Herr talman! Jag hoppas att vi framöver slipper ta upp sådana
            här fall. Det är svårt att agera för EG, att tala om lika konkurrens
            där ingen skillnad görs mellan det ena och det andra landet, om
            ett land tydligen ändå och -- som statsrådet säger -- troligen
            med Kommissionens godkännande kan agera på det här viset. Man
            var ju överens om en tidpunkt då subventionerna skulle upphöra.
            Då är det stötande att ett land tydligen ändå ges möjlighet att
            agera i strid mot det beslut som tidigare har fattats.
          </note>
          <note>
            Anf. 218 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Jag hoppas att en sådan här situation inte skall
            behöva uppstå efter det att avtalet har trätt i kraft och det
            därmed finns en fördragsenlig förpliktelse mellan EG och EFTA.
            Som det nu är finns det alltså ingen förpliktelse från dansk sida.
          </note>
          <note>
            Det finns inget åtagande gentemot oss att inte bibehålla stödet.
            Så vi kan inte i något avseende åberopa ett avtalsbrott.
          </note>
          <note>
            Det här innebär -- för att vända på resonemanget --
          </note>
          <note>
            att vi, när EES-avtalet träder i kraft och vi får delta i utarbetandet
            av det nya varvsdirektivet, tack vare ett internationellt samarbete
            -- inom ramen för
          </note>
          <note>
            EES men också inom OECD, där vi arbetar vidare på det här --
            kan medverka till att denna konkurrenssnedvridning undanröjs.
          </note>
          <note>
            Överläggningen var härmed avslutad.
          </note>
          <note>
            33 § Svar på fråga 1992/93:276 om svensk cykelindustri och tullskyddet
          </note>
          <note>
            Anf. 219 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Alf Eriksson har frågat näringsministern om han
            är beredd att ta initiativ till förändringar som ger svensk cykeltillverkning
            samma tullskydd som konkurrenterna i Europa.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            Jag vill först beklaga att läget för Monark Crescent
          </note>
          <note>
            AB nu blivit sådant att man tvingats avisera en nedläggning i
            Varberg.
          </note>
          <note>
            Monark Crescent AB och Varbergs kommun begärde i våras hos Utrikesdepartementet
            att den svenska tullen på cyklar skulle anpassas till den tullnivå
            som råder inom EG. Bakgrunden till framställningen var ökningen
            av importen av cyklar till låga priser från Taiwan.
          </note>
          <note>
            Den utredning jag lät Kommerskollegium göra visade att de svenska
            cykeltillverkarnas situation var besvärlig men att det inte var
            entydigt att detta enbart berodde på importen från Taiwan. Min
            bedömning var vidare att en förtida anpassning till
          </note>
          <note>
            EG-nivån av tullnivån på cyklar kunde skapa ett olyckligt prejudikat
            vad gäller tullarna på andra varuområden.
          </note>
          <note>
            Min reaktion på företagets framställning var därför att jag inte
            var beredd att föreslå regeringen en tulländring av den typ som
            föreslagits.
          </note>
          <note>
            Jag framförde emellertid också till företaget att man hade möjlighet
            att göra en framställning till
          </note>
          <note>
            Kommerskollegium om åtgärder enligt den s.k.
          </note>
          <note>
            skyddsklausulen i GATT-avtalet eller om åtgärder mot illojal
            konkurrens i form av dumpad import i enlighet med förordningen
            (1985:738) om dumpnings- och subventionsundersökningar.
          </note>
          <note>
            Någon sådan framställning har inte inkommit. Om en undersökning
            av Kommerskollegium skulle visa att det var motiverat att vidta
            en åtgärd av detta slag, skulle jag naturligtvis inte tveka att
            föreslå det.
          </note>
          <note type="speaker">
            Anf. 220 ALF ERIKSSON (s):
          </note>
          <note>
            Herr talman! Jag tackar statsrådet för svaret.
          </note>
          <note>
            Jag konstaterar att svensk cykelindustri tenderar att röna samma
            öde som tekoindustrin.
          </note>
          <note>
            Förmodligen blir cykelindustrins öde ännu värre --
          </note>
          <note>
            den är nämligen på väg att slås ut helt.
          </note>
          <note>
            Cykelindustrin drabbas inte enbart av lågprisimporten från Asien.
            Det står klart. Bristen på tullskydd i Sverige gör dessutom att
            tillverkningen med fördel flyttas till andra länder,
          </note>
          <note>
            EG-länder exempelvis, för att man på så sätt skall få en hemmamarknad.
          </note>
          <note>
            Det som nu händer med den svenska cykelindustrin borde vara skäl
            nog för ministern att ta initiativ till en åtgärd som ger oss
            skyddstullar mot Asien. Det handlar inte enbart om Taiwan, även
            om det just nu gör det. Kina håller på att bygga upp sin tillverkning,
            och med Kinas förutsättningar är bedömningen att man kommer att
            dumpa marknaden på cyklar även i Sverige.
          </note>
          <note>
            Eftersom EG-länderna med sin stora marknad har ett skydd, ökar
            trycket på Sverige. Det syns mycket tydligt på importstatistiken.
            Jag anser att den svenska regeringen måste handla nu, annars är
            den svenska cykelindustrin utslagen inom en snar framtid.
          </note>
          <note>
            Anf. 221 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Låt mig först säga att jag delar uppfattningen att
            den svenska cykelindustrin är i ett besvärligt läge. Det råder
            inget tvivel om att konkurrensen från utlandet har varit en starkt
            bidragande orsak till detta.
          </note>
          <note>
            Den fråga som ställs här gäller om jag är beredd att höja tullarna
            som följd av detta och anpassa dem till EG-nivå. Att vidta en
            åtgärd av den typen vore, både av principiella skäl och av hänsyn
            till de nu pågånde GATT-förhandlingarna, att sända ut alldeles
            fel signal.
          </note>
          <note>
            Jag kan försäkra att vi får massor av olika framställningar om
            att vi skall göra tullförändringar i avvaktan på EG-medlemskapet.
            Men både när det gäller tullsänkningar och när det gäller tullhöjningar
            anser jag det vara naturligt att avvakta EG-medlemskapet, inte
            minst därför att jag tror att vi är eniga om att vi inte skall
            bygga upp en tullmur mot omvärlden inför den dag då åtminstone
            jag hoppas att Sverige skall bli medlem av EG.
          </note>
          <note>
            Nu sades det att det här var fråga om dumpad export från Taiwan
            och Kina. Jag uppfattade direkt ordet dumpad. Då ställer sig saken
            naturligtvis på ett annat sätt. Om det skulle förhålla sig på
            det sättet och det kan påvisas att det här är fråga om dumpning,
            kan den frågan, på framställning av det berörda företaget, mycket
            väl prövas i den ordning som är föreskriven för antidumpningundersökningar.
            Men som jag sade i mitt svar tidigare har någon sådan framställning
            inte gjorts av det berörda företaget. Jag kan alltså inte handla
            efter den linjen.
          </note>
          <note type="speaker">
            Anf. 222 ALF ERIKSSON (s):
          </note>
          <note>
            Herr talman! Jag är fullt medveten om att det är besvärligt att
            i dag diskutera höjda tullar. Vi borde egentligen diskutera det
            motsatta. Men nu är situationen som den är.
          </note>
          <note>
            Jag efterlyser en öppning i den här frågan, så att vi, och även
            cykelarbetarna här i landet, ser en ljuspunkt någonstans som tyder
            på att den här frågan skall kunna drivas vidare. Det vore bra
            att få en upplösning för att kunna jobba framåt i en positiv anda.
          </note>
          <note>
            Anf. 223 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! För det första uppfattar jag att Alf
          </note>
          <note>
            Eriksson och jag är eniga om att ett medlemskap i
          </note>
          <note>
            EG inte får leda till att vi bygger upp tullar mot omvärlden,
            även om Alf Eriksson i det här fallet uppenbarligen är beredd
            att förorda detta.
          </note>
          <note>
            För det andra ställer Alf Eriksson frågan om man inte kan se
            några öppningar. Om det förhåller sig på det sätt som Alf Eriksson
            säger, att det är fråga om dumpad export från de berörda länderna,
            finns det möjligheter att pröva just den frågan. Mig veterligen
            har EG gjort en sådan prövning eller är i färd med att göra det.
            Det finns legala instrument och möjligheter också för oss att
            pröva den frågan.
          </note>
          <note>
            Det kan alltså göras i detta speciella fall.
          </note>
          <note type="speaker">
            Anf. 224 ALF ERIKSSON (s):
          </note>
          <note>
            Herr talman! Vi delar uppfattningen om frihandel, men det finns
            ju ingen regel utan undantag. I det här fallet har vi hamnat på
            undantag.
          </note>
          <note>
            Jag skall ta med svaret till berörda. Jag hoppas att det kan
            bli en lösning på problemet utifrån den bakgrund som jag har beskrivit.
          </note>
          <note>
            Överläggningen var härmed avslutad.
          </note>
          <note>
            34 § Svar på fråga 1992/93:287 om EES-
          </note>
          <note>
            avtalet
          </note>
          <note>
            Anf. 225 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Tage Påhlsson har frågat mig vilka åtgärder regeringen
            avser vidta i det fall folkomröstningsresultat eller eventuellt
            senarelagt beslut i något land skulle försena EES-avtalet.
          </note>
          <note>
            Det schweiziska folket har som bekant i folkomröstningen i söndags
            sagt nej till EES-
          </note>
          <note>
            avtalet. Vi respekterar självfallet detta beslut, samtidigt som
            vi beklagar att en viktig samarbetspartner inte kan delta i EES-samarbetet.
          </note>
          <note>
            Den avtalade tidpunkten för ikraftträdande av avtalet kommer
            inte att kunna hållas. Vi väntar fortfarande på resultatet av
            folkomröstningen i
          </note>
          <note>
            Liechtenstein den 11 och 13 december, men redan nu inriktar vi
            alla våra ansträngningar på att sätta avtalet i kraft så snart
            som möjligt för de återstående länderna.
          </note>
          <note>
            Avtalet innehåller bestämmelser för den situation som nu har
            uppstått. Om ett land inte kan ratificera, skall en s.k. diplomatkonferens
            inkallas för att se över avtalet och göra nödvändiga justeringar.
          </note>
          <note>
            Från svensk sida är utgångspunkten att den översyn av avtalet
            som nu blir nödvändig skall begränsas till en teknisk genomgång.
            Det betyder att sakinnehållet i avtalet skall lämnas oförändrat.
          </note>
          <note>
            EES-utskottet har i sitt betänkande framhållit att avtalet är
            ett resultat av en lång och grundlig process. Beredningsprocessen
            finns väl beskriven i betänkandet, där utskottet framhåller att
            ett stort antal myndigheter och organisationer som berörs av EES-avtalet
            fortlöpande har varit involverade i förhandlingsarbetet och haft
            tillfälle att framföra sina synpunkter.
          </note>
          <note>
            Vidare framhåller utskottet att om det visar sig att något EFTA-land
            inte kan eller kommer att kunna ratificera avtalet, är det angeläget
            att en överenskommelse med samma innehåll som EES-
          </note>
          <note>
            avtalet ändock kommer till stånd med en så bred anslutning som
            möjligt bland EFTA-länderna.
          </note>
          <note>
            Detta är också regeringens linje. En sådan överenskommelse kommer
            i enlighet med utskottets betänkande att föreläggas riksdagen
            för godkännande.
          </note>
          <note type="speaker">
            Anf. 226 TAGE PÅHLSSON (c):
          </note>
          <note>
            Herr talman! Jag tackar statsrådet för svaret.
          </note>
          <note>
            Utvecklingen har så att säga rasat förbi oss här. Jag skrev frågan
            med tanke på att den skulle komma upp förra tisdagen. Då hade
            statsrådet inte möjlighet att vara här, därför skrev jag om den
            litet grand och daterade den på nytt.
          </note>
          <note>
            Men frågan är inte mindre viktig för det. Nu har vi alltså sett
            hur det gick i Schweiz. Jag tillhörde dem som varnade för detta
            i EES-dabatten och ville återförvisa ärendet. Jag kände på mig
            att detta skulle hända i Schweiz. Det var ju ingen högoddsare
            i och för sig.
          </note>
          <note>
            Jag är alltså orolig för EES-avtalets misstämning med våra grundlagar.
            Det har påpekats från mycket vederhäftigt håll i debatten -- den
            debatt som ibland kallas för fem-i-tolv-debatten.
          </note>
          <note>
            Nu är vi i den förseningssituation som ingen ville höra talas
            i debatten före EES-beslutet. Jag skulle alltså kunna säga: Vad
            var det jag sade? Men det finns ingen anledning att vara skadeglad.
            Jag är orolig för avtalet.
          </note>
          <note>
            Jag undrar hur det blir för oss i Sverige nu. Måste vi inte ta
            en ny i debatt i kammaren inför det nya beslutet? Hur skall vi
            göra med allt som har hänt efter den 31 juli? Det är ju det som
            hänt efter den
          </note>
          <note>
            31 juli som vi hade med i vårt beslut om EES-
          </note>
          <note>
            avtalet. Det lär ju vara så att det är ett hundratal rättsakter
            ytterligare som vi skall ratificera. Hur skall vi klara den biten?
            Är det inte dags att vi nu går ut med en massiv information om
            EES-avtalet?
          </note>
          <note>
            Anf. 227 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Jag är också bekymrad över den här utvecklingen.
            Jag känner en oro för avtalet. Det är just av den anledningen
            som jag anser att det är viktigt att vi så snart som möjligt kommer
            till skott när det gäller att sätta avtalet i kraft, trots att
          </note>
          <note>
            Schweiz valt att inte följa med tåget.
          </note>
          <note>
            Nu kom inte detta schweiziska nej som en blixt från klar himmel.
            Även riksdagens utskott har i sin vishet förutsett den här situationen
            och uppmanar regeringen att vidta erforderliga åtgärder för att
            sätta avtalet i kraft, även om något land -- man hade väl framför
            allt Schweiz och Liechtenstein i åtanke -- skulle hoppa av avtalet.
          </note>
          <note>
            Frågan om grundlagsenligheten har, som bekant, noga granskats.
            Den finns kommenterad i ett betänkande. Konstitutionsutskottet
            har alltså tittat på frågan. Likaså har lagrådet tittat på den.
            Avtalet har alltså på sedvanligt sätt varit föremål för granskning
            i lagrådet. Den samlade uppfattningen är att avtalet är förenligt
            med grundlagen. Annars skulle det med all sannolikhet inte ha
            godtagits av denna riksdag.
          </note>
          <note>
            Tage Påhlsson frågar hur vi skall förfara med de rättsakter som
            EG har beslutat om efter den 31 juli och som naturligen bör utgöra
            en del av det framtida samarbetet mellan Sverige och EG. Jag kan
            endast säga att det här kommer att successivt förhandlas fram,
            parallellt med ikraftsättandet av avtalen, och i sinom tid föreläggas
            riksdagen.
          </note>
          <note>
            Slutligen till informationsfrågan. Jag vill bara säga att jag
            delar helt Tage Påhlssons uppfattning om behovet av ytterligare
            information. Vi kommer att satsa på detta.
          </note>
          <note type="speaker">
            Anf. 228 TAGE PÅHLSSON (c):
          </note>
          <note>
            Herr talman! Det var trevligt att höra att statsrådet och jag
            är inne på samma linje. När det gäller den
          </note>
          <note>
            EES-debatt som vi hade för två tre veckor sedan har jag en känsla
            av att den allmänna inställningen här i kammaren var att det inte
            finns några problem på informationssidan, att informationen har
            varit tillräcklig osv. Det tycker jag definitivt inte. Det är
            därför bra om vi kan enas om att det är dags att göra en ordentlig
            informationsinsats.
          </note>
          <note>
            EG spurtade ju ordentligt på höstkanten när det gällde att anta
            nya lagar och regler. Däri ingår många bestämmelser på varuområdet
            och bestämmelser om offentlig upphandling av tjänster, avreglering
            av landtransporter osv. Det gäller även försäkringsverksamheten
            och andra frågor som kan vara av mycket stort intresse. Jag tycker
            nog att det finns anledning att ta tillkommande rättsakter på
            allvar.
          </note>
          <note>
            Anf. 229 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Tage Påhlsson säger att det är dags att gå ut med
            ordentlig information. Jag vill nog göra en liten korrigering
            på den punkten. Enligt min mening har vi gått ut med ordentlig
            information om
          </note>
          <note>
            EES-avtalet. Knappast något avtal har det väl informerats så
            mycket om som just EES-avtalet.
          </note>
          <note>
            Men det finns inget bra som inte kan göras bättre.
          </note>
          <note>
            Redan i den riksdagsdebatt där EES-avtalet antogs aviserade jag
            ytterligare information. Sedan dess har vi gått vidare.
          </note>
          <note>
            Jag hoppas att vi i början av nästa år skall kunna nå ut till
            alla hushåll med information som bl.a. rör
          </note>
          <note>
            EES-avtalet.
          </note>
          <note>
            När det gäller de tillkommande rättsakterna instämmer jag helt
            i vad Tage Påhlsson säger. Det är angeläget att de får en lika
            noggrann granskning som de hittillsvarande rättsakterna fått.
            De kommer efter sedvanlig prövning att föreläggas riksdagen för
            godkännande.
          </note>
          <note type="speaker">
            Anf. 230 TAGE PÅHLSSON (c):
          </note>
          <note>
            Herr talman! Vi är överens om att det behövs information till
            hushåll t.ex. Ja, det har getts ordentlig information, men till
            vem? Information har alltså getts, men på ett plan där gemene
            man inte kunnat tillgodogöra sig den.
          </note>
          <note>
            Jag vill påstå att massmedia också vaknat alldeles för sent i
            det här sammanhanget.
          </note>
          <note>
            När det gäller grundlagsfrågorna är vi inte överens, ministern.
            Det finns ju en grundlagsutredning inför
          </note>
          <note>
            EG, och den beräknas förelägga sina resultat i februari. Jag
            tycker att det fortfarande finns anledning att avvakta de resultaten.
          </note>
          <note>
            Hur har regeringen det med beredskapen när det gäller EES? Ännu
            så länge har ju merparten av
          </note>
          <note>
            EG-länderna inte fattat beslut. Man kan spekulera i orsakerna.
            Det är möjligt att de avvaktat Schweiz beslut för att slippa fatta
            dubbla beslut i sina parlament. När kan man räkna med en ratificering
            av avtalet?
          </note>
          <note>
            Anf. 231 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Först när det gäller informationen.
          </note>
          <note>
            Det finns inget bra som inte kan göras bättre. Vi skall lära
            av gjorda misstag. Jag hoppas att Tage
          </note>
          <note>
            Påhlsson medverkar till att vi nu intensifierar informationen
            kring medlemskapet, så att ingen när den dagen kommer kan säga:
            Jag hade inte tillfälle att sätta mig in i konsekvenserna av ett
            medlemskap.
          </note>
          <note>
            Sedan när det gäller godkännandet av EES-avtalet.
          </note>
          <note>
            Först och främst tror jag att en majoritet av medlemsländerna
            i EG och Europaparlamentet har godkänt det. Men det viktiga är
            att jag inte har någon anledning att tro att det finns annat än
            tekniska svårigheter på vägen för ett godkännande av avtalet.
            Detta låg i korten när avtalet måste omförhandlas av schweizarna.
            Vi har också fått klara uttalanden från EG efter den schweiziska
            folkomröstningen om att man avser att gå vidare och att man är
            inställd på att sätta avtalet i kraft så snart som möjligt. Det
            tar vi fasta på.
          </note>
          <note type="speaker">
            Anf. 232 TAGE PÅHLSSON (c):
          </note>
          <note>
            Fru talman! Beträffande de EG-länder som har fattat beslut om
            ett avtal har jag fått upplysningar från olika håll, bl.a. från
            riksdagens utredningstjänst, om att det förhåller sig på det sätt
            som jag anger i min fråga. Det är alltså endast
          </note>
          <note>
            Portugal och Irland som har fattat beslut. Dessutom skall Irland
            fatta ytterligare ett beslut i sitt parlament. Men det lär inte
            vara några större problem med det.
          </note>
          <note>
            Vissa länder, t.ex. Spanien och Portugal, är mycket ljumt inställda
            till EES-avtalet och till EES-frågan över huvud taget. Man kan
            fråga sig vad som kommer att hända där.
          </note>
          <note>
            I dag har alltså merparten av EG-länderna inte fattat beslut.
          </note>
          <note>
            Jag ställer mycket gärna upp och kommer att göra vad jag kan
            när för att sprida information. Men jag tycker att vi skall jobba
            tillsammans och verkligen gå in för arbetet med att informera
            om EES och väl också för att satsa de medel som behövs.
          </note>
          <note>
            Anf. 233 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Jag tackar för det beskedet. Med gemensamma insatser
            skall vi öka och förbättra informationen rörande både EES och
            medlemskapet.
          </note>
          <note>
            När det gäller EG-ländernas inställning vill jag inte utesluta
            att Tage Påhlsson har rätt rent tekniskt.
          </note>
          <note>
            Men det finns ett alldeles färskt uttalande om att
          </note>
          <note>
            EG-länderna är angelägna om att sätta avtalet i kraft så snart
            som möjligt. EFTA:s ministermöte äger rum under de närmaste dagarna.
            Från svensk sida kommer vi att verka för att en diplomatkonferens
            inkallas, förhoppningsvis i januari, för att besluta om ändringar
            som erfordras för att avtalet skall kunna sättas i kraft och för
            att den försening som ovillkorligen följer av schweizarnas nej
            skall kunna begränsas till en tidrymd om högst sex månader. Alla
            ansträngningar kommer att inriktas på detta. Jag har goda förhoppningar
            om att vi skall kunna åstadkomma ett tillfredsställande resultat
            i det avseendet.
          </note>
          <note>
            Överläggningen var härmed avslutad.
          </note>
          <note>
            35 § Svar på fråga 1992/93:284 om miljöprövningen av Rödkobbsleden
          </note>
          <note>
            Anf. 234 Statsrådet GÖREL THURDIN
          </note>
          <note>
            (c):
          </note>
          <note>
            Herr talman! Pär Granstedt har, med anledning av planerna på
            att dra en ny farled över
          </note>
          <note>
            Rödkobbsfjärden i Stockholms skärgård, frågat mig på vad sätt
            jag avser att säkerställa att förslaget om Rödkobbsleden blir
            föremål för en tillräckligt ingående prövning från miljösynpunkt.
          </note>
          <note>
            En ny farled över Rödkobbsfjärden har åter aktualiserats genom
            utredningen om färjetrafiken till och från Stockholmsregionen.
            Vidare har
          </note>
          <note>
            Naturskyddsföreningen och landstingsrådet Knut
          </note>
          <note>
            Nilsson i skrivelser till Miljö- och naturresursdepartementet
            nyligen väckt frågan om regeringen skall pröva en sådan farled
            enligt 4 kap.
          </note>
          <note>
            naturresurslagen.
          </note>
          <note>
            En viktig uppgift för den nämnda utredningen har varit att kartlägga
            och analysera hur färjetrafiken och den anknytande landtrafiken
            kan utformas med hänsyn till såväl miljön som ett effektivt transportsystem.
            Utredningen har lämnat sin rapport till Kommunikationsdepartementet.
          </note>
          <note>
            Utredningen har remissbehandlats och bereds för närvarande i
            regeringskansliet.
          </note>
          <note>
            Inrättande av nya allmänna farleder prövas enligt farledslagen
            (1983:293). I sammanhanget bör nämnas att hushållningsbestämmelserna
            i naturresurslagen från den 1 juli 1992 även skall tillämpas i
            beslut om inrättande av allmän farled.
          </note>
          <note>
            Farleden kan också prövas enligt 4 kap.
          </note>
          <note>
            naturresurslagen. Något beslut i den frågan föreligger emellertid
            inte, och jag kan självfallet inte här föregripa ett eventuellt
            ställningstagande av regeringen i den frågan.
          </note>
          <note>
            Oberoende av hur en eventuell farled över
          </note>
          <note>
            Rödkobbsfjärden kommer att prövas måste numera en miljökonsekvensbeskrivning
            upprättas.
          </note>
          <note>
            En sådan beskrivning skall möjliggöra en samlad bedömning av
            den planerade farledens inverkan på bl.a. miljön och hushållningen
            med naturresurserna.
          </note>
          <note type="speaker">
            Anf. 235 PÄR GRANSTEDT (c):
          </note>
          <note>
            Herr talman! Jag vill tacka statsrådet Görel
          </note>
          <note>
            Thurdin för svaret på min fråga. Som statsrådet naturligtvis
            är väl medveten om är planerna på att dra en farled över Rödkobbsfjärden
            något som väcker en hel del bekymmer bland människor som har ett
            engagemang för miljön i Stockholms skärgård. Det innebär betydande
            ingrepp i en fjärd som hittills har varit ganska ostörd, i varje
            fall när det gäller tyngre trafik.
          </note>
          <note>
            Det är viktigt att denna fråga får en så omsorgsfull prövning
            som möjligt och att en farled inte kommer till stånd om man inte
            har försäkrat sig om att detta kan ske utan negativa miljökonsekvenser
            av betydelse. Jag utgår från att det är regeringens ambition att
            se till att den här frågan prövas så grundligt som det över huvud
            taget är möjligt.
          </note>
          <note>
            Jag har uppfattningen att en prövning enligt 4 kap.
          </note>
          <note>
            naturresurslagen är den mest ingående prövning som är möjlig.
            Det skulle därför vara av värde om statsrådet litet grand utvecklade
            vilka förutsättningarna är för att få till stånd en sådan prövning.
            Jag förstår att ett regeringsbeslut inte kan föregripas av statsrådet
            här i kammaren. Men jag tycker att det vore värdefullt om statsrådet
            med några ord kunde tala om på vilka grunder en sådan prövning
            skulle kunna komma till stånd.
          </note>
          <note>
            Anf. 236 Statsrådet GÖREL THURDIN
          </note>
          <note>
            (c):
          </note>
          <note>
            Herr talman! Man kan säga att den första grunden är att en ansökan
            om ett projekt kommer in till något av departementen. Sedan görs
            det naturligtvis en bedömning av huruvida frågan är av en sådan
            omfattning att t.ex. regeringen tar ett eget initiativ. Som regel
            är det en myndighet eller någon annan som anser att frågan kräver
            en prövning enligt 4 kap. naturresurslagen. Innan ett sådant beslut
            fattas skickar regeringen ut frågan på remiss och kontrollerar
            vad inblandade parter anser om en prövning enligt 4 kap. naturresurslagen.
            I övrigt finns det naturligtvis även tillgång till material av
            varierande slag.
          </note>
          <note>
            I detta fall finns det en utredning som har gjort miljökonsekvensbedömningar
            av olika alternativa lägen när det gäller olika hamnar, osv.
          </note>
          <note>
            Det är alltså olika frågor som skall hanteras innan man kan fatta
            ett beslut. En ny farled kopplas så att säga till naturresurslagen.
            Det krävs att en sådan farled inte strider mot naturresurslagens
            hushållningsbestämmelser. Denna koppling är relativt ny. Den främsta
            kopplingen gäller kapitlet om miljökonsekvensbeskrivningar.
          </note>
          <note>
            Jag vill avsluta med att säga att det, precis som Mats
          </note>
          <note>
            Odell sade vid en tidigare frågestund med Pär
          </note>
          <note>
            Granstedt, är viktigt att man gör noggranna miljöprövningar av
            nya farleder och att man utreder de långsiktiga miljökonsekvenserna
            i en sådan känslig del av naturen.
          </note>
          <note type="speaker">
            Anf. 237 PÄR GRANSTEDT (c):
          </note>
          <note>
            Herr talman! Efter det som statsrådet Thurdin nu har sagt, känner
            jag mig ganska förvissad om att det kommer att bli en prövning
            enligt 4 kap.
          </note>
          <note>
            naturresurslagen. Det är ju alldeles uppenbart att de kriterier
            som har redovisats här är uppfyllda.
          </note>
          <note>
            Det finns ett ärende som är känsligt ur miljösynpunkt. Det finns
            framförda önskemål om att ärendet skall prövas. Det redovisas
            dels i svaret, dels i kulturlandstingsrådets skrivning. Även naturvårdsintressen
            har hört av sig. Enligt uppgifter som jag har fått uppfattar
          </note>
          <note>
            Naturvårdsverket att dess yttrande också är en begäran om en
            prövning enligt 4 kap.
          </note>
          <note>
            naturresurslagen, även om det tydligen var något otydligt formulerat.
          </note>
          <note>
            Det finns starka miljöintressen att ta till vara.
          </note>
          <note>
            Regeringen har uppenbarligen ett mycket stort intresse av att
            det skall bli en noggrann miljöprövning. Därmed har jag ganska
            stora förhoppningar om att det blir en prövning enligt
          </note>
          <note>
            4 kap. naturresurslagen.
          </note>
          <note>
            Anf. 238 Statsrådet GÖREL THURDIN
          </note>
          <note>
            (c):
          </note>
          <note>
            Herr talman! Pär Granstedt har gjort en alldeles korrekt tolkning
            när det gäller att vi kommer att hantera denna fråga med största
            allvar. Vilket beslut som kommer att fattas kan jag inte uttala
            i dag. Det som jag kan konstatera är att man på
          </note>
          <note>
            Kommunikationsdepartementet hanterar materialet från utredningen
            och att vi på
          </note>
          <note>
            Miljödepartementet hanterar de skrivelser som har kommit in.
            Man kan säga att ärendet är under beredning.
          </note>
          <note type="speaker">
            Anf. 239 PÄR GRANSTEDT (c):
          </note>
          <note>
            Herr talman! Med dessa ord känner jag mig tills vidare ändå ganska
            trygg att detta kommer att hanteras på ett seriöst sätt, vilket
            ärendet faktiskt är värt.
          </note>
          <note>
            Överläggningen var härmed avslutad.
          </note>
          <note>
            36 § Svar på fråga 1992/93:268 om Arlanda och infrastruktursatsningar
          </note>
          <note>
            Anf. 240 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Lars Biörck har frågat mig om vilka åtgärder som
            jag avser att vidta för att systemkraven på Arlandas matartrafik
            utformas så att de ligger inom en acceptabel ram.
          </note>
          <note>
            Den ekonomiske rådgivare som regeringen anlitade i augusti har
            i dagarna lämnat sin slutrapport med förslag till hur vi kan bygga
          </note>
          <note>
            Arlandabanan med ett så litet bidrag som möjligt över statsbudgeten.
            Den rapporten behandlas i dag av Delegationen för infrastrukturinvesteringar.
            Ett beslut kommer därefter att fattas hur projektet skall drivas
            vidare. På samma sätt som SJ i dag har full frihet att själva
            bestämma om biljettpriser, anser jag att det eller de trafikföretag
            som kommer att trafikera Arlandabanan bör ha rätt att själva bestämma
            över biljettpriset med utgångspunkt i affärsmässiga överväganden.
          </note>
          <note>
            Lars Biörck har också tagit upp frågan om den tredje landningsbanan
            på Arlanda, som enligt
          </note>
          <note>
            Biörck ligger i malpåse efterson denna utbyggnad fordrar att
            Arlanda får spårburen matartrafik.
          </note>
          <note>
            Påståendet är inte helt korrekt. Det övervägande skälet till
            att arbetet med den tredje landningsbanan inte har startat är
            att
          </note>
          <note>
            Koncessionsnämnden för miljöskydd ännu ej har meddelat de närmare
            villkor som skall gälla för trafiken på banan.
          </note>
          <note>
            Det är dock mycket riktigt, som Lars Biörck säger, att det i
            tillståndsbeslutet finns en koppling mellan den tredje rullbanan
            på Arlanda och järnvägen till
          </note>
          <note>
            Arlanda. Det rör sig då om regeringens beslut den
          </note>
          <note>
            15 augusti 1991 om tillstånd enligt 4 kap. i naturresurslagen
            att utvidga verksamheten vid
          </note>
          <note>
            Arlanda flygplats med en tredje rullbana.
          </note>
          <note type="speaker">
            Anf. 241 LARS BIÖRCK (m):
          </note>
          <note>
            Herr talman! Jag ber att få tacka kommunikationsministern för
            svaret. Jag var kanske litet dålig med ''timingen''. Jag fick
            svaret några dagar för sent. Om jag förstår detta rätt, behandlar
            man just i dag i Delegationen för infrastrukturinvesteringar hur
            man skall lägga fram de vidare förslagen. Det blir förstås mycket
            intressant för oss alla att nu se vilka förslag som vi kommer
            att få ta del av från denna utredning.
          </note>
          <note>
            Om jag har förstått detta rätt, gällde det uppdrag som den ekonomiske
            rådgivaren fick att se på de möjligheter som finns att ordna en
            extern och kommersiell finansiering av denna bana. Men i detta
            kanske även ligger att överväga hur banan skall byggas, hur den
            skall sträckas och vad den får kosta. Det finns ju ett talesätt
            i Sverige som lyder:
          </note>
          <note>
            Man skall inte låta det bästa bli det godas fiende.
          </note>
          <note>
            Jag är litet rädd för att vi just i detta fall har haft ett sådant
            problem. Det kanske är det problem som
          </note>
          <note>
            Sverige över lag har lidit av, nämligen att vi har haft stora
            ambitioner som vi inte har kunnat bekosta.
          </note>
          <note>
            Då får vi de ekonomiska problem som vi har råkat ut för.
          </note>
          <note>
            När det gäller Arlandabanan finns det sedan gammalt ett förslag
            som är mycket elegant och futuristiskt. Det är en mycket tjusig
            lösning när det gäller möjligheterna för trafikanterna i hela
          </note>
          <note>
            Sverige. Men det kanske har visat sig att vi inte kan välja det
            som är det bästa, eftersom vi egentligen inte har råd med det.
          </note>
          <note>
            Jag skulle vilja höra kommunikationsministerns synpunkter på
            de förslag som har lagts fram på senare tid. Jag tänker på det
            som Sigtuna kommun har arbetat med och som gäller möjligheten
            att dra ett spår en kortare väg från Märsta till Arlanda.
          </note>
          <note>
            Men det finns även ett annat förslag, nämligen att utveckla kollektivtrafiken
            med buss.
          </note>
          <note>
            Anf. 242 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Först tycker jag ändå att vi skall slå fast att
            Arlandabanan för närvarande byggs för fullt. Den 15 november förra
            året startade bygget med att bygga ut fyrspåret mellan Rosersberg
            och
          </note>
          <note>
            Ulriksdal. Det arbetet har fått ett anslag på totalt
          </note>
          <note>
            750 miljoner kronor. Dessa pengar beräknas räcka under hela nästa
            år.
          </note>
          <note>
            Det andra är att den ekonomiske rådgivaren faktiskt håller på
            att studera exakt de saker som
          </note>
          <note>
            Lars Biörck tar upp här. Man studerar om det går att slimma projektet,
            minska kostnaderna för det.
          </note>
          <note>
            Man ser på en mängd olika alternativ, bl.a. på
          </note>
          <note>
            Sigtunaalternativet. Målsättningen är, som jag sade i mitt svar,
            att minimera statens engagemang över statsbudgeten. Man har, som
            sagt, i dag haft ett sammanträde i delegationen, och arbetet går
            vidare. Sedermera skall ett förslag överlämnas från delegationen
            till regeringen.
          </note>
          <note type="speaker">
            Anf. 243 LARS BIÖRCK (m):
          </note>
          <note>
            Herr talman! Det är riktigt att banan håller på att byggas. Den
            ingår som en del i stamnätet, som också används för pendeltågstrafiken
            i Stockholm, där trafikbelastningen ökar dag för dag. Det är därför
            viktigt att de investeringar som nu görs fortsätter.
          </note>
          <note>
            Om jag har förstått det hela rätt kommer det kanske att kosta
            ca 750 miljoner kronor till att slutföra hela etappen till Rosersberg.
            Det är därefter som frågetecknen hopar sig. Vi tycks också få
            en arkeologisk utredning att glädjas åt.
          </note>
          <note>
            Jag har tydligen gjort ett fel i min fråga, nämligen när jag
            utgick från att koncessionsnämnden har fattat ett beslut som tills
            vidare omöjliggör att gå vidare. Det är uppenbarligen ett regeringsbeslut
            som jag syftar på. En av de utgångspunkter som jag hade när jag
            tog upp denna fråga var önskemålet att i dagens dåliga konjunkturläge
            sätta i gång bygget av den tredje landningsbanan på Arlanda.
          </note>
          <note>
            Anf. 244 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Vad gäller den senare delen tror jag inte att det
            vore särskilt lyckligt att starta ett så stort och omfattande
            projekt av enbart arbetsmarknadspolitiska skäl, om det inte finns
            trafik som gör att investeringen blir lönsam. Enligt
          </note>
          <note>
            Luftfartsverkets investeringsplaner finns det ingen konflikt
            mellan tidpunkterna för färdigställandet av järnvägen och av rullbanan.
          </note>
          <note type="speaker">
            Anf. 245 LARS BIÖRCK (m):
          </note>
          <note>
            Herr talman! Jag misstänker att vi båda tror att den tredje landningsbanan
            på Arlanda kommer att behövas förr eller senare. Det är naturligtvis
            också en fråga om timing. Jag hör nu med glädje att man, som kommunikationsministern
            säger, ser på möjligheter att åstadkomma en slimmad lösning.
          </note>
          <note>
            När jag talar om det bästa och det goda vill jag inte påstå att
            en förlängd pendeltågstrafik på Arlanda skulle vara dålig, tvärtom.
            Det är kanske fråga om fem minuters förlängd restid. Men vi får
            komma ihåg att folk faktiskt inte bor i en klump på
          </note>
          <note>
            Stockholms Central eller har gångavstånd dit. Det är viktigt
            att de kommunikationer som vi arbetar med har en räckvidd utöver
            hela
          </note>
          <note>
            Stockholmsområdet. Det skall vara lätt att ta sig till
          </note>
          <note>
            Arlanda, gärna via pendeltågstrafik eller kollektivtrafik per
            buss.
          </note>
          <note>
            Överläggningen var härmed avslutad.
          </note>
          <note>
            37 § Svar på fråga 1992/93:270 om samarbetet mellan Banverket
            och SJ
          </note>
          <note>
            Anf. 246 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Carl Olov Persson har frågat mig om vad jag avser
            att göra för att få Banverket och SJ att samverka till bra lösningar.
            Som exempel har Carl
          </note>
          <note>
            Olov Persson angivit de förhandlingar som förs om en planskild
            korsning som skall byggas vid bangården i Västerås.
          </note>
          <note>
            I 1988 års trafikpolitiska proposition
          </note>
          <note>
            ''Trafikpolitiken inför 1990-talet'' angavs bl.a. att för att
            åstadkomma en effektivare järnvägsverksamhet krävs en klarare
            rollfördelning mellan SJ och staten. Den modell som konstruerades
            innebär att staten tar ansvaret för infrastrukturen. Detta ansvar
            tas genom
          </note>
          <note>
            Banverket.
          </note>
          <note>
            Utgångspunkten i min bedömning om samarbetet mellan Banverket
            och SJ blir därmed att de båda myndigheterna har olika intressen
            att bevaka. SJ
          </note>
          <note>
            bevakar sina intressen utifrån en affärsmässig bas, och Banverket
            bevakar samhällets intressen utifrån en samhällsekonomisk bas.
            För mig är det därför naturligt att deras åsikter ibland går isär.
            Skilda uppfattningar mellan Banverket och SJ kommer också upp
            till ytan på ett annat sätt i dag än tidigare och kan därmed ges
            konstruktiva lösningar.
          </note>
          <note>
            De kontakter som jag och mina medarbetare på departementet har
            med Banverket och SJ visar att samarbetet mellan de båda myndigheterna
            fungerar väl.
          </note>
          <note>
            Beträffande problemen med den planskilda korsningen i Västerås,
            eller gångtunneln, som jag tror Carl Olov Persson avser, är fördelningen
            mellan Banverket och SJ sådan att SJ skall stå för dessa kostnader.
            Exploateringen av stationsområdet skulle betalat denna gångtunnel.
          </note>
          <note>
            Med de fallande fastighetspriserna säger sig SJ inte ha råd att
            finansiera gångtunneln, och därmed inträffade en låsning i förhandlingarna
            när fastighetsmarknaden föll.
          </note>
          <note>
            Jag vet emellertid att man nu fortsätter förhandlingarna för
            att söka finna en så bra lösning som möjligt för alla inblandade
            parter, och jag tycker att detta skall ses som ett bevis på att
            samarbetet faktiskt fungerar utmärkt utifrån de olika intressen
            som de båda myndigheterna har att bevaka.
          </note>
          <note type="speaker">
            Anf. 247 CARL OLOV PERSSON (kds):
          </note>
          <note>
            Herr talman! Tack så mycket för svaret, kommunikationsministern.
            Jag vill faktiskt först passa på att hälsa från ambassadören i
            Tokyo. Jag var där tillsammans med näringsutskottet för en tid
            sedan, och kommunikationsministern hade varit där strax innan.
            Ambassadören framförde hälsningar, eftersom han tyckte att Mats
            Odell hade fört samtal med myndighetsföreträdare och andra personer
            där på ett mycket professionellt sätt. Det var mycket roligt att
            få höra om Mats Odell på det sättet.
          </note>
          <note>
            När det gäller tågförbindelserna med Mälarbanan till Västerås
            skall man starta med ''timtåg'' i samarbete med Banverket. Man
            har där stora problem. Man vet inte vem som skall sköta trafiken
            på denna bana, och det är stora svårigheter med planeringen. SJ
            är paralyserat och är mycket svårt att förhandla med. Man kan
            kanske ha förståelse för det efter att i dag ha sett på text-TV
            och lyssnat på nyheterna. SJ har agerat så radikalt att man har
            sagt upp hela personalen.
          </note>
          <note>
            Det här är en praktisk fråga, som belyser problemen. Nu vill
            Banverket bygga en provisorisk lågprislösning, eftersom SJ inte
            vill vara med om att satsa pengarna. Det går att tala med Banverket,
            men de som jag har varit i kontakt med från
          </note>
          <note>
            Västerås säger att SJ är helt hopplöst.
          </note>
          <note>
            Anf. 248 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Vad beträffar dessa olika verks uppgifter har Banverket
            ansvaret för infrastrukturen, och gränsen går vid själva plattformen.
            I infrastrukturen ingår de anläggningar som gör att folk kan kliva
            på och av tåget, men all service därutöver, t.ex.
          </note>
          <note>
            plattformstak, information osv. är en fråga för trafikutövaren,
            i det här fallet SJ. Häri ingår också gångtunnlar.
          </note>
          <note>
            Mälarbanan byggs med dubbelspår, och Banverket vill av säkerhetsskäl
            stänga en övergång från stationsområdet till plattformarna. Ett
            nytt resecentrum planeras något österut i förhållande till nuvarande
            stationer, och exploateringen av marken skulle, som jag sade,
            betala gångtunneln.
          </note>
          <note>
            Men när fastighetsmarknaden mer eller mindre rasade samman fanns
            det ingen möjlighet att finansiera tunneln den vägen.
          </note>
          <note>
            Nu har dock förhandlingarna alltså återupptagits mellan Banverket,
            SJ och kommunen för att försöka lösa detta problem, och Banverket
            har sagt att man skall betala en del av kostnaderna som motsvarar
            kapitalbildningen för dagens övergång från stationen till plattformarna.
            Jag tycker, herr talman, att detta är en konstruktiv utgångspunkt
            för att lösa de problem som Carl Olov Persson tar upp i sin fråga.
          </note>
          <note type="speaker">
            Anf. 249 CARL OLOV PERSSON (kds):
          </note>
          <note>
            Herr talman! Det ser ut som om det skulle ha blivit problem vid
            uppdelningen av ansvaret mellan
          </note>
          <note>
            Banverket och SJ för sex, sju år sedan. Kanske skulle det vara
            bra om SJ hade ansvaret för allt som rullade och Banverket för
            allt det som är fast, också stationshusen och perrongerna. Skall
            man ha fri konkurrens på spåret, är det tokigt om en av dem som
            skall agera som säljare av rullande vagnar till
          </note>
          <note>
            Banverket skall äga en del av den fasta anläggningen. Jag skulle
            gärna se att det blev en omförhandling.
          </note>
          <note>
            Anf. 250 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag kan säga till Carl Olov Persson att gränsdragningsproblemen
            är ett av de områden som nu är föremål för den utredning som görs
            av förre generaldirektören för Luftfartsverket Bengt
          </note>
          <note>
            Johansson och som syftar till en avreglering av järnvägen med
            konkurrens på spåren, vilken skall kunna börja genomföras 1995.
            I den delen kommer
          </note>
          <note>
            Carl Olov Perssons synpunkter alltså att prövas av denne utredningsman.
          </note>
          <note type="speaker">
            Anf. 251 CARL OLOV PERSSON (kds):
          </note>
          <note>
            Herr talman! Jag tror att den här frågan är ganska viktig. Från
            början var det kanske tänkt att SJ
          </note>
          <note>
            skulle kunna tjäna litet pengar på att äga stationshusen och
            de centralt belägna fastigheterna. Som fastightesmarknaden ser
            ut i dag, torde det inte heller för SJ vara så särskilt lukrativt
            att i framtiden äga dessa fastigheter.
          </note>
          <note>
            Dessutom är det ur konkurrenssynpunkt ganska vettigt att man
            försöker lösa problemet på ett annat sätt. Det är brådskande --
            rallarna står beredda och vill börja lägga spår, och problemet
            är inte löst mellan SJ, Banverket och kommunen.
          </note>
          <note>
            Överläggningen var härmed avslutad.
          </note>
          <note>
            38 § Svar på fråga 1992/93:280 om ökad tillgång på järnvägsförbindelser
          </note>
          <note>
            Anf. 252 Komunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Henrik S Järrel har frågat mig vilka åtgärder jag
            kan vidta för att öka tillgången på goda järnvägsförbindelser,
            utan att detta medför ökade kostnader för kommunerna.
          </note>
          <note>
            I enlighet med det trafikpolitiska beslutet år 1988
          </note>
          <note>
            skall SJ bedriva tågtrafik på affärsmässiga grunder.
          </note>
          <note>
            Statsmakternas uppgift är att fastställa de övergripande målen
            för SJ:s verksamhet. Detta innebär bl.a. att SJ väljer vilka järnvägslinjer
            man vill trafikera. Staten upphandlar sedan viss regionalpolitiskt
            angelägen interregional persontrafik som SJ beslutat lägga ned
            på företagsekonomiska grunder.
          </note>
          <note>
            Henrik S Järrel tar upp frågan om s.k.
          </note>
          <note>
            stoppavgifter, som betalas av vissa kommuner för att SJ skall
            göra ett uppehåll på en station för att koppla på en sittvagn
            på ett sovvagnståg. Dessa avgifter förhandlas fram mellan SJ och
            resp.
          </note>
          <note>
            kommun för att SJ skall få täckning för verksamhet som inte grundar
            sig på kommersiella ställningstaganden.
          </note>
          <note>
            Jag är mot denna bakgrund för närvarande inte beredd att vidta
            några åtgärder med anledning av
          </note>
          <note>
            Henrik S Järrels fråga.
          </note>
          <note type="speaker">
            Anf. 253 HENRIK S JÄRREL (m):
          </note>
          <note>
            Herr talman! Jag tackar kommunikationsministern för svaret på
            denna enkla fråga. Svaret synes ju rätt enkelt, men jag undrar
            om det inte är en något mer komplicerad fråga än så.
          </note>
          <note>
            Avsikten måste väl ändå vara att ge en god service till de kommuner
            som ligger utmed längre trafiksträckningar. Det handlar många
            gånger om just sådana. Jag ger som exempel i den enkla frågan
          </note>
          <note>
            Nyköping, Enköping, Katrineholm och Flen, som ligger på sträckor
            mellan större trafikantorter, såsom Stockholm--Göteborg eller
            Stockholm--
          </note>
          <note>
            Hallsberg. Där begär man ofta att tåget skall stanna för att
            ge bättre service åt invånarna i de kommuner som ligger på behagligt
            avstånd från t.ex.
          </note>
          <note>
            Stockholm.
          </note>
          <note>
            Man kan undra, kommunikationsministern, om alla de trafiksträckningar
            som för närvarande inte belastas med dessa stoppavgifter verkligen
            är kommersiellt lönsamma i enlighet med riksdagsbeslutet från
            1988.
          </note>
          <note>
            Jag konstaterar att denna regering satsar oerhört mycket på infrastrukturella
            investeringar, och det görs därför att det är bra för samhället
            i stort. Det gäller såväl vägar som järnvägar och broar. Mot den
            bakgrunden måste väl ändå också kommunikationsministern vidlåda
            uppfattningen att en god trafikservice är värdefull även för dem
            som inte avser att åka sovvagn, men som vill ha möjlighet att
            åka sittvagn på bekväma avgångar.
          </note>
          <note>
            Jag antyder i min enkla fråga att det ofta rör sig om kvällsavgångarna
            mellan ca kl. 21.00 och 23.30.
          </note>
          <note>
            Dessa avgångar vill man komma åt, och man får i dag betala för
            dem, t.ex. i Flen och Katrineholm.
          </note>
          <note>
            Det rör sig sammantaget om ca 950--1 000 kronor på årsbasis.
          </note>
          <note>
            Anf. 254 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Problemet här är ju 1988 års trafikpolitiska beslut,
            där staten överlämnar åt
          </note>
          <note>
            Statens järnvägar att göra de kommersiella bedömningarna. Därefter
            rör det sig om en affärsmässig förhandling mellan kommunen och
            denna operatör.
          </note>
          <note>
            Ett annat problem är att vi hittills haft en monopoloperatör,
            såvida det inte har handlat om länsjärnvägarna. Regeringen har
            tillsatt en utredningsman som, föreställer jag mig, också skall
            studera denna typ av prissättning. Det är knappast sinnebilden
            för en fri konkurrens att en operatör med monopol förhandlar med
            någon som är beroende av att tjänsterna utförs.
          </note>
          <note>
            Jag tror att det stora genombrottet vad gäller den typ av problemkomplex
            som finns för exempelvis mellanliggande stationer sker den dag
            runt 1995 då det finns en fri konkurrens på spåren. Vi har just
            genomfört en avreglering på flygets område, som har inneburit
            att priserna har sjunkit med mellan
          </note>
          <note>
            10 % och 40 %. Vi har en mängd nya operatörer, en mängd nya destinationer
            och en mängd nya trafikupplägg som attraherar nya resandegrupper.
          </note>
          <note>
            Jag är helt övertygad om att det grundproblem som
          </note>
          <note>
            Henrik S Järrel tar upp inte kommer att lösas förrän motsvarande
            avreglering har skett även på järnvägens område.
          </note>
          <note type="speaker">
            Anf. 255 HENRIK S JÄRREL (m):
          </note>
          <note>
            Herr talman! Det är möjligt att kommunikationsministern har rätt
            i det han säger om att det först genom en ökad konkurrens kan
            bli en annorlunda differentiering i tjänsterna och prissättningen.
          </note>
          <note>
            Jag välkomnar också, precis som kommunikationsministern, en sådan
            utveckling.
          </note>
          <note>
            Men i en del av dessa kommuner undras det säkert vilka kriterier
            det är som reglerar debiteringsrutinen, vad det är för förutsättningar
            och gränsvärden för trafikantunderlag osv. Man undrar säkert vilka
            faktorer det är som i övrigt avgör att just en viss kommun måste
            betala för stopptjänsten.
          </note>
          <note>
            Man kan fråga sig om den här ordningen är oundgängligen nödvändig
            för att uppfylla intentionerna bakom riksdagens trafikpolitiska
            beslut, som just anger att varje trafikslag skall bära sina egna
            kostnader. Det är möjligt att svaret på den frågan ligger i en
            ökad avreglering, men fram till att det blir så belastas kommunerna
            på ett sätt som de irriteras över.
          </note>
          <note>
            Överläggningen var härmed avslutad.
          </note>
          <note>
            39 § Svar på fråga 1992/93:281 om Bromma flygplats
          </note>
          <note>
            Anf. 256 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Kent Carlsson har frågat mig om regeringen är beredd
            att ompröva sin ståndpunkt och verka för en nedläggning av Bromma
            flygplats.
          </note>
          <note>
            Frågan ställs mot bakgrund av den tragiska flygolyckan med ett
            enmotorigt sportflygplan i
          </note>
          <note>
            Åkeslund den 3 december.
          </note>
          <note>
            Som frågeställaren känner till kan vi tyvärr aldrig helt bortse
            från att det finns risker med luftfart, vare sig det gäller trafik
            från Bromma eller någan annan flygplats. Det är dock givetvis
            varje regerings strävan att minimera dessa risker, och
          </note>
          <note>
            Sverige tillhör de länder som satsar mest på flygsäkerhetsarbete.
            Luftfartsinspektionen är ansvarig myndighet i dessa frågor.
          </note>
          <note>
            Vad gäller Bromma flygplats är situationen den att
          </note>
          <note>
            Stockholms stad, som upplåter marken för flygplatsen, har beslutat
            att behålla flygtrafiken.
          </note>
          <note>
            Det är känt att Stockholmsområdet kräver två flygplatser. Så
            länge andra alternativ saknas i
          </note>
          <note>
            Stockholmsområdet är Bromma flygplats viktig för flygtrafiksystemet.
          </note>
          <note>
            Beträffande miljöeffekterna av flygtrafiken på
          </note>
          <note>
            Bromma kommer Luftfartsverket att inom kort ingå till Koncessionsnämnden
            för miljöskydd med en ansökan om förnyad prövning av verksamheten
            på Bromma, bl.a. för att fastställa acceptabla villkor för buller
            och utsläpp till luft.
          </note>
          <note type="speaker">
            Anf. 257 KENT CARLSSON (s):
          </note>
          <note>
            Herr talman! Jag tackar kommunikationsministern för svaret.
          </note>
          <note>
            Frågan handlar egentligen om tre saker: säkerhet, buller och
            avgaser, dvs. lukt och annat från flygtrafiken.
          </note>
          <note>
            Det är tragiskt med den olycka som har skett.
          </note>
          <note>
            Statsrådet säger att det givetvis är varje regerings strävan
            att minimera riskerna med flygtrafiken.
          </note>
          <note>
            Det kan vi vara överens om, men jag ifrågasätter om regeringen
            verkligen gör det i den här frågan.
          </note>
          <note>
            Jag tycker inte att man minimerar riskerna genom att ha en stor
            flygplats mitt i ett tättbebyggt område. Vi vet att för både små
            och stora flygplan är riskerna för incidenter av olika slag större
            vid start och landning. Det har vi fått bevis för här, och vi
            har ganska nyligen fått bevis för det i
          </note>
          <note>
            Nederländerna.
          </note>
          <note>
            Om man verkligen vill sträva efter att göra riskerna med flygtrafiken
            så små som möjligt, skall en flygplats givetvis inte ligga i ett
            sådant här område.
          </note>
          <note>
            När det gäller bullret är det helt uppenbart att inriktningen
            under många år var att Bromma skulle läggas ner. Det har medfört
            att bebyggelsen har krupit närmare Bromma flygplats. De boende
            störs av buller från inflygningsleder och liknande. Det är ett
            stort problem för brommaborna, men även för södermalmsborna.
          </note>
          <note>
            Även om Koncessionsnämnden nu skall pröva detta är det ändå så
            att det skapar stora problem att ha en flygplats som ligger så
            nära bebyggelsen. Jag har fått uppgift om att buller uppåt 90-100
            decibel har uppmätts i de kringliggande områdena.
          </note>
          <note>
            Avslutningsvis vill jag säga att det inte bara är
          </note>
          <note>
            Stockholms stad som har ett ord med i laget, utan det har också
            staten, eftersom staten har ingått ett avtal. Om regeringen vill
            kan den säga att den inte önskar fortsätta att använda Bromma
            som flygplats.
          </note>
          <note>
            Anf. 258 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! I Stockholms stad finns det en politisk majoritet
            för att behålla flygtrafiken på Bromma.
          </note>
          <note>
            Så länge det är fallet har staten ingen anledning att motsätta
            sig det, särskilt som det behövs två flygplatser i Stockholm.
          </note>
          <note>
            För närvarande finns det inget realistiskt alternativ, eftersom
            varken Tullinge eller Barkaby är tänkbara. Någon politiskt vilja
            att bygga en ny flygplats förefaller inte heller i dag föreligga.
          </note>
          <note>
            Regeringen har genom det strategibeslut som fattades i november
            fastställt villkoren för flygtrafiken på Bromma utifrån dagens
            förutsättningar. Vidare kommer inom kort förhandlingar om markfrågorna
            att återupptas med staden, bl.a. för att utreda förutsättningarna
            för fortsatt flygtrafik. Vi vet att det finns intresse att fortsätta,
            men villkoren därför skall nu fastställas.
          </note>
          <note>
            Jag är övertyga om att risk- och miljöfaktorer kommer att inkluderas
            i denna bedömning.
          </note>
          <note>
            Sammanfattningsvis är Bromma flygplats framtid helt avhängig
            av dels koncessionsprövningen och de miljörestriktioner som slås
            fast där, dels frågorna om markupplåtelsevillkor och huvudmannaskap
            för flygplatsen. Dessa frågor ligger under det år som kommer och
            under kanske ytterligare ett eller ett par år i stöpsleven.
          </note>
          <note type="speaker">
            Anf. 259 KENT CARLSSON (s):
          </note>
          <note>
            Herr talman! Det är den borgerliga majoriteten i
          </note>
          <note>
            Stockholms stad som har önskat att flygtrafiken skall vara kvar,
            men Sveriges regering, som har ett övergripande ansvar för flygsäkerheten,
            kan väl inte med öppna ögon fortsätta att driva en sådan här verksamhet.
            Bevisligen har det förekommit ett trettiotal incidenter sedan
            1975 -- ett par med dödlig utgång. Att fortsätta stödja kvarvarorna
            av
          </note>
          <note>
            Bromma flygplats som ligger i ett ganska tättbefolkat område
            skapar stora problem.
          </note>
          <note>
            Jag vill rikta en fråga till statsrådet: Är det rimligt att ha
            en flygplats så pass nära tätbefolkade områden, när riskerna vid
            start och landning är så stora? Det finns definitivt möjlighet
            att flytta linjetrafiken till Arlanda när vi får en tredje rullbana,
            och dessutom får vi snabba kommunikationer genom Arlandabanan.
            När det gäller småflyget finns ju olika lösningar, men så länge
            man inte får besked om att Bromma flygplats skall läggas ned kan
            man inte heller gå vidare med dessa lösningar.
          </note>
          <note>
            Anf. 260 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Luftfartsverket studerar för närvarande möjligheten
            att flytta den utan tvivel farligaste delen av flygverksamheten,
            nämligen privatflyget. Det var ju ett enmotorigt sportplan som
            nu senast havererade. Det pågår alltså ett arbete med att söka
            ny flygplats för den typen av flyg.
          </note>
          <note type="speaker">
            Anf. 261 KENT CARLSSON (s):
          </note>
          <note>
            Herr talman! Jag vill poängtera att Dennispaketet, som vi har
            resonerat om i Stockholmsregionen, innebär att man skall flytta
            ut trafiken ett stycke från bostadsområdena för att minska bullret
            för de boende. När det gäller flygtrafiken har vi gjort tvärtom:
            vi har flyttat in den igen i tättbefolkade områden. Är inte det
            märkligt, kommunikationsministern?
          </note>
          <note>
            Borde man inte göra på ett annat sätt, dvs. flytta linjetrafiken
            till Arlanda och komma fram till en annan lösning för småflygplanen?
            Det vore bättre både ur säkerhetssynpunkt och ur buller- och avgassynpunkt.
          </note>
          <note>
            Som någon sade finns det inget Gottröra vid
          </note>
          <note>
            Fridhemsplan. Risken är helt uppenbar, om vi får in fler stora
            flygplan, för att konsekvenserna av en olycka skulle bli jättestora.
          </note>
          <note>
            Anf. 262 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Det är inte så att vi har flyttat in
          </note>
          <note>
            Bromma. Bromma har legat där det ligger sedan
          </note>
          <note>
            30-talet, och det har varit huvudflygplats i
          </note>
          <note>
            Stockholm under många decennier. Det som nu har hänt är att det
            mycket starkt restriktivt omgärdade antalet rörelser på Bromma
            i huvudsak upptas av det mycket farligare privatflyget än av den
            linjefart som är omgärdad av mycket stränga säkerhetsregler: dubbla
            piloter, dubbla motorer och minst dubbla system på säkerhetssidan.
          </note>
          <note>
            Nu pågår ett arbete med att försöka få bort de mindre och farligare
            planen. Jag ser i dag ingen anledning att ändra regeringens hållning
            så länge det finns en majoritet i Stockholms kommun för att bibehålla
            denna trafik.
          </note>
          <note type="speaker">
            Anf. 263 KENT CARLSSON (s):
          </note>
          <note>
            Herr talman! Jag skulle gärna vilja ha svar på frågan om det
            är rimligt att man, när vi flyttar ut biltrafiken, lastbilstransporter
            och annat, till leder utanför bebyggelsen, fortsätter att bedriva
            en sådan här verksamhet och t.o.m. har ökat den? Vad som har skett
            sedan i juli i år är ju att vi har fått en kraftig ökning av linjetrafiken,
            av de stora planen på Bromma, som skapar buller och avgaser och
            givetvis ökar riskerna för de kringboende.
          </note>
          <note>
            Regeringen bara skjuter ifrån sig frågan till
          </note>
          <note>
            Stockholms stad. Regeringen kan ju säga att den inte önskar att
            flygverksamheten skall fortsätta där när avtalet går ut 1996.
            Statsrådet har ju möjligheten att göra det, om den politiska viljan
            finns. Men jag är osäker på om den finns.
          </note>
          <note>
            Dessutom har Arlanda kapacitet. Vi har fått rapporter om att
            terminal 2 inte har tillräckligt med underlag och om att det nu
            finns möjlighet att flytta ut linjetrafiken till Arlanda. När
            det gäller småflyget finns det dessutom andra lösningar, som statsrådet
            säger.
          </note>
          <note>
            Överläggningen var härmed avslutad.
          </note>
          <note>
            40 § Svar på fråga 1992/93:297 om övervakning av Öresundstrafiken
          </note>
          <note>
            Anf. 264 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Kenneth Lantz har frågat mig om jag är beredd att
            arbeta för en bestående tjänst för trafikövervakning i Öresund.
          </note>
          <note>
            Trafiken i Öresund är, som Kenneth Lantz framhåller, mycket intensiv.
            Därför finns det redan regler om trafikseparation i detta område.
            Vidare kan nämnas att det sedan flera år finns en trafikövervakning
            i norra delen av området, som bedrivs av Marinen och Kustbevakningen.
          </note>
          <note>
            Möjligheterna att bedriva trafikövervakning i bemärkelsen att
            ålägga någon att rapportera om position och last är en mer komplicerad
            fråga. När fartyg går i internationella sund är det inte möjligt
            vare sig för Sverige eller andra länder att gripa in med nationella
            bestämmelser.
          </note>
          <note>
            Utan att gå för djupt in i de juridiska frågeställningarna kan
            jag emellertid nämna att det inom EG och inom den internationella
            sjöfartsorganisationen IMO pågår arbete i den riktning som Kenneth
            Lantz anger och att vi från svensk sida också vill stödja ett
            sådant arbete. För drygt en vecka sedan hölls ett möte i London
            om dessa frågor, i vilket Sverige var representerat.
          </note>
          <note type="speaker">
            Anf. 265 KENNETH LANTZ (kds):
          </note>
          <note>
            Herr talman! Jag tackar kommunikationsminister
          </note>
          <note>
            Mats Odell för ett innehållsrikt och positivt svar.
          </note>
          <note>
            Trafikseparationen i Öresund har ju i princip fungerat ganska
            bra. Trots det har vi haft ett antal incidenter, inte minst de
            senaste åren.
          </note>
          <note>
            Med ministerns svar som grund vill jag dock vidare fråga, om
            man inom regeringen skulle kunna se ett värde i att tillsätta
            en utredning för genomlysning av sjöräddningen i Öresund.
          </note>
          <note>
            Anf. 266 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Riksdagen har genom försvarsutskottet nyligen uttalat
            sin uppfattning att regeringen och ansvariga myndigheter skall
            ta ett initiativ till ett anmälningssystem för transport av farligt
            gods genom Öresund. Som jag nämnde deltar Sjöfartsverket också
            i detta arbete genom
          </note>
          <note>
            IMO, vilket jag tycker kan ses som ett initiativ i denna fråga.
          </note>
          <note>
            Vid det möte i London som jag nämnde diskuterades frågan om folkrättsliga
            grunder för trafikövervakningssystem. Frågan skall också tas upp
            i en arbetsgrupp inom IMO under våren, och i den kommer Sverige
            att delta. Jag tycker att vi kan avvakta det arbetet och se om
            det behövs ytterligare åtgärder. Jag tror att sjöräddningsorganisationen
            inom detta område har en tillfredsställande utformning.
          </note>
          <note type="speaker">
            Anf. 267 KENNETH LANTZ (kds):
          </note>
          <note>
            Herr talman! Till slut tackar jag för att kommunikationsministern
            och därmed också regeringen vill stödja ett positivt arbete till
            förmån för sjöfartssäkerheten internationellt i allmänhet och
            med tanke på folktäthet och intensitet i synnerhet i Öresund.
          </note>
          <note>
            Överläggningen var härmed avslutad.
          </note>
          <note>
            41 § Meddelande om svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1992/93:36
          </note>
          <note>
            Till riksdagen
          </note>
          <note>
            Undertecknad har erhållit en interpellation av riksdagsledamot
            Inger Lundberg angående ett bostadsdepartement.
          </note>
          <note>
            På grund av stor arbetsbelastning har jag inte någon möjlighet
            att besvara interpellationen inom föreskriven tid utan kommer
            i stället att besvara den under januari månad 1993.
          </note>
          <note>
            Stockholm den 2 december 1992
          </note>
          <note>
            Carl Bildt
          </note>
          <note>
            Interpellation 1992/93:48
          </note>
          <note>
            Till riksdagen
          </note>
          <note>
            Jag vill anmäla att Per Stenmarcks interpellation
          </note>
          <note>
            1992/93:48 om EES-avtalet och offentlighetsprincipen inte kommer
            att besvaras inom föreskriven tid på grund av interpellantens
            förhinder att ta emot svaret. Interpellationen kommer i stället
            att besvaras under januari 1993.
          </note>
          <note>
            Reidunn Laurén
          </note>
          <note>
            Interpellation 1992/93:56
          </note>
          <note>
            Till riksdagen
          </note>
          <note>
            Interpellation 1992/93:56 av Rosa Östh (c) om alternativa metoder
            för äggproduktionen kan inte besvaras inom föreskriven tid. Interpellationen
            kommer att besvaras i januari 1993.
          </note>
          <note>
            Stockholm den 3 december 1992
          </note>
          <note>
            Karl Erik Olsson
          </note>
          <note>
            Interpellationerna 1992/93:57 och 60
          </note>
          <note>
            Till riksdagen
          </note>
          <note>
            Med hänvisning till riksdagsordningens 6 kap. 1 §
          </note>
          <note>
            får jag meddela att jag är förhindrad att besvara
          </note>
          <note>
            Ingela Mårtenssons interpellation nr 57 om ursprungsbefolkningar
            samt Margareta Viklunds interpellation nr 60 om konventionen om
            inhumana vapen, m.m. inom den föreskrivna tiden fyra veckor.
          </note>
          <note>
            Stockholm den 7 december 1992
          </note>
          <note>
            Margaretha af Ugglas
          </note>
          <note>
            Interpellation 1992/93:37
          </note>
          <note>
            Till riksdagen
          </note>
          <note>
            Jag har fått en interpellation med nr 1992/93:37 av
          </note>
          <note>
            Lars Stjernkvist om den kommunala arbetsmarknaden. Interpellationen
            kommer ej att besvaras inom utsatt tid på grund av att både interpellanten
            och jag är på resa.
          </note>
          <note>
            Interpellationen kommer i stället att besvaras i januari. Återkommer
            till kammarkansliet om datum senare.
          </note>
          <note>
            Stockholm den 2 december 1992
          </note>
          <note>
            Anne Wibble
          </note>
          <note>
            Interpellationerna 1992/93:49 och 51
          </note>
          <note>
            Till riksdagen
          </note>
          <note>
            Med hänvisning till riksdagsordningen vill jag meddela att interpellationerna
            nr 49 av Stefan
          </note>
          <note>
            Attefall och nr 51 av Sten-Ove Sundström ej kan besvaras inom
            den föreskrivna tiden. Jag har kommit överens med kammarkansliet
            att besvara interpellationerna i januari 1993.
          </note>
          <note>
            Stockholm den 2 december
          </note>
          <note>
            Bo Lundgren
          </note>
          <note>
            42 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1992/93:97 Reglering av användningen av vattenskotrar
          </note>
          <note>
            Konstitutionsutskottets betänkande
          </note>
          <note>
            1992/93:KU11 Ändringar i sekretesslagen
          </note>
          <note>
            Skatteutskottets betänkanden
          </note>
          <note>
            1992/93:SkU2 Dubbelbeskattningsavtal med
          </note>
          <note>
            Tyskland
          </note>
          <note>
            1992/93:SkU3 Dubbelbeskattningsavtal med
          </note>
          <note>
            Mauritius, m.m.
          </note>
          <note>
            1992/93:SkU4 Dubbelbeskattningsavtal med
          </note>
          <note>
            Mexiko
          </note>
          <note>
            1992/93:SkU5 Dubbelbeskattningsavtal med
          </note>
          <note>
            Botswana
          </note>
          <note>
            1992/93:SkU7 Godkännande av en överenskommelse mellan Sverige
            och Ungern om ömsesidigt bistånd i tullfrågor
          </note>
          <note>
            Justitieutskottets betänkanden
          </note>
          <note>
            1992/93:JuU11 Villkorlig frigivning, m.m.
          </note>
          <note>
            1992/93:JuU13 EES-avtalet och advokaterna, m.m.
          </note>
          <note>
            1992/93:JuU14 Osann utsaga inför EFTA-
          </note>
          <note>
            domstolen m.m.
          </note>
          <note>
            Lagutskottets betänkande
          </note>
          <note>
            1992/93:LU10 Ändrad handels- och föreningsregistrering
          </note>
          <note>
            Försvarsutskottets betänkanden
          </note>
          <note>
            1992/93:FöU2 Höjd beredskap
          </note>
          <note>
            1992/93:FöU3 Undanförsel och förstöring
          </note>
          <note>
            1992/93:FöU4 Verksamheten vid Försvarets datacenter
          </note>
          <note>
            Socialutskottets betänkanden
          </note>
          <note>
            1992/93:SoU7 Ett nationellt smittskyddsinstitut m.m.
          </note>
          <note>
            1992/93:SoU8 EES-anpassning av vissa regler om behörighet att
            utöva yrke inom hälso- och sjukvården m.m.
          </note>
          <note>
            Utbildningsutskottets betänkanden
          </note>
          <note>
            1992/93:UbU4 Skolskjuts m.m.
          </note>
          <note>
            1992/93:Ytterligare medel till
          </note>
          <note>
            Forskningsrådsnämnden
          </note>
          <note>
            Trafikutskottets betänkanden
          </note>
          <note>
            1992/93:TU5 Vissa luftfartsfrågor med anledning av avtalet om
            Europeiska ekonomiska samarbetsområdet (EES)
          </note>
          <note>
            1992/93:TU6 Vissa ändringar i väglagen m.m.
          </note>
          <note>
            1992/93:TU7 Ändrade bestämmelsr för traktorer och motorredskap,
            m.m.
          </note>
          <note>
            1992/93:TU9 Redovisning av vissa infrastrukturkostnader med anledning
            av avtalet om Europeiska ekonomiska samarbetsområdet
          </note>
          <note>
            (EES) m.m.
          </note>
          <note>
            1992/93:TU13 Lag om teleterminalutrustning, m.m.
          </note>
          <note>
            Näringsutskottets betänkanden
          </note>
          <note>
            1992/93:NU12 Lagändringar till följd av att
          </note>
          <note>
            Näringsfrihetsombudsmannen avvecklats
          </note>
          <note>
            1992/93:NU13 Implementering av vissa EG-regler inom området teknisk
            kontroll
          </note>
          <note>
            1992/93:NU15 Medel till AB Göta kanalbolag
          </note>
          <note>
            Bostadsutskottets betänkanden
          </note>
          <note>
            1992/93:BoU4 Bostadsanpassningsbidrag m.m.
          </note>
          <note>
            1992/93:BoU5 Ändrade bestämmelser i fråga om bostadsbidrag för
            år 1993, m.m.
          </note>
          <note>
            1992/93:BoU9 Vissa villkor för statens stöd till byggande av
            bostäder
          </note>
          <note>
            43 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 7 december
          </note>
          <note>
            1992/93:63 av Annika Åhnberg (-) till miljöministern om lågkonjunkturens
            effekter på miljöskyddsarbetet:
          </note>
          <note>
            FN:s konferens om miljö och utveckling i Rio de
          </note>
          <note>
            Janeiro i juni 1992 bekräftade att det brådskar med åtgärder
            för att lösa miljöproblemen. Konferensen betonade också sambandet
            mellan miljöfrågor och social och ekonomisk utveckling. I många
            av tredje världens länder orsakas de svåraste miljöproblemen av
            fattigdomen och brist på resurser, men i de industrialiserade
            länderna orsakas ofta miljöproblemen av överflödet och slöseriet
            med resurser. Det gäller t.ex.
          </note>
          <note>
            överkonsumtionen av fossil energi.
          </note>
          <note>
            De viktigaste slutsatserna från konferensen blev två: Det behövs
            resursöverföring från rika till fattiga länder och de industrialiserade
            länderna måste klara av att utveckla produktions- och konsumtionssystem
            med bättre miljöanpassning.
          </note>
          <note>
            Mot denna bakgrund känns det mycket oroande med uppgifter om
            att miljöskyddsarbetet tappar tempo i Sverige, detta som en konsekvens
            av lågkonjunkturen. Runt om i landet drar kommunerna ner på sitt
            miljö och hälsoskyddsarbete. Också inom näringslivet tycks engagemanget
            för miljöskyddet minska. I
          </note>
          <note>
            krispaketen ingår en reduktion med 10 % av biståndet. Deprecieringen
            av kronan sänker värdet på biståndet med ytterligare 10 %. I en
            tid när
          </note>
          <note>
            Riokonferensens beslut måste börja förverkligas går utvecklingen
            i Sverige åt motsatt håll.
          </note>
          <note>
            I den politiska debatten har miljöfrågorna definitivt kommit
            i skymundan. Men miljöproblemen måste hanteras även i tider av
            dålig ekonomi. Det finns också möjligheter att i en ekonomisk
            lågkonjunktur vara offensiv, genom investeringar i t.ex. järnvägstrafiken
            och genom att använda resurser för arbetsmarknadspolitiska åtgärder
            till utbildning i miljökunskap.
          </note>
          <note>
            Den lägre takten i produktionen skulle kunna ge tillfälle att
            prova nya råvaror och produktionsmetoder med bättre miljöjanpassning.
          </note>
          <note>
            Tyvärr verkar det saknas sådana ambitioner både hos myndigheter,
            inom näringslivet och hos andra aktörer.
          </note>
          <note>
            Jag vill mot bakgrund av ovanstående ställa följande frågor till
            miljöministern:
          </note>
          <note>
            Har regeringen en samlad kunskap om hur lågkonjunkturen påverkar
            miljöskyddsarbetet i
          </note>
          <note>
            Sverige och hur den påverkar Sveriges deltagande i det internationella
            arbetet på detta område?
          </note>
          <note>
            Har regeringen några konkreta planer för hur miljöarbetet i lågkonjunkturen
            kan bli mer offensivt, t.ex. genom att arbetsmarknadspolitiska
            satsningar ges en miljöprofil?
          </note>
          <note>
            1992/93:64 av Annika Åhnberg (-) till miljöministern om utsläpp
            av krom:
          </note>
          <note>
            Trots att krom är en vanligt förekommande tungmetall är dess
            miljöeffekter mycket dåligt kända, men vi vet att krom är giftigt
            och i viss form cancerframkallande. Metallen finns lagrad i stora
            mängder både i produkter som är i användning och i sådana som
            tagits ur bruk.
          </note>
          <note>
            Viktiga i sammanhanget är olika stålprodukter där krom används
            som legeringsmetall. Krom har också använts till garvning av läder.
          </note>
          <note>
            Forskare vid Tema Vatten på universitetet i
          </note>
          <note>
            Linköping har räknat ut att kromvittringen från konsumtionen
            är sju gånger den naturliga. Mellan
          </note>
          <note>
            1920 och 1980 har vi satt in 1,8 miljoner ton krom i användning.
            Bara en mycket liten del av detta beräknas ha läckt ut. Det mesta
            finns kvar i produkter som används eller som avfall i produkter,
            som sakta bryts ner varvid kromet kommer att frigöras.
          </note>
          <note>
            Det är i dag inte känt hur kromet beter sig när det frigörs och
            kommer ut i naturen, och inte heller hur det omvandlas i näringskedjorna.
            Man vet dock att det kan anrikas.
          </note>
          <note>
            Det är hög tid att kromproblemet uppmärksammas. Jag vill därför
            fråga miljöministern:
          </note>
          <note>
            Vad avser regeringen göra för att dels öka kunskaperna om kromets
            miljöeffekter och dels begränsa utsläppen av krom?
          </note>
          <note>
            44 § Anmälan om fråga
          </note>
          <note>
            Anmäldes att följande fråga framställts
          </note>
          <note>
            den 7 december
          </note>
          <note>
            1992/93:299 av Annika Åhnberg (-) till miljöministern om avveckling
            av kärnkraften:
          </note>
          <note>
            Den hearing kring kärnkraftens säkerhet och sårbarhet som genomfördes
            den 4 december, tydliggjorde att det är fullt möjligt att börja
            avveckla kärnkraften nu.
          </note>
          <note>
            Det är dessutom nödvändigt om det av riksdagen uppsatta målet,
            avveckling till år 2010, skall klaras.
          </note>
          <note>
            Vid hearingen bekräftades åter att kraftverken inte anser hittillsvarande
            riksdagsbeslut vara en tillräckligt tydlig signal. Vattenfall,
            har minskat sina satsningar på utvecklingen av alternativa energikällor.
            Anledningen enligt en av Vattenfalls representanter vid utfrågningen
            är att någon
          </note>
          <note>
            ''förtida'' avveckling inte längre är aktuell. Jag utgår från
            att regeringen gemensamt utvärderat resultatet från utfrågningen
            och fattat beslut med anledning därav. Jag vill därför fråga miljöministern:
          </note>
          <note>
            Vilka åtgärder avser regeringen vidta för att kärnkraftsavvecklingen
            äntligen skall kunna ta sin början?
          </note>
          <note>
            45 § Kammaren åtskildes kl. 19.11.
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdets början t.o.m. 16 §
            anf. 95 (delvis),
          </note>
          <note>
            av talmannen därefter t.o.m. 32 § anf. 213 (delvis)
          </note>
          <note>
            och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
