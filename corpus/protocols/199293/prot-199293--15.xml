<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--15</head>
          <docDate when="1992-11-03 00:00:00">1992-11-03 00:00:00</docDate>
        </div>
      </front>
      <body>
        <div>
          <note>
            1 § Avsägelse
          </note>
          <note>
            Förste vice talmannen meddelade att Göran
          </note>
          <note>
            Persson (s) avsagt sig uppdraget att vara ledamot i jordbruksutskottet.
          </note>
          <note>
            Kammaren biföll denna avsägelse.
          </note>
          <note>
            2 § Svar på fråga 1992/93:95 om barnkonventionens tillämpning
          </note>
          <note>
            Anf. 1 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Eva Zetterberg har frågat mig vilka åtgärder regeringen
            avser vidta för att säkerställa att barnkonventionens bestämmelser
            tillämpas i alla avseenden av svenska myndigheter och domstolar.
          </note>
          <note>
            Frågan har sin utgångspunkt i ett enskilt fall som jag inte har
            möjlighet att kommentera. Jag vill dock rent principiellt framhålla
            att prövningsmyndigheterna vid en ansökan om uppehållstillstånd,
            oavsett utgången av ett adoptionsärende, naturligtvis skall beakta
            om det kan finnas andra humanitära skäl i ärendet som gör att
            tillstånd skall beviljas.
          </note>
          <note>
            När det gäller den mera allmänna frågeställningen konstateras
            i den rapport som Sverige i enlighet med konventionen nyligen
            har avlämnat till den särskilda FN-kommittén för barnets rättigheter,
            att svensk lagstiftning stämmer väl överens med barnkonventionen.
          </note>
          <note>
            Däremot står tillämpningen av lagar och bestämmelser inte alltid
            i överenstämmelse med konventionens intentioner. Som exempel vill
            jag nämna att kritik har riktats mot ett bristande barnperspektiv
            inom socialtjänsten.
          </note>
          <note>
            Regeringen har mot den bakgrunden givit
          </note>
          <note>
            Socialstyrelsen i uppdrag att utforma och genomföra ett program
            för att utveckla socialtjänstens förhållningssätt till utsatta
            barn och deras familjer, det s.k. Barn i fokus-projektet.
          </note>
          <note>
            Satsningen tar sikte på att höja kompetensen och öka medvetenheten
            hos socialarbetare och andra som arbetar med utsatta barn. Förmågan
            att se, förstå, beskriva och möta utsatta barns behov skall utvecklas.
            Särskilda medel har avsatts för detta utvecklingsarbete som syftar
            till att sätta barns bästa i främsta rummet.
          </note>
          <note>
            När vi ratificerade FN:s konvention om barnets rättigheter åtog
            vi oss också att i enlighet med artikel 42 genom lämpliga och
            aktiva åtgärder göra konventionens bestämmelser och principer
            allmänt kända bland såväl barn som vuxna i Sverige.
          </note>
          <note>
            Barnkonventionen har översatts till svenska och i bl.a. serien
            UD informerar tryckts upp i ca 70 000
          </note>
          <note>
            exemplar. Publikationen har spritts genom olika kanaler. En rad
            konferenser om konventionen eller om vissa artiklar i konventionen
            har anordnats av bl.a. Socialdepartementet och en rad olika frivilligorganisationer.
            Vidare har 30 miljoner kronor anvisats ur Allämnna arvsfonden
            för att under en treårsperiod ge frivilligorganisationerna möjlighet
            att genom sina särskilda kanaler sprida kunskap om konventionen.
          </note>
          <note>
            Den tidigare nämnda rapporten till FN avlämnades den 2 september
            1992. Rapporten, som även innehåller konventionstexten, trycks
            för närvarande i 10 000 exemplar. Avsikten är att sprida rapporten
            till bl.a. statliga myndigheter, inkl. domstolar.
          </note>
          <note type="speaker">
            Anf. 2 EVA ZETTERBERG (v):
          </note>
          <note>
            Herr talman! Jag vill tacka Bengt Westerberg för svaret på min
            fråga. Jag kan konstatera att Bengt
          </note>
          <note>
            Westerberg har ett hårt liv. Han har vid flera tillfällen fått
            svara på frågor som ställts till andra ministrar i regeringen
            som de har valt att inte svara på.
          </note>
          <note>
            Det är bra att det av svaret framgår den vikt som
          </note>
          <note>
            Sverige lägger vid barnkonventionen och att den sprids och diskuteras
            vid en rad olika evenemang och kommer ut på bred basis. Det ser
            jag som oerhört betydelsefullt.
          </note>
          <note>
            Det är också bra att Sverige i FN-rapporten tagit upp en del
            brister. Men jag anser att det inte framgår tillräckligt klart
            i svaret att man i departementets svar till FN om barnkonventionen
            tydligt visar på brister bl.a. när det gäller flyktingbarn. De
            olika exempel som här framhålls talar inte emot det faktum att
            det i detta fall, som jag tycker har principiell betydelse, framstår
            som att Sverige bryter mot barnkonventionen.
          </note>
          <note>
            I svaret framhålls hur andra myndigheter, exempelvis domstolar,
            skall ta del av de olika bestämmelser som följer av barnkonventionen
            och att de skall ha ett förhållningssätt med barnperspektiv. Jag
            undrar då naturligtvis hur det förhåller sig med Invandrarverket,
            som är den myndighet som är berörd i detta fall. Jag har klart
            uppfattat -- och jag tycker att det finns ett visst instämmande
            i Bengt Westerbergs svar -- att
          </note>
          <note>
            Invandrarverket i detta fall har frångått barnkonventionen och
            det Sverige undertecknat.
          </note>
          <note>
            Delar Bengt Westerberg min uppfattning att man hos Invandrarverket
            inte har följt barnkonventionen när man i detta fall inte avvaktat
            en adoptionsansökan?
          </note>
          <note>
            Anf. 3 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag har inte tillräckliga kunskaper om det enskilda
            fallet för att kunna yttra mig om detta och är dessutom inte tillåten
            att göra det här i talarstolen. Men principiellt är det naturligtvis
            önskvärt att man försöker att hantera sådana problem så smidigt
            som möjligt. Jag kan inte svara på om man har gjort det i det
            här fallet.
          </note>
          <note type="speaker">
            Anf. 4 EVA ZETTERBERG (v):
          </note>
          <note>
            Herr talman! Jag begär naturligtvis inte att socialministern
            skall uttala sig om ett enskilt fall och gå in på detaljer. Däremot
            menar jag att detta enskilda fall reser principiella frågeställningar
            om de regler som vi måste iaktta om vi som nation vill leva upp
            till barnkonventionen.
          </note>
          <note>
            Eftersom tiden är knapp för en diskussion här i kammaren, och
            eftersom det inte är meningsfullt att diskutera hur det exakt
            står till i enskilda fall, tänkte jag skicka med Bengt Westerberg
            en video från Västnytt, som har skildrat just detta enskilda fall.
            Det går säkert bra också för andra intresserade att låna den från
            Västnytt. Jag hoppas att Bengt
          </note>
          <note>
            Westerberg får tillfälle att studera den i enskildhet eller tillsammans
            med andra intresserade, och han får gärna återkomma till detta
            fall, där jag anser att
          </note>
          <note>
            Invandrarverkets agerande klart strider mot barnkonventionen.
          </note>
          <note>
            Anf. 5 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag tackar så mycket.
          </note>
          <note>
            Överläggningen var härmed avslutad.
          </note>
          <note>
            3 § Svar på fråga 1992/93:116 om handläggningstiderna i ärenden
            om bilstöd åt handikappade
          </note>
          <note>
            Anf. 6 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Sonja Rembo har frågat mig vad jag avser att göra
            för att handläggningstiderna för bilstöd skall kunna förkortas.
          </note>
          <note>
            Av Riksförsäkringsverkets senaste uppföljningsrapport, som nyligen
            har överlämnats till regeringen, framgår att tiden från det att
            ansökan om bilstöd kom in till försäkringskassan till dess beslut
            om rätt till bilstöd expedierats uppgår till i genomsnitt fyra
            och en halv månad. Det finns bland dessa ärenden sådana som har
            klarats av på kortare tid än en månad, men det finns även ett
            fåtal ärenden som tagit längre tid än ett år.
          </note>
          <note>
            Jag delar Sonja Rembos uppfattning att alltför långa handläggningstider
            kan vålla stora bekymmer för dem som berörs. Jag har dock inte
            från handikapporganisationerna eller enskilda sökande hört att
            dessa tider generellt sett skulle vara något problem.
          </note>
          <note>
            Enligt uppgift från Riksförsäkringsverket har försäkringskassornas
            handläggningstider för bilstöd inte ökat, men det förekommer vissa
            variationer mellan kassorna.
          </note>
          <note>
            Självfallet är det angeläget att de långa handläggningstider
            som i dag förekommer i en del fall kan kortas.
          </note>
          <note>
            Med hänsyn till vad jag har sagt om handläggningstider i bilstödsärenden
            i allmänhet ser jag dock inga skäl att nu vidta någon åtgärd i
            denna fråga. Jag kommer emellertid även i fortsättningen att följa
            tillämpningen av bilstödet.
          </note>
          <note type="speaker">
            Anf. 7 SONJA REMBO (m):
          </note>
          <note>
            Herr talman! Jag tackar socialministern för svaret.
          </note>
          <note>
            Jag läser in en positiv ton i det, även om jag kanske tycker
            att det här finns anledning att göra någonting mer än att bara
            följa utvecklingen.
          </note>
          <note>
            Det är naturligtvis mycket bekymmersamt för de enskilda människor
            som får vänta mycket långa tider. Jag menar att redan en genomsnittstid
            på fyra och en halv månad börjar bli oacceptabelt lång. Det handlar
            om människor vilkas rörelsefrihet är begränsad och som skulle
            få en avsevärt ökad rörelsefrihet genom att få tillgång till en
            egen bil.
          </note>
          <note>
            Skall man till handläggningstiderna lägga den ibland långa tid
            som krävs för teknisk anpassning kan väntetiderna bli avsevärda.
            Det blir sannerligen inte billigare för kommunerna, som under
            tiden måste tillhandahålla färdtjänst.
          </note>
          <note>
            Min egen hemkommun hör till dem som dess värre har handläggningstider
            på åtta månader. Det besked de ger till handikappade som lämnar
            in ansökan är att handläggningstiden har ökat med två månader
            under detta år. Det är min uppfattning att detta är oacceptabelt
            långa tider. Att det sker en sådan förlängning under årets gång
            omöjliggör varje form av planering för de människor som berörs.
            Jag vill därför än en gång fråga socialministern om han inte anser
            att det mot denna bakgrund kanske finns anledning att ändå titta
            på de enskilda kommunernas sätt att handlägga dessa frågor.
          </note>
          <note>
            Anf. 8 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Det är självfallet otillfredsställande om handläggningstiderna
            i en kommun ökar med två månader och nu är uppe i åtta månader.
            Jag utgår från att Riksförsäkringsverket vidtar åtgärder där detta
            förekommer. Jag vill dock hävda att fyra och en halv månad inte
            är en särskilt lång utredningstid. Det är fråga om rätt omfattande
            utredningar. När vi har försökt bedöma om utredningstiderna är
            rimliga eller inte, har vår slutsats varit att fyra och en halv
            månad i genomsnitt är ganska tillfredsställande. Däremot kan man
            naturligtvis vara missnöjd med ännu längre tider.
          </note>
          <note>
            Till följd av Sonja Rembos fråga bad jag några medarbetare på
            departementet att ringa dels till
          </note>
          <note>
            Riksförsäkringsverket, dels till avnämarorganisationerna, handikapporganisationerna,
            och fråga om handläggningstiderna, om det förekom klagomål och
            om det var stora problem. Jag har redovisat resultatet av denna
            lilla enkät i mitt svar. Vi är medvetna om att det i vissa kommuner
            och vid enskilda försäkringskassor förekommer att handläggningstiderna
            är för långa, och det är naturligtvis önskvärt att förkorta dem.
          </note>
          <note type="speaker">
            Anf. 9 SONJA REMBO (m):
          </note>
          <note>
            Herr talman! Tack för den kompletteringen.
          </note>
          <note>
            Handikappade har inte alltid starka företrädare, och de är ofta
            tålmodiga människor, som är vana att vänta på olika åtgärder.
          </note>
          <note>
            Jag sade fel förut; det är naturligtvis inte kommunerna som handlägger
            bilstödsfrågor, utan det är försäkringskassorna. Det är viktigt
            att markera, att även om försäkringskassorna befinner sig i en
            svår arbetssituation får detta inte gå ut över den grupp som behöver
            bilstöd för att få en egen bil och därmed ökad rörelsefrihet.
          </note>
          <note>
            Anf. 10 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag vill bara göra en kort kommentar.
          </note>
          <note>
            Jag delar Sonja Rembos uppfattning att handikappade ofta är och
            tvingas vara mycket tålmodiga. Däremot tycker jag inte att deras
            organisationer är dåliga företrädare eller att de inte hör av
            sig när någonting brister, utan de brukar vara ganska snabba att
            påtala sådant som är riktigt dåligt. Jag tror alltså inte att
            situationen generellt sett upplevs som dålig, men uppenbarligen
            finns det dåliga exempel, som vi har anledning att ta itu med.
          </note>
          <note type="speaker">
            Anf. 11 SONJA REMBO (m):
          </note>
          <note>
            Herr talman! Det gläder mig att socialministern nu säger att
            han har anledning att ta itu med de dåliga exemplen. Handikapporganisationerna
            gör förvisso ett gott arbete, men alla är icke medlemmar där och
            alla framför inte sina klagomål till dem. Nu har jag framfört
            detta här i kammaren, och jag hoppas att de som är berörda får
            upp ögonen för problemen.
          </note>
          <note>
            Överläggningen var härmed avslutad.
          </note>
          <note>
            4 § Svar på fråga 1992/93:126 om finska socialarbetare i Stockholm
          </note>
          <note>
            Anf. 12 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Sigrid Bolkéus har frågat mig om jag har förhört
            mig om intresse och möjligheter att ha finska socialarbetare stationerade
            i Stockholm.
          </note>
          <note>
            Många finska hemlösa i Stockholm lever under svåra sociala förhållanden.
            Frågan har behandlats i
          </note>
          <note>
            Svensk-finska arbetsgruppen rörande de finskspråkiga invandrarnas
            situation inom den svenska hälso- och sjukvården, den s.k. SFINKS-
          </note>
          <note>
            gruppen. Dessutom har regeringen i november
          </note>
          <note>
            1991 beviljat socialtjänsten i Stockholm medel för att kartlägga
            vårdbehoven.
          </note>
          <note>
            Undersökningen avrapporterade till
          </note>
          <note>
            Socialdepartementet i april i år. Av rapporten framgår att merparten
            av de finska hemlösa missbrukarna i Stockholm har vistats relativt
            länge i Sverige. I allmänhet rör det sig om personer med kroniska
            missbruksproblem. Undersökningen visar inget som tyder på att
            dessa skulle ha svårare att få vård än svenska missbrukare. Tvärtom
            visar den klientundersökning som genomförts inom ramen för studien
            att socialtjänsten hjälpt flertalet av de finska missbrukarna
            till vård på behandlingshem.
          </note>
          <note>
            Språksvårigheter kan dock medföra att de har svårare än svensktalande
            att fullt ut tillgodogöra sig den vård som ges. Vidare framgår
            att det som främst försvårat en social rehabilitering för gruppen
            finska missbrukare har varit deras brist på socialt nätverk i
            Sverige.
          </note>
          <note>
            Det är kommunen som enligt socialtjänstlagen har det yttersta
            ansvaret för att de som vistas i kommunen får det stöd och den
            hjälp som de behöver. Sverige har givetvis också ett ansvar för
            att se till att de nordbor som vistas i landet får den vård som
            de behöver. Att stationera finska socialarbetare i Stockholm är,
            enligt de uppgifter jag har erhållit, inte aktuellt för dagen.
            Den nyligen genomförda undersökningen har dock initierat en diskussion
            inom Stockholms socialtjänst om hur samarbetet mellan Stockholm
            och Helsingfors skall fortlöpa, speciellt vad gäller invandringen
            av finska ungdomar. Frågan om de finska missbrukarnas situation
            kommer att behandlas vidare inom ramen för det svensk-finska samarbetet
            i SFINKS-
          </note>
          <note>
            gruppen.
          </note>
          <note type="speaker">
            Anf. 13 SIGRID BOLKÉUS (s):
          </note>
          <note>
            Herr talman! Jag tackar för svaret.
          </note>
          <note>
            Jag vädjar till Bengt Westerberg att ta upp de här problemen
            och önskemålen om finska socialarbetare i Stockholm med t.ex.
            den finske social- och hälsovårdsministern. När dåvarande social-
            och hälsovårdsministern Tarja Halonen var i
          </note>
          <note>
            Stockholm 1989 gjorde hon studiebesök på
          </note>
          <note>
            Stadsmissionens soppkök och härbärgen, och hon lovade att ta
            upp frågan när hon kom hem. Men som vi vet blev det regeringsskifte
            i Finland.
          </note>
          <note>
            Socialministern gjorde i våras i stort sett samma studiebesök
            som Tarja Halonen för tre år sedan, och nu har läget förvärrats.
            Av uteliggarna är mer än hälften finländare. Tidigare var de flesta
            uteliggare och bostadslösa medelålders män med missbruksproblem,
            men nu ökar antalet unga pojkar, kvinnor och psykiskt sjuka.
          </note>
          <note>
            När finländare kommer till Sverige är de inte aktuella hos någon
            svensk socialmyndighet, och efter tre månaders vistelse här utvisas
            de om de inte kan visa att de klarar sin försörjning. Flera stannar
            kvar, och en del återvänder till Sverige. Under de här månaderna
            har de farit mycket illa. Så småningom får de hjälp av socialbyråer
            och av
          </note>
          <note>
            ''räddare i nöden'', som Stadsmissionen och
          </note>
          <note>
            Frälsningsarmén -- de finns ju alltid, i varje fall ännu.
          </note>
          <note>
            I takt med att behoven ökar så minskar resurserna på alla håll.
            Om Socialnämnden i Stockholm drar in hela bidraget till stadens
            ungkarlshotell och hotellhemmen kommer antalet uteliggare och
            bostadslösa att öka. Jag hoppas att vi snart får se resultat och
            att det vidtas åtgärder till följd av den rapport som Bengt Westerberg
            nämnde.
          </note>
          <note>
            Ja, det är kommunerna som har ansvaret för dem som bor där, men
            de tvingas spara och skära ned.
          </note>
          <note>
            Olika verksamheter ställs mot varandra; det gäller äldreomsorg,
            skola, barnomsorg och missbrukarvård. Redan nu skär man ned inom
            missbrukarvården och drar in bidrag. De utslagna är människor
            som inte gör sina röster hörda -- de tror inte att det lönar sig.
          </note>
          <note>
            Anf. 14 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Den bild som Sigrid Bolkéus ger stämmer inte riktigt
            med den rapport som hon nyss viftade med. Där framgår det att
            de finnar som finns i Stockholm ofta har varit här ganska länge
            och att de faktiskt får vård. Det finns självfallet också problem
            med dem som kommer hit tillfälligt och kanske inte får vård eller
            det mottagande i
          </note>
          <note>
            Sverige som skulle vara önskvärt.
          </note>
          <note>
            Jag vill inte säga att det inte finns behov av eller utrymme
            för finska socialarbetare i Stockholm, på samma sätt som de svenska
            socialarbetare som är placerade i Köpenhamn. Detta är i första
            hand en fråga som får diskuteras mellan Stockholm och
          </note>
          <note>
            Helsingfors, och beslutet att placera socialarbetare här måste
            naturligtvis framför allt vara finskt beslut. Det är vi i Sverige
            som har beslutat att placera socialarbetare i Köpenhamn, och det
            har fungerat mycket bra. Det är därför inte uteslutet att det
            skulle tillföra en del att få hit finska socialarbetare för att
            hjälpa den grupp som vi nu talar om. Det är alltså ett finskt
            beslut, och det får i första hand diskuteras mellan Stockholms
            kommuns socialtjänst och dess finska motsvarighet.
          </note>
          <note type="speaker">
            Anf. 15 SIGRID BOLKÉUS (s):
          </note>
          <note>
            Herr talman! Sedan rapporten gavs ut i mars har läget förvärrats,
            och om socialministern gjorde ett återbesök på härbärgen, Stadsmissionen
            m.m.
          </note>
          <note>
            skulle han få detta bekräftat. Visst är det ett finskt beslut
            som krävs, men jag skulle vara glad om socialministern försökte
            påverka det hela. Enligt socialtjänstlagen skall alla ha rätt
            till ett värdigt liv, men som det nu ser ut lever människor i
            misär i tunnlar och portgångar och går ofta en för tidig död till
            mötes. Ett samarbete måste alltså till.
          </note>
          <note>
            Som socialministern sade, görs det ett enormt fint jobb genom
            den uppsökande verksamheten bland ungdomar i Köpenhamn. Jag hoppas
            att detta leder till någonting.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1992/93:86 om verkställande direktörers förmåner
            i bolagens årsredovisning
          </note>
          <note>
            c1 &gt; Anf. 16 Statsrådet REIDUNN LAURÉN (-):
          </note>
          <note>
            c0 &gt;
          </note>
          <note>
            Herr talman! Nils T Svensson har frågat näringsminister Per Westerberg
            om han är beredd att föreslå ändringar i lagen om aktiebolag så
            att uppgifter om verkställande direktörers förmåner redovisas
            i bolagens årsredovisningar. Arbetet inom regeringen är så fördelat
            att det är jag som skall svara på frågan.
          </note>
          <note>
            I aktiebolagslagen finns bestämmelser om att lön och annan ersättning
            som under ett aktiebolags räkenskapsår utgått till styrelsen och
            verkställande direktören skall anges i bolagets förvaltningsberättelse.
            Tantiem och därmed jämställd ersättning skall då anges särskilt.
            Med tantiem menas en avtalad rörlig ersättning, t.ex. en viss
            andel i bolagets vinst. Förvaltningsberättelsen är en del av bolagets
            årsredovisning. När revisorerna har granskat årsredovisningen
            skall den sändas in till Patent- och registreringsverket, där
            vem som helst kan få ta del av uppgifterna.
          </note>
          <note>
            Mitt svar på Nils T Svenssons fråga är alltså att all ersättning
            till verkställande direktörer redan i dag skall tas upp i bolagens
            offentliga årsredovisningar.
          </note>
          <note>
            Det gäller också ersättning i form av avgångsvederlag som utbetalats
            under räkenskapsåret.
          </note>
          <note>
            Men om det är så att Nils T Svensson i stället syftar på avtal
            om avgångsvederlag vid en eventuell uppsägning är det riktigt
            att det inte finns några särskilda bestämmelser om att sådana
            avtal skall omnämnas i årsredovisningen.
          </note>
          <note>
            Enligt aktiebolagslagen skall emellertid upplysning lämnas om
            alla för bedömningen av bolagets ställning viktiga förhållanden.
            Det är alltså tänkbart att det kan finnas en redovisningsskyldighet
            beträffande innehållet i avtal om avgångsvederlag i särskilda
            fall.
          </note>
          <note>
            Det finns en utredning tillsatt som har i uppgift att föreslå
            hur redovisningslagstiftningen skall moderniseras och anpassas
            till vad som gäller internationellt, inte minst inom EG. Den fråga
            som
          </note>
          <note>
            Nils T Svensson tar upp torde få övervägas inom ramen för den
            utredningen, bl.a. mot bakgrund av den syn på frågan som finns
            i andra länder.
          </note>
          <note>
            Utredningen avser att redan nästa år lägga fram resultatet av
            sitt arbete. Jag anser att man bör avvakta det och är därför inte
            beredd att nu föreslå några lagändringar rörande denna fråga.
          </note>
          <note type="speaker">
            Anf. 17 NILS T SVENSSON (s):
          </note>
          <note>
            Herr talman! Jag tackar statsrådet för svaret. Jag hade dock
            hoppats på ett klart positivt svar till förslaget att öppet redovisa
            de förmåner utöver lönen som bolagen lämnar sin VD. Det är helt
            uppenbart att dessa förmåner uppgår till betydande belopp. Det
            har ju under senare tid avslöjats vad sådana här förmåner kan
            bestå utav; tjänstebostad, avgångsvederlag och olika oerhört generösa
            fallskärmsavtal.
          </note>
          <note>
            Vi har fått ta del av flera sådana exempel, och de ger stöd för
            kravet att öppet redovisa i årsredovisningar de förmåner som bolagets
            VD och eventuellt andra i företagsledningen ges.
          </note>
          <note>
            Jag tror också att detta har stor betydelse för aktieägarnas
            och allmänhetens förtroende för bolagen och för de personer som
            har ansvar för företagets skötsel.
          </note>
          <note>
            I andra länder, som England och USA, har man ett mycket bestämt
            regelverk, som ger klara besked på den här punkten. I USA har
            den myndighet som reglerar handeln med aktier helt nyligen infört
            nya regler, som innebär krav på att bolagen offentliggör vad deras
            direktörer får i lön och i övriga förmåner.
          </note>
          <note>
            Även om det pågår en utredning, skulle jag vilja fråga om det
            är rimligt att statsrådet uttalar ambitionen att åstadkomma en
            förändring av regelverket, så att de här förhållandena offentliggörs.
          </note>
          <note>
            c1 &gt; Anf. 18 Statsrådet REIDUNN LAURÉN (-):
          </note>
          <note>
            c0 &gt;
          </note>
          <note>
            Herr talman! Vi talar nu om redovisningslagstiftningen. Syftet
            med den och med företagens offentliga årsredovisning är att det
            skall gå att få en rättvisande bild av företagens ekonomiska situation.
            Självfallet påverkar löner och annan ersättning till verkställande
            direktörer och till företagsledning i övrigt resultatet i rörelsen
            och bör därför också redovisas.
          </note>
          <note>
            Det förhåller sig faktiskt annorlunda när det gäller avtal om
            vederlag vid en eventuell uppsägning någon gång i framtiden. Sådana
            avtal i sig påverkar knappast bedömningen av företagens ekonomiska
            ställning, åtminstone inte när det gäller större företag.
          </note>
          <note>
            Nils T Svensson tar upp frågan om förtroendet för företagen.
            Jag tror nog att både aktieägare och allmänhet är mer intresserade
            av hur företagets ekonomiska ställning är och mindre intresserade
            av hur eventuella uppsägningsavtal utformas.
          </note>
          <note>
            Till detta vill jag gärna tillägga -- precis som statsrådet Bo
            Lundgren sade i en liknande fråga --
          </note>
          <note>
            att vi från regeringens sida ser med stor oro på de avtal som
            har träffats. Jag förstår att det är dem som
          </note>
          <note>
            Nils T Svensson har i tankarna. I förlängningen av detta resonemang
            ligger naturligtvis att det är, om inte vår ambition, i varje
            fall vår allmänna inriktning att det inte skall träffas avtal
            i den storleksordning som det nu har gjorts.
          </note>
          <note type="speaker">
            Anf. 19 NILS T SVENSSON (s):
          </note>
          <note>
            Herr talman! Det som statsrådet avslutade med att säga inger
            hopp om att utredningen skall leda fram till att en förändring
            skall kunna åstadkommas.
          </note>
          <note>
            Det talas här om att vi skall anpassa oss till vad som gäller
            internationellt sett. Bara för ett par dagar sedan läste jag i
            tidningen Arbetet om de nya regler som införts i USA. Man säger:
            ''Reglerna kräver att ett företags verkställande direktörs och
            de fyra övriga högst betalda chefernas löner offentliggörs om
            de överskrider'' en viss summa. ''Dessutom måste all kompensation
            i form av aktier och annat uppges i detalj samt dess marknadsvärde,
            liksom bl.a. pensionsförmåner.''
          </note>
          <note>
            Man refererar till en kommentar lämnad av företrädare för små
            aktieinnehavare, som i åratal har han arbetat för att tvinga fram
            ett offentliggörande av chefslöner: ''Vi har gjort några kompromisser,
            men i stort sett är vi väldigt nöjda.
          </note>
          <note>
            De nya reglerna kommer att ge aktieägarna mycket större inflytande
            över hur företagen drivs.''
          </note>
          <note>
            I England finns också ett sådant här regelverk. Vi lyssnar ju
            ibland på vad som händer runt omkring oss, inte minst på vad som
            händer i Amerika.
          </note>
          <note>
            Statsrådet kan kanske läsa på i den här frågan.
          </note>
          <note>
            c1 &gt; Anf. 20 Statsrådet REIDUNN LAURÉN (-):
          </note>
          <note>
            c0 &gt;
          </note>
          <note>
            Herr talman! Jag är ganska väl påläst. Vad vi i första hand har
            studerat är EG:s fjärde bolagsrättsdirektiv, som innehåller en
            hel del regler om redovisningen av företagsledningens förmåner.
          </note>
          <note>
            Precis som jag emellertid sade i mitt svar redovisas löner och
            annan ersättning redan i dag.
          </note>
          <note>
            EG:s bolagsrättsdirektiv är faktiskt strängare på några punkter
            än de svenska reglerna, exempelvis när det gäller pensionsförmåner,
            som Nils T
          </note>
          <note>
            Svensson tar upp -- visserligen med hänvisning till
          </note>
          <note>
            USA. Å andra sidan innehåller direktivet även en s.k. förfångsregel,
            som jag inte skulle ställa mig främmande inför att återfinna även
            i USA. Den gör det möjligt att i årsredovisningen utelämna uppgiften
            om storleken av en utbetald lön och pension, om uppgiften skulle
            innebära att lönen för en viss person i företagsledningen avslöjas.
            Detta visar att man har litet olika regler utomlands, och att
            vi bör studera såväl de positiva som de negativa sidorna av reglerna.
          </note>
          <note type="speaker">
            Anf. 21 NILS T SVENSSON (s):
          </note>
          <note>
            Herr talman! Jag ser fram emot när propositionen i den här frågan
            kommer nästa år från statsrådet. Vi kan kanske få klarhet då.
            Med tanke på den allmänna opinionen tror jag att det vore bra
            att rensa upp bland allt det som nu avslöjas gång efter annan,
            och som inte är bra vare sig för aktieägarna eller för allmänheten.
          </note>
          <note>
            c1 &gt; Anf. 22 Statsrådet REIDUNN LAURÉN (-):
          </note>
          <note>
            c0 &gt;
          </note>
          <note>
            Herr talman! Som en slutlig kommentar skull jag vilja tillägga
            att jag fortfarande inte är riktigt säker på att detta är en lagstiftningsfråga.
          </note>
          <note>
            Redovisningslagstiftningen är nämligen en ramlagstiftning och
            man överlämnar åt normbildande organ att utfärda detaljanvisningar.
          </note>
          <note>
            På det här området har vi Redovisningsrådet, som skall ge anvisningar
            om god redovisningssed.
          </note>
          <note>
            Jag vill reservera mig i den här frågan och inte avge något bestämt
            uttalande.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1992/93:101 om det statliga person- och adressregistret
          </note>
          <note>
            c1 &gt; Anf. 23 Statsrådet REIDUNN LAURÉN (-):
          </note>
          <note>
            c0 &gt;
          </note>
          <note>
            Herr talman! Carl Fredrik Graf har frågat finansministern vilka
            förändringar regeringen avser att genomföra rörande villkoren
            för det statliga person- och adressregistrets (SPAR:s) verksamhet
            innan aviseringsutredningen är klar med sitt betänkande. Arbetet
            inom regeringen är så fördelat att det är jag som skall svara
            på frågan.
          </note>
          <note>
            SPAR-registrets framtid utreds för närvarande av aviseringsutredningen.
            Dess framtid påverkas också av ett förslag till EG-direktiv om
            integritetsskydd på dataområdet, ett förslag vars konsekvenser
            bl.a. datalagsutredningen för närvarande överväger. Både aviseringsutredningen
            och datalagsutredningen skall bli klara under år
          </note>
          <note>
            1993. Jag vill därför inte nu föregripa utredningarnas resultat
            och föreslå några genomgripande förändringar för SPAR:s del innan
            utredningsarbetet är slutfört.
          </note>
          <note>
            Huvudman för SPAR-registret är en särskild nämnd i vilken ingår
            företrädare för partierna i riksdagen. SPAR-nämnden har till regeringen
            inkommit med framställningar om vissa förändringar beträffande
            SPAR-registret.
          </note>
          <note>
            SPAR-nämndens förslag innebär bl.a. vissa begränsningar av vilka
            uppgifter som skall få lämnas ut från SPAR-registret. Nämnden
            har motiverat sitt förslag med att begränsningarna är önskvärda
            för att öka skyddet för den enskildes integritet. Även jag anser
            att det finns starka skäl som talar i denna riktning.
          </note>
          <note>
            Framställningen bereds för närvarande inom
          </note>
          <note>
            Justitiedepartementet. Jag avser att om det behövs inhämta Datainspektionens
            yttrande över SPAR-
          </note>
          <note>
            nämndens förslag och därefter ta slutlig ställning till de ändringar
            i SPAR-förordningen (1981:4) som kan anses erforderliga i anledning
            av SPAR-
          </note>
          <note>
            nämndens framställning.
          </note>
          <note type="speaker">
            Anf. 24 CARL FREDRIK GRAF (m):
          </note>
          <note>
            Herr talman! Jag ställde en relativt kort fråga till statsrådet,
            och jag har fått ett relativt kort svar. Jag tackar för svaret.
          </note>
          <note>
            Det finns två utgångspunkter för min fråga. Det gäller dels vilka
            överväganden som görs inom regeringskansliet rent allmänt i denna
            fråga, dels de överväganden som man kan tänkas behöva göra med
            anledning av EES-avtalet och en eventuell framtida anslutning
            till EG. Jag har fått ett svar som i princip innebär att statsrådet
            hänvisar till de två utredningar som arbetar med dessa frågor.
          </note>
          <note>
            Det talas i svaret om vissa begränsningar. Jag skulle vilja att
            statsrådet preciserade vilka begränsningar det rör sig om och
            när det är tänkt att de skall träda i kraft.
          </note>
          <note>
            c1 &gt; Anf. 25 Statsrådet REIDUNN LAURÉN (-):
          </note>
          <note>
            c0 &gt;
          </note>
          <note>
            Herr talman! Upplysningsvis kan jag säga att
          </note>
          <note>
            SPAR-nämndens förslag bl.a. innebär att bara uppgifter om namn,
            adress, personnummer och folkbokföringsort skall kunna lämnas
            ut vid utdrag ur SPAR-registret.
          </note>
          <note type="speaker">
            Anf. 26 CARL FREDRIK GRAF (m):
          </note>
          <note>
            Herr talman! När skulle i så fall den förändringen komma till
            stånd?
          </note>
          <note>
            c1 &gt; Anf. 27 Statsrådet REIDUNN LAURÉN (-):
          </note>
          <note>
            c0 &gt;
          </note>
          <note>
            Herr talman! SPAR-nämnden har i framställningen yrkat att ändringen
            skall komma till stånd per den 1
          </note>
          <note>
            januari. Jag har, som jag sade, ännu inte tagit slutlig ställning
            till nämndens förslag.
          </note>
          <note type="speaker">
            Anf. 28 CARL FREDRIK GRAF (m):
          </note>
          <note>
            Herr talman! Då vill jag fråga om EES-avtalet kommer att få någon
            betydelse för SPAR-registret.
          </note>
          <note>
            EES-avtalet skall ju förhoppningsvis träda i kraft redan den
            1 januari. Finns det i det avtalet någonting som påverkar denna
            typ av register, eller är det bara en EG-anslutning och de EG-direktiv
            som finns på detta område som kan påverka registrets användning?
          </note>
          <note>
            c1 &gt; Anf. 29 Statsrådet REIDUNN LAURÉN (-):
          </note>
          <note>
            c0 &gt;
          </note>
          <note>
            Herr talman! Såvitt jag vet finns inget i EES-avtalet som påverkar
            registrets användning. Däremot innebär det nya förslaget till
            EG-direktiv om integritetsskydd på dataområdet att användningen
            påverkas. Samtidigt vill jag framhålla att direktivet, trots vissa
            tidningsuppgifter, fortfarande bara är ett förslag.
          </note>
          <note type="speaker">
            Anf. 30 CARL FREDRIK GRAF (m):
          </note>
          <note>
            Herr talman! Jag drar av vårt replikskifte slutsatsen att det
            för närvarande inte är aktuellt med några förändringar av högre
            dignitet av SPAR-registrets användning, varken under detta år
            eller under
          </note>
          <note>
            1993. Är det riktigt?
          </note>
          <note>
            c1 &gt; Anf. 31 Statsrådet REIDUNN LAURÉN (-):
          </note>
          <note>
            c0 &gt;
          </note>
          <note>
            Herr talman! De förändringar det kan bli fråga om är ändringar
            i enlighet med SPAR-nämndens förslag. Några ytterligare ändringar
            har jag inte avsett att genomföra.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1992/93:47 om rabiesförekomsten i Finland
          </note>
          <note>
            Anf. 32 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Bruno Poromaa har frågat mig om jag är beredd att
            ta initiativ till att Sverige icke längre klassificerar Finland
            som ett rabiessmittat land, med tanke på att inga nya fall av
            rabies i Finland kunnat konstateras under de senaste åren.
          </note>
          <note>
            Frågor om smittskydd vid införsel av levande djur och vissa andra
            varor regleras genom veterinära införselkungörelsen. Syftet med
            författningen är
          </note>
          <note>
            ''att förebygga att djursjukdomar som är smittsamma eller kan
            nedärvas, kommer in i landet och får ytterligare spridning här,
            genom införsel av djur och vissa andra varor''. I kungörelsen
            sägs vidare att Statens jordbruksverk får, för att syftet med
            kungörelsen skall uppnås, ställa krav på tillstånd vid införsel
            av bl.a. levande djur och att tillstånden får förenas med villkor.
          </note>
          <note>
            Det ankommer således på Jordbruksverket att avgöra vilka villkor
            som är nödvändiga vid införsel av levande djur.
          </note>
          <note>
            Enligt vad jag har erfarit från Jordbruksverket är karantänsförvaring
            i fyra månader ett av verkets villkor för att man skall få föra
            in hund eller katt från länder där rabies förekommer eller från
            länder som vaccinerar mot rabies eller tillåter införsel av vaccinerade
            hundar och katter utan karantänsförvaring. Finland tillåter införsel
            av vaccinerade hundar och katter utan karantän, varför finska
            hundar och katter inte får föras från
          </note>
          <note>
            Finland till Sverige utan karantänsförvaring.
          </note>
          <note>
            Samma grundläggande synsätt har övriga länder som är fria från
            rabies, dvs. Storbritannien, Irland,
          </note>
          <note>
            Norge, Australien och Nya Zeeland samt Hawaii.
          </note>
          <note>
            Jordbruksverket följer, med hjälp av Statens veterinärmedicinska
            anstalt, noga den internationella utvecklingen inom forskningen
            och den behandling rabiesfrågan får i andra länder och inom internationella
            organisationer. Jag förutsätter att Jordbruksverket vidtar de
            åtgärder som ny forskning och förändrad syn på rabies leder till
            med beaktande av de målsättningar som anges i den veterinära införselkungörelsen.
            Jag avser för närvarande inte att ta initiativ till någon annan
            hantering av frågan.
          </note>
          <note type="speaker">
            Anf. 33 BRUNO POROMAA (s):
          </note>
          <note>
            Herr talman! Jag skall be att få tacka statsrådet för svaret.
            Jag beklagar att statsrådet inte är beredd att ta några som helst
            initiativ i denna fråga. Statsrådet hade i alla fall kunnat bemöda
            sig om att efterhöra om Jordbruksverket har för avsikt att inom
            den närmaste tiden pröva huruvida dessa bestämmelser skall behållas.
            Det har han tyvärr inte gjort.
          </note>
          <note>
            Jag är rädd för att Jordbruksverket kan ha glömt denna fråga.
            Den ligger kanske i någon byrålåda.
          </note>
          <note>
            Det har ju inte inträffat några som helst fall de senaste fyra
            åren. Nu är det på tiden att man prövar huruvida bestämmelsen
            skall behållas eller inte.
          </note>
          <note>
            Anf. 34 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Jag är ganska övertygad om att
          </note>
          <note>
            Jordbruksverket följer denna debatt. Den har varit aktuell i
            kammaren vid ett par tillfällen under det senaste året. Jag har
            stor förståelse för de synpunkter som har framförts av flera av
            kammarens ledamöter. Men denna sjukdom är mycket allvarlig. Om
            den inte stoppas leder den till döden, en plågsam död för både
            människor och djur som drabbas. Därför måste vi vara försiktiga.
          </note>
          <note>
            Vi har haft rabiesfritt i Sverige under mycket lång tid -- över
            100 år. Finland har inte varit fritt från rabies under någon lång
            tid. Finland har också en lång landgräns mot områden där rabies
            förekommer.
          </note>
          <note>
            Ett annat problem är vaccineringen. Den skyddar visserligen effektivt,
            men det är inte alltid som de vaccinerade djuren bildar antikroppar.
            Därmed kan de utsättas för smitta. Det är möjligt att man med
            forskningens hjälp kommer fram till säkrare testmetoder för att
            konstatera om ett vaccin har gett tillfredsställande skydd. Vi
            vet inte i dag när denna metod kan vara tillräckligt utprövad.
          </note>
          <note>
            Förhoppningen är att vi skall kunna få rapporter så att vi kan
            kontrollera och därmed liberalisera denna hantering.
          </note>
          <note type="speaker">
            Anf. 35 BRUNO POROMAA (s):
          </note>
          <note>
            Herr talman! Jag är väl medveten om att rabies är en ytterst
            farlig sjukdom. Men de fall som konstaterades i Finland förekom
            i södra Finland, på gränsen till Ryssland. Det har nu gått mer
            än fyra år sedan dess.
          </note>
          <note>
            Jag tror inte att statsrådet kan tro att man med dessa bestämmelser
            kan förhindra en spridning av rabies till Sverige. I norr är det
            en älv som skiljer länderna åt.
          </note>
          <note>
            Merparten av året är den älven igenfrusen. Det finns inga problem
            för vilda djur att ta sig över gränsen.
          </note>
          <note>
            Det kan ju tyckas att detta är ett litet problem, men faktum
            är att det är ett mycket stort problem för många människor som
            t.ex. arbetar i gruvorna. Det är många som är inflyttade från
            Finland. De har kontakter med sin tidigare hembygd och har kanske
            en fritidsstuga där. De är kanske hundägare, liksom många är där
            uppe. Det är ett mycket stort problem att ta över hunden, nästan
            en omöjlighet. Det är ett allmänt önskemål att detta nu ses över
            och avvecklas.
          </note>
          <note>
            Anf. 36 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Det har ju visat sig att smittrisken den här vägen
            inte ens var särskilt stor under den period när det förekom fler
            fall av rabies i Finland. Jag kan inte förklara det. Det är möjligt
            att Bruno Poromaa bättre känner till de lokala förhållandena,
            men det är uppenbarligen så att de vilda djuren inte rör sig särkilt
            mycket över gränsen. Smitta har i varje fall inte överförts under
            den mycket långa period som
          </note>
          <note>
            Sverige har varit fritt från rabies.
          </note>
          <note>
            Jag tror att det vore förhastat att ta ställning till att ändra
            bestämmelserna innan vi har klara tecken på hur vi kan gå vidare.
            Det hindrar inte att jag är mycket positiv till att vi skall försöka
            få fram resultat så snart som möjligt. Jag hoppas naturligtvis
            att detta hinder i umgänget med våra grannländer skall kunna undanröjas.
            Jag ser dock inte för närvarande någon möjlighet att gå före den
            vetenskapliga forskningen på området.
          </note>
          <note type="speaker">
            Anf. 37 BRUNO POROMAA (s):
          </note>
          <note>
            Herr talman! Låt mig då vädja till statsrådet att han tar med
            sig den här frågan nästa gång han träffar representanter för Jordbruksverket
            och påminner dem om att denna fråga är mycket aktuell just nu
            där uppe. Jag skulle vara tacksam om han ville göra det.
          </note>
          <note>
            Anf. 38 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Det skall jag lova.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1992/93:50 om jämställdheten i arbetslivet
          </note>
          <note>
            Anf. 39 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Berit Andnor har frågat mig vilka initiativ jag
            avser att ta för att ge jämställdheten i arbetslivet ökad uppmärksamhet.
            Frågan ställs mot bakgrund av formuleringen i regeringsförklaringen
            om att jämställdhet i arbetslivet är ett centralt mål som kräver
            ökad uppmärksamhet när arbetslösheten växer. Svaret på frågan
            har utarbetats tillsammans med arbetsmarknadsministern.
          </note>
          <note>
            Jämställdhet i arbetslivet är en viktig fråga att driva, oavsett
            konjunkturläge. Vi måste ständigt arbeta för att förbättra kvinnors
            villkor i arbetslivet och för att underlätta för både kvinnor
            och män att kombinera förvärvsarbete med föräldraskap. Den nya
            jämställdhetslagen är ett viktigt instrument i detta arbete, med
            de krav den ställer på jämställdhetsplaner och andra viktiga åtgärder.
          </note>
          <note>
            Här har inte minst arbetsmarknadens parter ett stort ansvar.
          </note>
          <note>
            Låt mig helt kort redogöra för några insatser som har hög aktualitet
            inom regeringen:
          </note>
          <note>
            - Utredningen om löneskillnader mellan män och kvinnor lägger
            fram sitt betänkande vid årsskiftet.
          </note>
          <note>
            -SCB presenterade på regeringens uppdrag i förra veckan en studie
            om hur kvinnor och män fördelar sin tid mellan betalt och obetalt
            arbete.
          </note>
          <note>
            -En arbetsgrupp om papporna, barnen och arbetslivet tillsattes
            inom mitt departement för ett par veckor sedan.
          </note>
          <note>
            -Förslag om utvidgad lagreglering av barnomsorgsområdet bereds
            vidare, bl.a. med
          </note>
          <note>
            Kommunförbundet.
          </note>
          <note>
            -En SCB-studie om chefer har nyligen visat att det finns ett
            rekryteringsunderlag av kompetenta kvinnor i gruppen närmast under
            cheferna och att det går att vara chef på deltid. SCB kommer att
            få fortsatt uppdrag att också studera eventuella löneskillnader
            mellan de kvinnliga och manliga cheferna.
          </note>
          <note>
            -NUTEK kommer att i dagarna på regeringens uppdrag lägga fram
            ett program för att främja kvinnors företagande i det regionalpolitiska
            stödområdet.
          </note>
          <note>
            -Socialdepartementet kommer inom kort att publicera en rapport
            om hinder och förutsättningar för alternativa verksamhetsformer
            inom vård och omsorg.
          </note>
          <note>
            -Kvinnors arbetsmiljö och kvinnors hälsa uppmärksammas genom
            såväl forskning som utvecklingsarbete; exempelvis har
          </note>
          <note>
            Arbetarskyddsstyrelsen nu kvinnors arbetsmiljö som prioriterat
            område.
          </note>
          <note>
            -Jag har nyligen inbjudit arbetsmarknadens parter att söka projektmedel
            för att förebygga sexuella trakasserier på arbetsplatserna. 2
            miljoner kronor har avsatts för detta ändamål.
          </note>
          <note>
            -Invandrarkvinnornas levnads- och arbetsförhållanden har nyligen
            beskrivits i en rapport från Statens invandrarverk, och den kommer
            att ligga till grund för fortsatt arbete.
          </note>
          <note>
            -Ungdomsministern förbereder ett initiativ om ungdomars levnadsvillkor
            och framtidsutsikter, där de unga kvinnornas situation på arbetsmarknaden
            särskilt kommer att belysas.
          </note>
          <note>
            -Arbetsmarknadsdepartementet har initierat en forskarrapport
            om kvinnor på arbetsmarknaden som kommer att publiceras i höst.
          </note>
          <note>
            -Regeringen planerar även en hel del aktiviteter som rör kvinnorna
            och EG. Bl.a. avser vi att inbjuda representanter från EG-kommissionen,
          </note>
          <note>
            EG-parlamentet samt några medlemsländer till en större konferens
            under försommaren 1993.
          </note>
          <note>
            Låt mig utöver detta konstatera att hittills har män drabbats
            hårdare än kvinnor av den växande arbetslösheten. Den senaste
            månaden, september, har emellertid siffrorna sjunkit kraftigt
            för män, men bara något för kvinnor. Skillnaden mellan kvinnor
            och män minskar således.
          </note>
          <note>
            Nyligen har den proposition som blev resultatet av uppgörelsen
            mellan regeringen och
          </note>
          <note>
            Socialdemokraterna presenterats. Där föreslås att ytterligare
            10 miljarder kronor skall anslås till arbetsmarknadspolitiken.
            De nya medlen skall fördelas och redovisas enligt gängse principer
            som kommer både kvinnor och män till del. Särskilt markeras dock
            att kvinnornas arbetsmarknadssituation skall uppmärksammas i fördelningen
            av beredskapsarbeten och medel för otraditionella insatser.
          </note>
          <note>
            Jag kommer själv att inom den närmaste tiden diskutera dessa
            frågor vidare med AMS
          </note>
          <note>
            generaldirektör Göte Bernhardsson.
          </note>
          <note type="speaker">
            Anf. 40 BERIT ANDNOR (s):
          </note>
          <note>
            Herr talman! Jag tackar ministern för svaret som var mycket omfattande.
            Jag tycker att det gav många bra exempel på saker som är på gång
            och som jag absolut inte har något emot. Jag instämmer dessutom
            i Birgit Friggebos konstaterande att jämställdheten är en viktig
            fråga att driva oavsett konjunkturläge.
          </note>
          <note>
            Det intressanta är dock det som saknas i svaret. Jag saknar en
            del. Min fråga har sin grund i regeringsförklaringen och dess
            stolta förkunnelser sett i förhållande till verklighetens kanske
            tristare förhållanden. Tyvärr finns det egentligen ingenting i
            svaret som visar att den här regeringen tar sina egna ord på allvar
            och tar de konsekvenser det skulle medföra i handling.
          </note>
          <note>
            Grunden för den höga förvärvsfrekvensen bland kvinnor i det här
            landet är att man har ett arbete.
          </note>
          <note>
            Tyvärr kan vi nu se att kvinnornas förutsättningar för att förvärvsarbeta
            kraftigt försämras.
          </note>
          <note>
            Orsakerna är flera. På grund av den korta tiden skall jag bara
            nämna några.
          </note>
          <note>
            Det gäller först och främst nedskärningarna inom den offentliga
            sektorn. De kommer i sig att innebära försämrade möjligheter för
            kvinnorna att förvärvsarbeta därför att många kvinnor arbetar
            inom den gemensamma sektorn, men också därför att den gemensamma
            sektorn gör det möjligt för kvinnor att förvärvsarbeta.
          </note>
          <note>
            Vi socialdemokrater tycker inte att det är en särskilt bra idé
            att göra dessa nedskärningar inom den gemensamma sektorn. De kvinnor
            som nu blir utan arbete kommer att ställas i arbetslöshetskön.
            I
          </note>
          <note>
            verkligheten blir den besparing på 7,5 miljarder kronor som regeringen
            tror att den skall göra inte så stor. Besparingen blir inte alls
            i den omfattningen.
          </note>
          <note>
            Förutom att kvinnorna får en ökad arbetslöshet försämras dessutom
            möjligheterna att förvärvsarbeta. När barnomsorgen och äldreomsorgen
            försvinner eller skärs ner måste någon ta konsekvenserna av det.
            Det blir kvinnorna i detta fall.
          </note>
          <note>
            Anf. 41 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Berit Andnor frågade hur vi skulle uppmärksamma
            jämställdheten i arbetslivet. Jag medger att det var ett långt
            svar. Det handlar mycket om att ta fram kunskap om hur det ser
            ut som underlag för aktioner, bl.a. bland kvinnorna, men också
            när det gäller arbetsmarknadens parter.
          </note>
          <note>
            Det är riktigt att den svåra ekonomiska situation som vi har
            innebär påfrestningar för både män och kvinnor. Som jag sade i
            svaret är det hittills i första hand männen som har drabbats av
            arbetslöshet.
          </note>
          <note>
            Skillnaden mellan män och kvinnor kommer dock att minska framöver.
          </note>
          <note>
            Saneringen av den svenska ekonomin har till syfte att säkerställa
            välfärd för oss alla, inkl. att vi skall kunna säkra jobben även
            för kvinnor.
          </note>
          <note>
            Socialdemokraterna och regeringen har tillsammans lagt fram mycket
            omfattande besparingsprogram när det gäller den offentliga sektorn.
            Vi har varit överens om behovet av detta.
          </note>
          <note>
            Jag förstår och inser att det innebär påfrestningar dels politiskt
            för de partier som är inblandade i överenskommelsen, dels för
            oss alla såsom medborgare. Men det är en nödvändig process för
            att vi skall kunna säkerställa välfärden. I den processen ingår,
            som Berit Andnor säger, att man skall kunna säkerställa att alla
            människor har ett arbete och kan försörja sig.
          </note>
          <note type="speaker">
            Anf. 42 BERIT ANDNOR (s):
          </note>
          <note>
            Herr talman! Precis som ministern säger har kvinnorna i dag en
            lägre arbetslöshet än männen.
          </note>
          <note>
            Samtidigt kan vi förvänta oss att kvinnorna kommer i kapp. Anledningen
            är faktiskt de kommande nedskärningarna inom den offentliga sektorn.
          </note>
          <note>
            Regeringen planerar att dra in 7,5 miljarder. Vi är inte riktigt
            överens om hur det här skall gå till. Vi
          </note>
          <note>
            Socialdemokrater har i krisuppgörelsen inte gått med på dessa
            nedskärningar. Vi har fortfarande uppfattningen att det i nuvarande
            läge, med den rådande arbetslösheten, inte är vettigt att göra
            dessa nedskärningar. Arbetslösheten skulle då öka bland kvinnorna.
            Man får betala ut arbetslöshetsunderstöd, vilket i sin tur innebär
            att staten återigen får bära kostnaderna. Det blir en rundgång
            av pengar, som inte kan vara vettig.
          </note>
          <note>
            Anf. 43 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Som jag sade tidigare har regeringen och Socialdemokraterna
            varit överens om behovet av kraftfulla åtgärder för att sanera
            svensk ekonomi. Om jag är rätt underrättad har frågan om indragning
            till kommunerna inte varit uppe till diskussion under de förhandlingar
            som föregick den proposition som presenterades i kammaren i förra
            veckan.
          </note>
          <note>
            Det här innebär påfrestningar på oss alla, men jag utgår ifrån
            att vi i grunden är överens om behovet av effektivisering, även
            när det gäller den offentliga sektorn, för att vi på sikt skall
            kunna rädda välfärden och jobben åt kvinnorna i Sverige.
          </note>
          <note type="speaker">
            Anf. 44 BERIT ANDNOR (s):
          </note>
          <note>
            Herr talman! Till skillnad från Birgit Friggebo är jag av uppfattningen
            att den här frågan inte har varit uppe i diskussionerna. Vi har
            olika uppfattningar när det gäller neddragningen i den offentliga
            sektorn, och de kvarstår även efter det att krisuppgörelsen har
            diskuterats klart.
          </note>
          <note>
            Jag vidhåller att det inte är särskilt klokt att göra sådana
            här neddragningar i den offentliga sektorn i den situation vi
            nu befinner oss i. Arbetslösheten är så pass hög, och det enda
            resultat en sådan neddragning skulle få är att arbetslösheten
            bland kvinnor ökar. Vi kan vara överens om krisuppgörelsen i sig
            och konsekvenserna av den, men vi är inte överens om utlägget
            av besparingarna. Det diskuteras fortfarande när vi är inne på
            vad vi egentligen kom överens om.
          </note>
          <note>
            Vi anser att det utlägg som regeringen föreslår i krispropositionen
            allvarligt ökar arbetslösheten.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1992/93:54 om tiden för handläggning av vissa
            asylärenden
          </note>
          <note>
            Anf. 45 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Maj-Lis Lööw har frågat mig hur lång den förväntade
            handläggningstiden för en barnfamilj är för närvarande. I sin
            fråga utgår Maj-
          </note>
          <note>
            Lis Lööw från att regeringen upphävt treterminersregeln på grund
            av att man räknar med avsevärt längre handläggningstider för ett
            stort antal barnfamiljer.
          </note>
          <note>
            Den svenska flyktingpolitiken är under omvandling. Regeringens
            utgångspunkt är att skyddsbehovet skall sättas i fokus när beslut
            fattas om en person skall få stanna i landet. Därför upphävde
            regeringen strax före jul förra året det s.k. 13-decemberbeslutet
            och avskaffade därvid vissa vistelsetidsregler. I stället infördes
            den s.k.
          </note>
          <note>
            treterminersregeln i utlänningsförordningen, som tidigare tillämpats
            i praxis. Tanken med regeln var att barns skolgång särskilt skulle
            beaktas vid prövningen av uppehållstillstånd. Bestämmelsen skall
            ses mot bakgrund av de långa väntetider som gällt i asylärenden,
            och är en undantagsregel som tillkom som en särlösning i avvaktan
            på att den stora ärendebalansen skulle nedbringas.
          </note>
          <note>
            Det är omöjligt att exakt ange en förväntad handläggningstid
            för en barnfamilj. Den kan variera mycket t.ex. beroende på från
            vilket land familjen kommer. Jag kan emellertid konstatera att
            situationen i dag är den, tvärtemot vad Maj-Lis
          </note>
          <note>
            Lööw utgår ifrån, att väntetiderna för en asylsökande familj
            normalt är sådana att treterminersregeln inte blir tillämplig.
            Regeln fyller därför i detta avseende inte längre någon funktion.
          </note>
          <note>
            I den stora grupp asylsökande från det forna
          </note>
          <note>
            Jugoslavien finns det dock åtskilliga familjer som så småningom
            skulle kunna bli föremål för en tillämpning av treterminersregeln.
            Att beslut i dessa fall inte har fattats beror emellertid inte
            på en långsam administration utan på att läget i det forna
          </note>
          <note>
            Jugoslavien har medfört att verkställighet hittills inte kunnat
            ske i någon större omfattning.
          </note>
          <note>
            Att treterminersregeln upphör att gälla hindrar i och för sig
            inte att det kan komma att finnas enstaka familjer som på grund
            av lång vistelsetid och faktisk anknytning i det individuella
            fallet kan få tillstånd att stanna i Sverige. En sådan bedömning
            kan göras inom ramen för utlänningslagens regler.
          </note>
          <note>
            Tidsfaktorn bör därvid inte tillmätas någon särskild vikt utan
            bör ses som en av de faktorer som vid en allsidig prövning kan
            resultera i att en familj får uppehållstillstånd i Sverige. Tidsrelaterade
            schablonregler skall således inte utgöra huvudprinciper vid prövningen
            av om tillstånd skall meddelas.
          </note>
          <note type="speaker">
            Anf. 46 MAJ-LIS LÖÖW (s):
          </note>
          <note>
            Herr talman! Jag tackar invandrarministern för svaret.
          </note>
          <note>
            Även om det egentligen inte tillhör frågan, vill jag ändock kommentera
            vad Birgit Friggebo säger om att man upphävde det s.k. decemberbeslutet
            för att därigenom sätta skyddsbehovet i fokus. Var det någonting
            som fokuserade skyddsbehovet så var det faktiskt decemberbeslutet.
            Jag kan bara notera att två generaldirektörer i dag drar precis
            samma slutsats, när de tycker att man återigen skall fokusera
            skyddsbehovet genom att i första hand tillämpa FN:s flyktingkonvention.
            Det var emellertid inte detta vi skulle diskutera i dag.
          </note>
          <note>
            Frågan gäller i stället barnen och de humanitära skälen för att
            barn får stanna i Sverige efter lång vistelsetid. Tidigare har
            Birgit Friggebo i riksdagen sagt att tillämpningen av treterminersregeln
            på alla barnfamiljer från det forna Jugoslavien kommer att få
            till följd att denna undantagsregel får karaktären av huvudregel
            samt att regeringen mot bakgrund av detta har beslutat att låta
            treterminersregeln i utlänningsförordningen utgå. Jag kan inte
            förstå annat än att detta kommer att innebära långa väntetider
            för en stor grupp asylsökande.
          </note>
          <note>
            I svaret antyds att jag skulle ha haft fel utgångspunkt. Det
            är dock bra om väntetiderna för barnfamiljer i alla andra ärenden
            är så korta att regeln inte behöver tillämpas. I så fall är det
            dock svårt att förstå varför det skall vara så bråttom med att
            ta bort den.
          </note>
          <note>
            Jag skulle vara glad om vi fick tillbaka den ordning som gällde
            för ett par år sedan, nämligen att vi kunde garantera barnfamiljer
            besked inom ett år.
          </note>
          <note>
            Det gällde inte bara familjer med barn i skolåldern.
          </note>
          <note>
            Är det, Birgit Friggebo, skillnad på barn och barn?
          </note>
          <note>
            Är det just de jugoslaviska barnens vistelsetid som inte skall
            ha någon betydelse, eftersom man tar bort treterminersregeln?
          </note>
          <note>
            Anf. 47 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag sade i svaret att vi vill fokusera skyddsbehovet.
            Det är inte bara en formulering. Vi tycker förstås också att det
            är viktigt.
          </note>
          <note>
            I de två generaldirektörernas brev till regeringen sägs att många
            som saknar skyddsbehov får stanna.
          </note>
          <note>
            Det är helt rätt. Vad beror det på? Jo, det beror på att det
            har funnits vistelsetidsregler, dvs. om de har fått vänta lång
            tid har de fått stanna utan egentlig prövning av skyddsbehovet.
          </note>
          <note>
            Av de ca 18 000 personer som fick tillstånd att stanna i Sverige
            förra året fick 11 000 stanna av humanitära skäl. Huvudparten
            av dem fick stanna på grund av att de hade väntat länge.
          </note>
          <note>
            Nu används detta faktum till att föreslå att en del av utlänningslagens
            skyddsregler skall suspenderas, dvs. begreppet de facto-flykting.
            Sådana tillstånd ges i ganska marginell omfattning. I själva verket
            är det vistelsetidsreglerna som har gjort att folk har fått stanna
            fast de inte har skyddsbehov. Nu har den nuvarande regeringen
            tagit fasta på skyddsbehovet och därmed avskaffat vistelsetidsreglerna.
            Det är alltså skyddsbehovet som kommer att utgöra grunden för
            beslut.
          </note>
          <note>
            Maj-Lis Lööw frågade om regeringen gör skillnad på barn och barn.
            Det gör vi natruligtvis inte. Dessa regler gäller alla asylsökande
            oberoende av vilket land, område eller krishärd de kommer från.
          </note>
          <note type="speaker">
            Anf. 48 MAJ-LIS LÖÖW (s):
          </note>
          <note>
            Herr talman! Det finns ingen som ifrågasätter att det skall ske
            en fokusering på skyddsbehovet och att det är viktigast. Jag menar
            att det s.k.
          </note>
          <note>
            decemberbeslutet i hög grad gällde denna fokusering. Det var
            inte minst för att ge signaler ut i världen att skyddsbehovet
            prioriterades.
          </note>
          <note>
            Men Birgit Friggebo kommer inte ifrån det faktum att det kommer
            ändå att bli långa väntetider då anhopningen av ärenden blir så
            stor. Hur ambitiös man än är att fokusera på skyddsbehovet kommer
            ändå humanitära skäl att uppstå på grund av lång vistelsetid.
          </note>
          <note>
            Just långa vistelsetider för barn i Sverige har betraktats som
            ett mycket starkt humanitärt skäl.
          </note>
          <note>
            Det har varit oomtvistat här i kammaren.
          </note>
          <note>
            Tumregeln om treterminersregeln togs in i utlänningsförordningen
            av Birgit Friggebo själv för mindre än ett år sedan. Jag har svårt
            att förstå varför detta inte har fått gälla även för jugoslaviska
            barn.
          </note>
          <note>
            Anf. 49 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Regeln gäller för alla. Jag har kunnat konstatera
            att treterminersregeln i dag har i stort sett inte någon praktisk
            tillämpning, eftersom barnfamiljerna får besked inom tidsramen.
            Det allra viktigaste är att se till att människor får besked så
            snabbt som det över huvud taget är möjligt.
          </note>
          <note>
            Den regeln råder i dag att Invandrarverk och
          </note>
          <note>
            Utlänningsnämnd får de resurser de begär när de vill anställa
            handläggare som kan fatta beslut. Det enda villkor jag satt upp
            är att de kan hantera det hela, att de hinner anställa människor
            och utbilda dem så att de kan göra en god insats när det gäller
            att fatta beslut. De får resurserna, och det måste vara grunden
            till det hela.
          </note>
          <note>
            Inom ramen för de ordinarie bestämmelserna finns det alltid möjlighet
            att ta hänsyn till humanitära skäl. Då görs en individuell bedömning
            i det enskilda fallet. Vi tycker att det är fel att ha schablonregler
            som omfattar alla. Det leder ju till diskussionen om att rätt
            många av dem som får stanna i Sverige inte har flyktingskäl eller
            skyddsbehov. Det tas till intäkt för att kritisera flyktingpolitiken
            över huvud taget. Det har varit viktigt att undanröja den kritiken.
          </note>
          <note type="speaker">
            Anf. 50 MAJ-LIS LÖÖW (s):
          </note>
          <note>
            Herr talman! Jag tycker att man då får förklara för folk att
            det faktiskt uppstår humanitära behov och att vi i riksdagen har
            varit överens om att långa vistelsetider för barn har utgjort
            ett starkt humanitärt skäl för att de skall få stanna i Sverige.
          </note>
          <note>
            Jag kan inte läsa ut annat än att det är för barnfamiljerna från
            det forna Jugoslavien -- jag citerar direkt vad Birgit Friggebo
            har sagt i kammaren -- som denna undantagsregel kommer att få
            karaktären av huvudregel. Jag tycker att det börjar i fel ände.
          </note>
          <note>
            På grund av det stora antalet asylsökande kommer det att bli
            svårt att leva upp till de humanitära regler som har gällt tidigare.
            Då naggar man på de reglerna i stället för att angripa problemet
            med vistelsetiderna i sin helhet. Det måste väl finnas några andra
            skäl än att just barnen från Jugoslavien skulle ha mindre anledning
            att få stanna här när det har rotat sig i landet.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1992/93:60 om
          </note>
          <note>
            Invandrarverkets arbetsgrupps förslag om översyn av vissa brott
          </note>
          <note>
            Anf. 51 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Göte Jonsson har frågat Gun Hellsvik inom vilken
            tidsram ett regeringsförslag kan förväntas, i linje med förslag
            från en arbetsgrupp inom Invandrarverket om att asylsökande som
            begår brott lättare skall kunna utvisas. Arbetet inom regeringen
            är så fördelat att det är jag som skall besvara frågan.
          </note>
          <note>
            Jag har tidigare här i kammaren påpekat hur allvarligt regeringen
            ser på kriminalitet, också bland asylsökande.
          </note>
          <note>
            Det är alltid viktigt att samhället reagerar mot kriminalitet
            och visar att den inte kan accepteras.
          </note>
          <note>
            Det är också mycket viktigt att asylsökande inte drabbas av allmänhetens
            misstänksamhet på grund av att några bland dem ägnar sig åt brottslighet.
          </note>
          <note>
            Inom Invandraverket har en intern arbetsgrupp bl.a. utrett frågan
            om asylsökandes brottslighet.
          </note>
          <note>
            Arbetsgruppen har nu lämnat en rapport till
          </note>
          <note>
            Invandrarverkets styrelse. Däremot har
          </note>
          <note>
            Invandrarverket ännu inte överlämnat rapporten till regeringen
            att ta ställning till.
          </note>
          <note>
            Som jag nämnde har regeringen haft anledning att beröra frågan
            redan tidigare, och vi kommer inom kort att ta ställning till
            vilka åtgärder som skall vidtas.
          </note>
          <note type="speaker">
            Anf. 52 GÖTE JONSSON (m):
          </note>
          <note>
            Herr talman! Jag ber att få tacka kulturministern för svaret
            på frågan.
          </note>
          <note>
            Vi har en generös flyktingpolitik i Sverige. Det råder en bred
            politisk enighet om detta. För att vi skall kunna behålla denna
            generositet är det viktigt att ta itu med avarterna. Kriminaliteten
            bland vissa grupper av flyktingar utgör en sådan avart.
          </note>
          <note>
            Invandrarverket har presenterat förslag, som jag tycker är bra,
            när det gäller det sätt på vilket man kan tänka sig ta itu med
            problemen.
          </note>
          <note>
            Jag skulle vilja peka på några skäl till att jag tycker att det
            är viktigt att så snabbt som möjligt verkligen hantera frågan
            aktivt. Kulturministern har själv nämnt i sitt svar ett av de
            viktiga skälen.
          </note>
          <note>
            För det första är det viktigt för den enskilde som begår brott
            att vederbörande inte tillvänjs en brottslig verksamhet i ett
            nytt främmande land. För det andra är det viktigt för den stora
            gruppen skötsamma flyktingar, som drabbas av att ett fåtal begår
            kriminella handlingar i Sverige. För det tredje är det viktigt
            för de målsägande som drabbas -- butiksägare och andra -- och
            som förorsakas onödigt arbete och förluster av den formen av verksamhet.
            För det fjärde är det viktigt när det gäller allmänhetens inställning
            till en generös flyktingpolitik att vi kan hantera dessa problem.
          </note>
          <note>
            Jag vill med anledning av svaret ställa ytterligare en fråga.
            När anser statsrådet att det kan komma konkreta förslag, gärna
            utifrån de tankegångar som
          </note>
          <note>
            Invandrarverket har fört fram, för att komma till rätta med problemen?
          </note>
          <note>
            Anf. 53 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag kan inte svara direkt på Göte
          </note>
          <note>
            Jonssons fråga. Vi har i regeringskansliet diskuterat hur vi
            skall gå fram. Som Göte Jonsson vet bör alltid denna typ av ärende
            beredas innan en proposition läggs fram för riksdagen att ta ställning
            till. Det är min och justitieministerns uppfattning att vi skall
            arbeta så snabbt som det över huvud taget är möjligt.
          </note>
          <note type="speaker">
            Anf. 54 GÖTE JONSSON (m):
          </note>
          <note>
            Herr talman! Anser statsrådet att det finns en möjlighet att
            återkomma och få frågan belyst under höstriksdagen?
          </note>
          <note>
            Anf. 55 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag bedömer det inte som sannolikt att vi kan lägga
            fram en proposition under höstriksdagen. Sista dagen för att lägga
            fram propositioner som skall behandlas i höst var i dag.
          </note>
          <note type="speaker">
            Anf. 56 GÖTE JONSSON (m):
          </note>
          <note>
            Herr talman! Jag tror att det är viktigt för regeringen att hantera
            denna fråga snabbt. Vikten och allvaret i denna fråga -- som statsrådet
            själv har pekat på -- kan tolkas utifrån hur snabbt handläggningen
            sker. Jag tackar för beskedet, och jag förutsätter att det kommer
            att ske åtgärder i rätt riktning så snabbt som möjligt.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1992/93:123 om åtagandet av programbolagen
            inom Sveriges Radio
          </note>
          <note>
            Anf. 57 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Åke Gustavsson har frågat mig vilka åtgärder jag
            ämnar vidta med anledning av att riksdagens beslut om ägandet
            av programbolagen inom nuvarande Sveriges Radio inte verkar kunna
            förverkligas.
          </note>
          <note>
            Riksdagen beslutade den 2 juni 1992
          </note>
          <note>
            (1991/92:KrU28, rskr 1991/92:329) att godkänna regeringens förslag
            i prop. 1991/92:140 om den avgiftsfinansierade radio- och TV-verksamheten
          </note>
          <note>
            1993--1996 m.m. beträffande public serviceföretagens ägarskap
            och företagsform.
          </note>
          <note>
            Riksdagsbeslutet innebär bl.a. att public serviceverksamheten
            även i fortsättningen skall bedrivas i aktiebolagsform. De tre
            programbolagen skall vara självständiga aktiebolag. En ny ägargrupp
            bestående av konstnärliga och vetenskapliga akademier och oberoende
            kulturella sammanslutningar skall erbjudas att bli ägare till
            bolagen. Om enskilda ägare, t.ex. på grund av jäv, inte kan kvarstå
            som ägare skall aktierna erbjudas staten. Det bör vara möjligt
            för regeringen att sälja aktier som den förvärvat genom hembud
            till viss stiftelse, folkrörelse, akademi, sammanslutning eller
            annan som är att hänföra till någon eller några av de fyra ägargrupper
            som skall finnas i fortsättningen.
          </note>
          <note>
            Två dagar efter riksdagens beslut träffade jag på
          </note>
          <note>
            Kulturdepartementet företrädare för de nuvarande tre ägargrupperna.
            Dessa förklarade sig ha för avsikt att i konstruktiv anda medverka
            till ägarförändringarna enligt riksdagsbeslutet.
          </note>
          <note>
            Vi beslöt också att tillsätta en arbetsgrupp med uppgift att
            diskutera tekniska frågor i anslutning till verkställandet av
            riksdagsbeslutet. Till denna grupp knöts också en representant
            från moderbolagets direktion. Gruppen har gemensamt kommit fram
            till en genomförandeplan för extra bolagsstämmor, aktieöverlåtelser
            m.m.
          </note>
          <note>
            I en skrivelse den 22 oktober 1992 har ägargrupperna för Sveriges
            Radio konstaterat att det enligt deras uppfattning inte kommer
            att kunna bildas några ägargrupper från press och näringsliv och
            att förutsättningarna för att realisera riksdagens beslut angående
            den avgiftsfinansierade radio- och TV-verksamheten 1993--1996
            m.m. i detta avseende därmed synes kunna brista.
          </note>
          <note>
            Riksdagens beslut rörande ägandet av public service-företagen
            kan således inte genomföras fullt ut.
          </note>
          <note>
            Mot denna bakgrund träffade jag i går representanter för de tre
            ägargrupperna och informerade dem om att regeringen omgående avser
            tillsätta en utredning med uppdrag att föreslå en modell för ägandet
            av de självständiga public service-företagen. Denna modell skall
            garantera företagens oberoende men ändå ge utrymme för riksdagen
            att också i forsättningen, i slutet av varje avtalsperiod, påverka
            förutsättningarna för verksamheten på det sätt riksdagen finner
            lämpligt.
          </note>
          <note>
            De nuvarande ägarna förutsätts stanna kvar som ägare under en
            kortare övergångsperiod, förslagsvis till den 1 juli 1993. Moderbolaget
            kvarstår under denna övergångstid, men har ingen annan funktion
            än att vara ägare till aktierna i dotterföretagen. Moderbolagets
            uppgifter övertas av programbolagen. Den fjärde ägargruppen skapas
            inte.
          </note>
          <note>
            Riksdagsbeslutet genomförs på samtliga övriga punkter, vilket
            bl.a. innebär att riksdagen beslutar om medelstilldelning direkt
            till de tre programbolagen och att programföretagens styrelser
            minskas till nio personer. Det är därmed endast ägandet som blir
            föremål för diskussion.
          </note>
          <note>
            Ägargrupperna redovisade vid mötet i går att man trodde sig kunna
            acceptera en sådan övergångslösning.
          </note>
          <note>
            Regeringen har för avsikt att underrätta riksdagen genom särskild
            skrivelse om att riksdagens beslut inte kan verkställas fullt
            ut och om vilka åtgärder som har vidtagits i avvaktan på att riksdagen
            får underlag för att fatta ett nytt beslut.
          </note>
          <note type="speaker">
            Anf. 58 ÅKE GUSTAVSSON (s):
          </note>
          <note>
            Herr talman! Det riksdagen upplever just nu är ett formidabelt
            nederlag för regeringen när det gäller handläggningen av frågan
            om Sveriges Radio.
          </note>
          <note>
            Kulturministern säger att man från de nuvarande ägarnas sida
            har förklarat sig villig att konstruktivt medverka till förändringar.
            Det är riktigt. Däremot har tyvärr inte de nuvarande ägarna mötts
            med motsvarande vilja till samarbete från kulturministerns sida.
            Man har skrivit brev till kulturministern och begärt att få svar
            på vissa mycket precisa frågor. Man har velat få till stånd överläggningar,
            som dock senarelagts. Man har antingen mötts av total tystnad
            eller, när man har velat göra någonting konstruktivt för Sveriges
          </note>
          <note>
            Radio, blivit kallad för företrädare för gårdagens järntrianglar.
            Om nu ägarna upplever det så, har även ledningarna för de olika
            programbolagen upplevt det som mycket besvärande av den anledningen
            att ett nytt avtal skall gälla från årsskiftet. Man har inte fört
            någon diskussion om avtalet. Nu har avtalet havererat, och nu
            har riksdagsbeslutet havererat.
          </note>
          <note>
            Jag tycker att det är att hantera den politiska makten på ett
            sällsynt dåligt sätt. Det är dåligt gentemot ett public service-företag
            som faktiskt är landets största kulturinstitution. Totalt omsätter
            programbolagen omkring 4 miljarder. Det är dåligt gentemot ägarna.
            Varför har jag redogjort för tidigare. Men det är framför allt
            dåligt gentemot riksdagen, för riksdagen ställs nu inför faktum
            där regeringen säger att den i en skrivelse skall meddela vad
            den har att komma med.
          </note>
          <note>
            Regeringen skall nu omgående tillsätta en utredning. Min fråga
            är: När kommer den, och hur kommer den att se ut? Hur kan statsrådet
            begära att riksdagen på ett rimligt sätt skall behandla en skrivelse
            från regeringen när det bara är två månader kvar tills det nya
            avtalet skall börja gälla?
          </note>
          <note>
            När skall riksdagen behandla frågan, är det nästa år eller när
            skall det ske?
          </note>
          <note>
            Anf. 59 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag vet att Åke Gustavsson av tradition vill göra
            politik av den här typen av frågor.
          </note>
          <note>
            Den hanteringsordning som Åke Gustavsson beskriver är inte sann.
            Jag sammanträffade med ägarna två dagar efter riksdagsbeslutet.
            En arbetsgrupp har gått igenom de olika delvis rätt komplicerade
            frågorna om hur ägandet skall fördelas mellan de tre gamla ägarna
            och den nya gruppen. Det har funnits ett underlag för detta arbete,
            och en tidsplan har utarbetats för genomförandet.
          </note>
          <note>
            Några av oss kunde förutse att den här diskussionen möjligen
            skulle uppstå, nämligen den om att tidningarna och näringslivsgruppen
            inte skulle kunna fullfölja sitt ägaransvar. Nu kan vi konstatera
            att inte en enda tidning vill kvarstå som ägare till Sveriges
            Radio. I näringslivsgruppen är det bara fyra ägare som vill kvarstå.
            Det skulle därmed innebära att man inte kan beteckna gruppen som
            en näringslivsgrupp. Därmed har vi inte det breda samhällsägande
            som har funnits tidigare i Sveriges Radio.
          </note>
          <note>
            Vi var några som förutsåg att den här situationen kunde uppstå.
            Till dem hörde inte Åke Gustavsson.
          </note>
          <note>
            Han var med och tvingade fram beslutet om att man skulle behålla
            den gamla lösningen. Han motsatte sig varje annan förändring.
            Därför är Åke
          </note>
          <note>
            Gustavsson, tillsammans med några andra i denna kammare, inte
            oansvarig för det läge som vi har i dag.
          </note>
          <note>
            Åke Gustavsson säger att hela riksdagsbeslutet har havererat.
            Det är inte sant. Hela riksdagsbeslutet går att genomföra till
            punkt och pricka, utom frågan om det framtida ägandet. Där har
            vi redan tidigare från regeringens sida aviserat att vi skulle
            utreda frågan inför nästa avtalsperiod. Nu tvingas vi att tidigarelägga
            detta, eftersom de olika ägargrupperna är urholkade.
          </note>
          <note type="speaker">
            Anf. 60 ÅKE GUSTAVSSON (s):
          </note>
          <note>
            Herr talman! Jag har inte tvingat fram någon gammal lösning.
            Den socialdemokratiska riksdagsgruppen röstade emot det som kom
            att bli riksdagsmajoritetens beslut.
          </note>
          <note>
            Sedan säger Birgit Friggebo att jag vill politisera det hela.
            I så fall befinner jag mig i gott sällskap med de flesta andra
            som kommit i närheten av
          </note>
          <note>
            Kulturdepartementet i denna fråga. Den verkställande ledningen
            för programbolagen är mycket bekymrad. Då kanske vi kan anklaga
            den för att försöka politisera frågan. Ägarna är mycket bekymrade
            och har t.o.m. kommit med en skrivelse till kulturministern.
          </note>
          <note>
            Det är riktigt att folkrörelseägarna har varit de som varit mest
            bekymrade av den anledningen att de har mötts med total tystnad
            när de har velat ta upp en konstruktiv diskussion om ägarrollerna.
          </note>
          <note>
            Birgit Friggebo säger att det var några som kunde förutse att
            denna situation skulle uppstå. Då är det absurt att behöva föra
            den här diskussionen i dag den 3 november. Om Birgit Friggebo
            kunde förutse denna diskussion, varför lade hon då fram det förslag
            som kom att bli riksdagens beslut? Varför agerade hon inte tidigare,
            så att riksdagen hade haft möjlighet att hantera frågan? Kommer
            det en skrivelse nu, skall det vara en motionstid på den.
          </note>
          <note>
            Den skall sedan behandlas av riksdagen.
          </note>
          <note>
            Nu återstår bara ägarfrågan, säger Birgit Friggebo.
          </note>
          <note>
            Ägarfrågan är faktiskt en avgörande fråga för varje företag,
            också för programbolagen Sveriges Radio.
          </note>
          <note>
            Anf. 61 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Åke Gustavsson har förmodligen glömt bort att jag
            innan propositionen lades fram hade överläggningar med samtliga
            partier i denna kammare. Det visade sig inte vara möjligt på grund
            av de majoriteter som finns att på ett framsynt sätt lägga fram
            förslag om ägarfrågan. Åke Gustavssons parti och han själv bidrog
            till den konstruktion som sedermera blev riksdagens beslut. Hade
            vi haft en annan ordning då, kanske vi inte hade behövt diskutera
            frågan i dag.
          </note>
          <note>
            Det har visat sig att ägargrupperna är mycket samarbetsvilliga.
            De har accepterat den uppläggning som gjorts. Därför får vi en
            viss tid att förbereda frågan om det framtida ägandet av
          </note>
          <note>
            Sveriges Radio på ett tidigare stadium än vad som var tänkt.
            Det är regeringens intention att så snart det över huvud taget
            är möjligt tillsätta en utredning med uppdraget att komma med
            förslag om det framtida ägandet.
          </note>
          <note type="speaker">
            Anf. 62 ÅKE GUSTAVSSON (s):
          </note>
          <note>
            Herr talman! Det är allmänt bekant att Birgit
          </note>
          <note>
            Friggebo var, innan propositionen lades fram, intresserad av
            att förstatliga Sveriges Radio. Det tror jag inte någon annan
            än dem som egentligen i grunden tycker illa om Sveriges Radio
            är intresserad av. Det avvisade vi kategoriskt. Det är det ena
            jag ville säga.
          </note>
          <note>
            Det andra är att om regeringen säger att den omgående skall tillsätta
            en utredning med uppdraget att föreslå en modell för ägandet,
            är min fråga: När är omgående? Är omgående detsamma som minst
            fem månader som det har tagit att förverkliga det beslut som riksdagen
            fattade om
          </note>
          <note>
            Moderna museet, där regeringen fick uppdraget att omgående lägga
            ut projekteringsuppdrag på
          </note>
          <note>
            Byggnadsstyrelsen? När kommer utredningen?
          </note>
          <note>
            Hur kan Birgit Friggebo på allvar hävda att man behandlar riksdagen
            på ett korrekt sätt, när vi om ett antal dagar får besked om att
            det nu kommer att tillsättas en utredning, som vi inte vet någonting
            om men som kommer att ändra ägarbilden helt och fullt? När kommer
            utredningen? Hur kommer den att se ut? Hur avser kulturministern
            att behandla riksdagen i det avseendet? Hur ligger tidsplanen?
          </note>
          <note>
            Överläggningen var härmed avslutad.
          </note>
          <note>
            12 § Svar på frågorna 1992/93:124 och 125 om människosmugglingar
            till Sverige
          </note>
          <note>
            Anf. 63 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Maj-Lis Lööw har frågat mig på vilket sätt regeringen
            nu agerar för att Sverige och
          </note>
          <note>
            Estland gemensamt skall hitta en lösning på de problem som leder
            till att exempelvis kurder och irakier tar sig till Sverige via
            Estland på privata båtar.
          </note>
          <note>
            Claus Zaar har frågat mig vilka åtgärder regeringen avser att
            vidta för att stoppa människosmugglingen till Sverige.
          </note>
          <note>
            Jag besvarar frågorna i ett sammanhang.
          </note>
          <note>
            Att personer söker sig till Sverige under de former som beskrivits
            i medierna under de senaste veckorna illustrerar ett allvarligt
            och svårt internationellt problem. Människor är uppenbarligen
            beredda till umbäranden för att komma till Sverige, och skrupelfria
            personer är beredda att profitera på detta.
          </note>
          <note>
            Det är viktigt att slå fast principen att alla som söker asyl
            här har rätt att få sin sak prövad, om inte den s.k. första asylland-principen
            blir tillämplig. Att resa in i Sverige för att söka asyl här är
            i och för sig inte brottsligt.
          </note>
          <note>
            Samtidigt skall givetvis gräns- och invandringskontrollbestämmelser
            tillämpas. Det är emellertid brottsligt att i vinningssyfte planlägga
            och genomföra verksamhet som är inriktad på att främja inresor
            i Sverige för dem som inte har pass eller tillstånd att resa in.
          </note>
          <note>
            De senaste veckornas händelser visar på behovet, som regeringen
            i flera sammanhang framfört, av ett mer samlat internationellt
            uppträdande i flyktingpolitiska frågor. Det är angeläget att stater
            tillträder samma internationella överenskommelser och därmed i
            princip också för samma politik, för att ge skydd åt dem som behöver
            det. UNHCR har också varit i kontakt med samtliga baltiska stater
            och bl.a. anordnat kurser där. Estland har vidare pågående diskussioner
            med UNHCR med syfte att tillträda Genèvekonventionen, och man
            kan anta att den i praktiken redan tillämpas. Är det så, kan första
            asylland-principen tillämpas gentemot
          </note>
          <note>
            Estland.
          </note>
          <note>
            I juni i år besökte också representanter för
          </note>
          <note>
            Kulturdepartementet och Invandrarverket migrationsmyndigheten
            i Tallinn.
          </note>
          <note>
            Migrationsmyndighetens direktör hade tidigare i februari i år
            besökt Invandrarverket och
          </note>
          <note>
            Kulturdepartementet. Besöken syftade till att utbyta erfarenheter
            och att från svensk sida undersöka om man kan bistå den estniska
            myndigheten på något sätt. Vid det senaste sammanträffandet kom
            man överens om att personal från den estniska migrationsmyndigheten
            skall erbjudas kurser i Sverige, i första hand hos
          </note>
          <note>
            Invandrarveket. Den estniska myndigheten har meddelat Invandrarverket
            vad man har för behov och önskemål, och närmare planering pågår.
          </note>
          <note>
            Den svenska polisen har haft kontakter med gränspolisen i Estland.
            Svensk polis har åkt med
          </note>
          <note>
            EstLines färjor, då ett stort antal asylsökande kom med färjorna.
            Man har hjälpt den estniska gränspolisen med instruktioner och
            givit materiell hjälp. Även lettisk gränspolis har fått viss utrustning.
            Estnisk gränspolis har besökt Sverige och träffat representanter
            för svensk polis,
          </note>
          <note>
            Invandrarverket och Kulturdepartementet.
          </note>
          <note>
            Regeringen har också försäkrat sig om att
          </note>
          <note>
            Rikspolisstyrelsen återupptagit verksamheten med s.k. sambandspoliser
            för stävjande av människosmuggling och missbruk av asylrätten.
          </note>
          <note type="speaker">
            Anf. 64 MAJ-LIS LÖÖW (s):
          </note>
          <note>
            Herr talman! Jag tackar invandrarministern för svaret. Jag tycker
            att det var en bra redogörelse.
          </note>
          <note>
            Jag vill dock påpeka att det inte var så mycket det faktum att
            människor kommer flyende med båtar över Östersjön som föranledde
            min fråga utan mer den tidningsuppgift som jag såg om att det
            är utomordentligt lätt nu att komma in i Estland och för en billig
            penning köpa sig ett turistvisum. Detta utnyttjas av den organiserade
            människohandeln.
          </note>
          <note>
            Jag ser framför mig, med erfarenheter av precis liknande situation
            i ett annat grannland tidigare, att det här kan utvecklas till
            en mycket svårhanterlig situation för oss och också fresta på
            våra grannrelationer med Estland. Därför vill jag veta vilka kontakter
            man har haft för att förebygga detta.
          </note>
          <note>
            En mycket aktiv flyktingpolitik förutsätter ju, som
          </note>
          <note>
            Birgit Friggebo sade, inte bara agerande i Sverige utan också
            utomlands. Jag kan läsa ut av svaret att principen om första asylland
            uppenbarligen skall kunna appliceras på Estland i dag, eftersom
          </note>
          <note>
            Estland vill leva upp till Genèvekonventionen. Vi skulle naturligtvis
            kunna hjälpa Estland rent materiellt med att få UNHCR-representanter
            dit och kanske via Röda korset eller någon annan organisation
            hjälpa Estland med ett visst omhändertagande av de människor som
            skall vistas där, medan man prövar deras behov av asyl. Jag vill
            fråga om detta har diskuterats.
          </note>
          <note>
            Anf. 65 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Man kan säga att den här situationen är en ganska
            bra illustration av hur det är i ett land i sönderfall. Ett av
            grundproblemen är brist på utlänningslagstiftning, migrationslagstiftning
            och lagstiftning över huvud taget. Ett annat problem är bristande
            kunskaper om gränskontroll och om utbildning av t.ex. poliser.
            Alla de kontakter som jag redovisade har till syfte att hjälpa
            till med att komma ifrån dessa brister.
          </note>
          <note>
            Vi vet också att UNHCR har kontakter både med
          </note>
          <note>
            Moskva och med de baltiska staterna. Man kan utgå ifrån att en
            del av smugglingsresorna säljs i bl.a. Moskva. Jag förutsätter
            att UNHCR har olika diskussioner också med de baltiska staterna
            om hur man skall kunna komma till rätta med dessa bekymmer.
          </note>
          <note>
            Svaret på just den fråga som Maj-lis Lööw ställde om hur man
            skall kunna hjälpa till och ta hand om de människor som finns
            i Estland, ge dem skydd och humanitär hjälp, känner jag inte till.
          </note>
          <note type="speaker">
            Anf. 66 MAJ-LIS LÖÖW (s):
          </note>
          <note>
            Herr talman! En första åtgärd måste uppenbarligen bli -- och
            jag utgår ifrån att detta återigen har diskuterats med estniska
            myndigheter -- att se till att möjligheten för stora grupper att
            via billiga turistvisum ta sig in i Estland för att sedan ta sig
            vidare stoppas. Det är detta som är det egentliga problemet och
            som lockar till sig profitörer som säkert kan finnas i flera led.
          </note>
          <note>
            Jag avkräver inte invandrarministern något besked, men jag utgår
            ifrån att man är beredd att också materiellt hjälpa Estland med
            ett visst flyktingmottagande för att Estland skall kunna leva
            upp till sina åtaganden, om Estland nu är beredd att tillträda
            FN:s flyktingkommission. Detta är viktigt för goda grannrelationer
            i fortsättningen.
          </note>
          <note>
            Överläggningen var härmed avslutad.
          </note>
          <note>
            Meddelande om särskild debatt om riksdagens ställning och arbetsformer
          </note>
          <note type="speaker">
            Anf. 67 FÖRSTE VICE TALMANNEN:
          </note>
          <note>
            På begäran av Socialdemokratiska partigruppen anordnas onsdagen
            den 11 november kl. 9.00 en särskild debatt om riksdagens ställning
            och arbetsformer.
          </note>
          <note>
            I debatten deltar en företrädare för varje partigrupp.
          </note>
          <note>
            Företrädaren för Socialdemokraterna inleder med ett anförande
            om längst 15 minuter. Därefter får övriga partiers företrädare
            ordet efter partiets storleksordning för var sitt anförande om
            längst tio minuter.
          </note>
          <note>
            Replikrätt medges enligt reglerna i riksdagsordningen för bemötande
            av angrepp och för tillrättaläggande. Duellmetoden tillämpas.
          </note>
          <note>
            Följande skrivelse hade inkommit den 23 oktober
          </note>
          <note>
            1992:
          </note>
          <note>
            Riksdagens ställning, roll och arbetsformer har i höst uppmärksammats
            mer än på länge. Det är viktigt att en bred debatt förs om första
            statsmakten och att den debatten också förs i Sveriges riksdag.
          </note>
          <note>
            Den socialdemokratiska riksdagsgruppen får därför hemställa om
            att en debatt med det snaraste anordnas om riksdagen och dess
            arbetsformer.
          </note>
          <note>
            Debatten kan lämpligen anordnas efter de principer, som gällt
            för s.k. särskilt anordnade debatter. Naturligtvis bör debatten
            också kunna omfatta aktuella författningsfrågor.
          </note>
          <note>
            För den socialdemokratiska riksdagsgruppen
          </note>
          <note>
            Jan Bergqvist
          </note>
          <note>
            Gruppledare
          </note>
          <note>
            13 § Svar på fråga 1992/93:87 om översyn av våldsbrotten
          </note>
          <note>
            Anf. 68 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Wiggo Komstedt har frågat mig vilka lagändringar
            som förbereds för att hindra att mördare går fria på grund av
            att brottet har utförts av flera tillsammans.
          </note>
          <note>
            Till att börja med vill jag nämna att det dess bättre inte är
            så att antalet mord, dråp eller misshandel med dödlig utgång har
            ökat under senare år. Detta minskar givetvis inte vikten av att
            agera med kraft mot våldsbrottsligheten.
          </note>
          <note>
            Våra nu gällande straffrättsliga regler lägger inte några hinder
            i vägen för att döma flera för deras delaktighet i ett och samma
            brott. Ansvar kan utkrävas av deltagarna som gärningsmän, medhjälpare
            eller anstiftare. Rättsordningen kräver emellertid att den som
            döms för ett brott skall vara överbevisad om sin skuld. Det problem
            som Wiggo Komstedt tar upp är alltså främst en fråga om värdering
            av bevisning. Om den åtalades skuld inte är ställd utom rimligt
            tvivel skall han frikännas. Att så sker är ingen brist utan en
            styrka i vårt system. Jag är också övertygad om att Wiggo
          </note>
          <note>
            Komstedt instämmer med mig i att ingen skall dömas utan att han
            är bevisad skyldig till brottet.
          </note>
          <note>
            När två eller flera personer kan ha begått ett visst brott och
            de skyller på varandra kan alltså den situationen uppstå att ingen
            kan dömas för brottet.
          </note>
          <note>
            Jag håller med Wiggo Komstedt att detta kan framstå som otillfredsställande.
            I april detta år gav jag därför professorn i straffrätt, Madeleine
          </note>
          <note>
            Leijonhufvud, i uppdrag att göra en översyn av medverkansregler
            och andra bestämmelser som kan vara av betydelse i brottmål när
            personer som kan ha begått ett visst brott skyller på varandra,
            och det inte genom teknisk bevisning eller på annat sätt går att
            klarlägga vem eller vilka som är gärningsmän. När uppdraget har
            redovisats, vilket kan förväntas ske under januari 1993, avser
            jag att återkomma till den frågeställning som Wiggo
          </note>
          <note>
            Komstedt tar upp.
          </note>
          <note type="speaker">
            Anf. 69 WIGGO KOMSTEDT (m):
          </note>
          <note>
            Herr talman! Jag ber att få tacka justitieministern för svaret.
            Många samhällsmedborgare tycker att brottsutvecklingen i vårt
            land är skrämmande. I
          </note>
          <note>
            min fråga hänvisade jag till det råa och allt grövre våldet.
            I sitt svar säger justitieministern att antalet mord och dråp
            inte har ökat. Jag vill då kontra med att säga att jag tycker
            att antalet är tillräckligt högt, en uppfattning som jag delar
            med många andra.
          </note>
          <note>
            Sättet som den här typen av brott begås på har också blivit råare
            och betydligt hårdhäntare.
          </note>
          <note>
            Vidare säger justitieministern i sitt svar: ''Om den åtalades
            skuld inte är ställd utom rimligt tvivel skall han frikännas''.
            Det är alldeles givet att den principen ingår i vårt rättssystem.
            Jag har all respekt för rättssäkerheten, men man måste kunna utdöma
            straff efter svensk lag, även om ''vargar jagar i flock''.
          </note>
          <note>
            I svaret sägs det också: ''När två eller flera personer kan ha
            begått ett visst brott och de skyller på varandra kan alltså den
            situationen uppstå att ingen kan dömas för brottet'', vilket också
            var kärnan i min fråga. Om det kan bevisas att två eller fler
            personer har varit på en viss plats, i en lägenhet eller var som
            helst, och någon där har blivit mördad eller utsatt för dråp,
            tror jag inte att rättsmedvetandet hos svenska medborgare stärks
            om alla blir friade eller t.o.m. får ersättning för att ha utfört
            brottet.
          </note>
          <note>
            Man måste finna en annan tingens ordning.
          </note>
          <note>
            Justitieministern sade i sitt svar att man har tillsatt en sakkunnig
            och att redovisningen skall lämnas redan i januari 1993. Tillsammans
            med många andra ser jag naturligtvis fram med stor tillförsikt
            mot att justitieministern därefter skall framlägga en proposition
            för riksdagen, som kommer att innebära att man inte kan uppträda
            på det sätt som sker i dag.
          </note>
          <note>
            Anf. 70 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag har precis samma uppfattning som
          </note>
          <note>
            Wiggo Komstedt när det gäller utvecklingen av brottsligheten
            i Sverige. Det är oacceptabelt med denna ständigt stigande brottskurva
            och också med ökningen av våldet i samhället.
          </note>
          <note>
            Min kommentar till våld som resulterar i annans död hänger samman
            med den formulering som också finns i Wiggo Komstedts fråga. Man
            skall inte sticka under stol med brottsutvecklingen. Det är viktigt
            att den diskuteras, men man måste också se siffrorna som de verkligen
            är. Människor skall inte skrämmas upp i onödan genom att de ges
            intrycket av att morden är fler. Tack och lov är morden inte fler.
            De är för många, men de är i vart fall inte fler.
          </note>
          <note>
            Jag hoppas och tror att Wiggo Komstedt inser att jag är medveten
            om det problem som kom till uttryck i en dom under förra vintern.
            Det var därför som jag tog initiativ till en översyn. Jag är också
            medveten om att det här kan finnas svåra avvägningsproblem i fråga
            om behovet att se någon straffad och kraven på rättssäkerhet.
            Men vi får anledning att återkomma till detta i januari när jag
            har fått det underlag som professor Leijonhufvud har utfäst.
          </note>
          <note type="speaker">
            Anf. 71 WIGGO KOMSTEDT (m):
          </note>
          <note>
            Herr talman! Jag är definitivt inte ute efter att skrämma upp
            människor. Jag tror att de är tillräckligt uppskrämda inför det
            som sker redan i dag. Det är min och många andras skyldighet som
            politiker, med säte i Sveriges riksdag där lagarna stiftas, att
            ta upp dessa problem och föra fram dem till tals. Jag tror inte
            att justitieministern är omedveten om att detta är en av de brännande
            frågorna. I ett land som vårt, som befinner sig i en viss krissituation,
            är det den här typen av frågor som ligger människorna nära och
            som de verkligen vill ta upp till diskussion.
          </note>
          <note>
            Det är tillräckligt svårt att få tag i brottslingar, och ibland
            deltar poliser med livet som insats i denna jakt. När man väl
            har fått tag i en brottsling, skall det då inte vara så, att han
            inte kan dömas av de skäl som jag har anfört. Detta är nog justitieministern
            och jag rörande överens om. Även om vi har respekt för rättssäkerheten,
            får denna sig verkligen en törn inför samhällsmedborgarna, om
            det blir upprepade fall av den karaktär som jag tog upp i min
            fråga. Jag hoppas naturligtvis att justitieministern återkommer
            med ett förslag till riksdagen när utredningen väl är färdig.
            Jag ser med stor tillförsikt fram emot januari.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1992/93:119 om villkoren i vissa fall för
            att få nytt pass
          </note>
          <note>
            Anf. 72 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Ylva Annerstedt har framfört att naturaliserade
            svenskar måste uppvisa intyg om mantalsskrivning för att få byta
            ut sitt gamla pass mot ett nytt samt frågat mig vilka åtgärder
            jag avser att vidta för att avskaffa den diskriminerande bestämmelsen.
          </note>
          <note>
            Frågan torde gälla en bestämmelse om vilka handlingar som skall
            ges in till passmyndigheten när någon ansöker om ett pass. Om
            sökanden hos skattemyndigheten är antecknad med födelseort utom
            riket skall personbevis eller annan handling som styrker uppgift
            om födelseort ges in till passmyndigheten. Jag kan nämna att ordningen
            för några år sedan var att alla som ville ha ett pass måste ge
            in personbevis eller annat intyg om sin födelseort. Passmyndigheterna
            har numera tillgång till uppgifter i statens person- och adressregister,
          </note>
          <note>
            SPAR-registret. I SPAR-registret finns uppgifter om födelseort
            för de personer som är födda i
          </note>
          <note>
            Sverige. Det är anledningen till att den som är född i Sverige
            numera inte behöver lämna in något intyg om sin födelseort.
          </note>
          <note>
            Någon uppgift om födelseort för dem som är födda utomlands finns
            emellertid inte i SPAR-registret.
          </note>
          <note>
            Jag kan tillägga att detta registers framtid för närvarande utreds
            av aviseringsutredningen, som skall vara avslutad hösten 1993.
          </note>
          <note>
            Som jag tidigare nämnde skall den som hos skattemyndigheten är
            antecknad med födelseort utom riket ge in personbevis eller annan
            handling som styrker uppgift om födelseort. Det finns alltså inget
            absolut krav på att personbevis skall ges in utan det kan räcka
            med någon annan handling. I
          </note>
          <note>
            sådana fall som frågan avser skulle det alltså i och för sig
            kunna vara tillräckligt att det gamla svenska passet ges in. Bedömningen
            av vad som bör krävas för att styrka uppgift om födelseort ankommer
            dock naturligtvis på passmyndigheten.
          </note>
          <note>
            Sammanfattningsvis anser jag att det inte finns något diskriminerande
            i den aktuella bestämmelsen eftersom det behövs ett underlag för
            uppgiften i passet om födelseort.
          </note>
          <note type="speaker">
            Anf. 73 YLVA ANNERSTEDT (fp):
          </note>
          <note>
            Herr talman! Jag får tacka statsrådet för svaret.
          </note>
          <note>
            Bakgrunden till min fråga är en händelse som inträffat i Stockholms
            län. En före detta dansk medborgare som bott i Sverige sedan 1946
            lämnade sitt ännu inte utgångna pass för att få det utbytt, men
            fick beskedet att han måste inlämna personbevis. Samtidigt fick
            hustrun, som är svensk medborgare sedan födseln, självfallet sitt
            pass utbytt utan några bekymmer.
          </note>
          <note>
            Självfallet skall det finnas regler, men jag tycker också att
            det är självklart att samma regler skall gälla i hela landet.
            När jag har forskat i detta har det visat sig att behandlingen
            är olika i de olika polisdistrikten t.o.m. inom samma län. Jag
            tycker att det är otillfredsställande. Närmare 540 000 nya svenskar
            i Sverige berörs av detta problem.
          </note>
          <note>
            Jag undrar om statsrådet skulle kunna tänka sig att uppdra åt
            Rikspolisstyrelsen att utfärda regler för likabehandling av naturaliserade
            svenskar, så att man slipper godtyckligheten, dvs. att olika regler
            tillämpas i olika delar av Sverige.
          </note>
          <note type="speaker">
            Anf. 74 Justitieminister GUN HELLSVIK (m):
          </note>
          <note>
            Herr talman! Jag tycker i och för sig att det är viktigt att
            i egenskap av minister inte detaljstyra verksamheten. Men det
            är positivt att Ylva
          </note>
          <note>
            Annerstedt har ställt frågan, så att den här diskussionen har
            kommit upp. På de håll som informationen inte har varit tydlig
            nog, har man troligen genom denna fråga också fått den information
            som man behöver. Jag vet mycket väl att t.ex. Rikspolisstyrelsen
            bevakar de diskussioner som rör Rikspolisstyrelsens frågor.
          </note>
          <note>
            Ylva Annerstedt och jag kan nog vara överens om att hur väl än
            information förs ut så är det ändå enskilda individer som tillämpar
            reglerna, och därmed kan olikheter självfallet uppstå. Jag kan
            i och för sig förstå att olika tillämpningar används, men det
            är viktigt att vi funderar över vad som i verklig mening avses
            med diskriminering. Är det om någon får uppgifter om mig genom
            en databas eller är det genom att det förväntas att jag själv
            skall lämna uppgifter?
          </note>
          <note type="speaker">
            Anf. 75 YLVA ANNERSTEDT (fp):
          </note>
          <note>
            Herr talman! Det är positivt att statsrådet ändå instämmer med
            mig att samma regler vore att föredra för personer som ansöker
            om pass eller som ansöker om att få sitt pass förnyat, eftersom
            de nya svenskarna ändå i detta sammanhang upplever sig som diskriminerade.
          </note>
          <note>
            Jag kan förstå bakgrunden till regeln, men menar ändå att det
            vore rimligt och önskvärt att passökande får samma behandling
            i hela landet.
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1992/93:120 om ågärder för att avhjälpa bristen
            på konkursförvaltare
          </note>
          <note>
            Anf. 76 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Ylva Annerstedt har frågat mig vilka åtgärder jag
            avser att vidta för att komma till rätta med vissa olägenheter
            som har att göra med utseende av konkursförvaltare.
          </note>
          <note>
            Konkursförvaltare utses av tingsrätten. I
          </note>
          <note>
            konkurslagen ställs krav på att förvaltaren skall ha den särskilda
            insikt och erfarenhet som uppdraget kräver, ha borgenärernas förtroende
            och i övrigt vara lämplig för uppdraget.
          </note>
          <note>
            Vissa kronofogdemyndigheter har som uppgift att vara s.k. tillsynsmyndighet
            i konkurs.
          </note>
          <note>
            Tillsynsmyndigheten skall alltid få tillfälle att yttra sig innan
            tingsrätten utser konkursförvaltare.
          </note>
          <note>
            Denna regel har på de flesta håll i landet medfört att särskilda
            s.k. förvaltarlistor har upprättats.
          </note>
          <note>
            Syftet med en sådan lista är att tingsrätten vid förordnande
            av förvaltare i en enskild konkus inte behöver låta tillsynsmyndigheten
            yttra sig, om den tilltänkta förvaltaren finns upptagen på listan.
            De personer som finns upptagna på listan har alltså i förväg godtagits
            av tillsynsmyndigheten.
          </note>
          <note>
            Ylva Annerstedt menar i sin fråga att listorna gör att kompetenta
            personer diskrimineras och att de utvalda advokaterna inte hinner
            med det ökade antalet konkurser.
          </note>
          <note>
            Jag vet att tillämpningen av förvaltarlistorna har kritiserats
            på vissa håll. Frågan om listsystemet utgör ett etableringshinder
            för advokater och om det är skadligt från konkurrenssynpunkt har
            nyligen prövats av Näringsfrihetsombudsmannen.
          </note>
          <note>
            Han ifrågasatte i och för sig den tillämpade ordningen men ansåg
            att det redan inom ramen för gällande lagstiftning fanns möjlighet
            att minska den påtalade konkurrensbegränsningen genom att sprida
            uppdraget på fler advokater. Med hänsyn härtill fann Näringsfrihetsombudsmannen
            att det inte nu fanns anledning för honom att vidta någon ytterligare
            åtgärd. Även i riksdagen har frågan om förvaltarlistor aktualiserats
            tidigare. Lagutskottet, som i maj i år behandlade frågan med anledning
            av en motion i ämnet, fann dock inte skäl att ta något omedelbart
            initiativ från riksdagens sida. Utskottet hänvisade till att man
            inom Justitiedepartementet redan hade uppmärksamheten riktad mot
            dessa frågor.
          </note>
          <note>
            Justitiedepartementet har i frågan haft kontakt med Riksrevisionsverket
            och verket har nyligen startat en studie som gäller just konkusförvaltningen.
            Systemet med konkursförvaltarlistor är en av de frågor som verket
            kommer att studera. En förstudie beräknas bli klar i januari och
            huvudstudien i november 1993. Med tanke på Riksrevisionsverkets
            studie finner jag för dagen inte anledning att själv vidta några
            åtgärder.
          </note>
          <note>
            Jag räknar med att denna studie kommer att ge underlag för frågans
            vidare hantering.
          </note>
          <note type="speaker">
            Anf. 77 YLVA ANNERSTEDT (fp):
          </note>
          <note>
            Herr talman! Jag tackar statsrådet för det utförliga svaret.
            Flera inslag här visar att detta system alldeles uppenbart är
            ett problem.
          </note>
          <note>
            Näringsfrihetsombudsmannen har uppmärksammat det, motioner har
            avetts till riksdagen och Justitiedepartementet har haft kontakt
            med Riksrevisionsverket.
          </note>
          <note>
            Näringsfrihetsombudsmannen har sagt att man inom ramen kan sprida
            uppdragen på flera advokater.
          </note>
          <note>
            För det första kan man fråga varför detta då inte sker.
          </note>
          <note>
            För det andra menar jag att även revisorer skall kunna komma
            i fråga när det gäller sådana här uppdrag. De har ju ofta mycket
            stora relevanta kunskaper för denna typ av utredningar och kan
            om det behövs advokat anlita en sådan. Därför anser jag att kriterier
            i stället borde uppställas.
          </note>
          <note>
            Det faktum att det inte finns någon som helst konkurrens mellan
            dem som kommer i fråga för uppdrag innebär även för det första
            att rättssäkerheten kommer i fara, därför att de som får uppdrag
            har för mycket att göra med 400
          </note>
          <note>
            konkurser i veckan.
          </note>
          <note>
            För det andra skenar kostnaderna i väg på ett sätt som är fullständigt
            orimligt. Det drabbar i sista hand dels de fordringsägare som
            är inblandade i konkursen, dels staten och skattebetalarna. Då
            vill jag fråga justitieministern om sådana saker finns med bland
            de frågor som riksrevisionsverket skall ta upp i sin undersökning.
          </note>
          <note>
            Anf. 78 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Riksrevisionsverkets arbete går bl.a.
          </note>
          <note>
            ut på att undersöka vilken betydelse och vilka effekter utnyttjandet
            av konkursförvaltarlistorna har. Men vi skall ha klart för oss
            -- vilket jag även antydde i mitt svar -- att dessa listor inte
            är reglerade i konkurslagen. Vad som är reglerat i konkurslagen
            är bl.a. kraven på dem som skall vara konkursförvaltare. Det ställs
            inte krav på någon juridisk utbildning men krav på juridiska och
            företagsekonomiska insikter samt kunskaper om bokföring, redovisning
            osv.
          </note>
          <note>
            Jag bör i sammanhanget nämna att i motiven till vår nuvarande
            lagstiftning anges att förvaltaruppdragen bör koncentreras till
            en ganska begränsad grupp av personer som har specialiserat sig
            på konkursförvaltning. Det är naturligtvis detta som ligger bakom
            tillkomsten av konkursförvaltarlistorna, även om listorna inte
            är obligatoriska.
          </note>
          <note>
            Vi måste vara mycket försiktiga i vårt sätt att arbeta framåt
            så att vi inte bara ser till att bli av med listorna och glömmer
            bort de höga krav som vi måste ställa på konkursförvaltarna, bl.a.
            för att kunna få underlag för att beivra ekonomisk brottslighet.
          </note>
          <note type="speaker">
            Anf. 79 YLVA ANNERSTEDT(fp):
          </note>
          <note>
            Herr talman! Jag har inte på något sätt avsett att man skall
            sänka kraven på dem som får i uppdrag att förvalta konkurser.
            Min avsikt är att få bort det skråväsende som i dag har utvecklats
            och som bl.a.
          </note>
          <note>
            har fått till följd för det första att de som har dessa uppdrag
            inte hinner med dem i nuvarande situation, för det andra att kostnaderna
            stiger i höjden på ett sätt som är fullständigt orimligt.
          </note>
          <note>
            Om det finns ungefär 200 konkursförvaltare i landet och det sker
            400 konkurser i veckan, är det ganska självklart att konkursförvaltarna
            inte kan lägga ner den omsorg som borde krävas. Dessutom har jag
            inte uppfattat att den kontroll sker i efterhand som borde ske
            av hur konkursförvaltarna har skött sina uppdrag.
          </note>
          <note>
            Riksrevisionsverkets arbete skall redovisas i november 1993.
            Det tycker jag är alldeles för sent med tanke på den situation
            och det antal konkurser som vi har i dag. Kan statsrådet inte
            skynda på detta arbete?
          </note>
          <note>
            Anf. 80 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag nämnde att en förstudie beräknas bli klar i
            januari. Därefter har vi inom departementet anledning att se om
            vi själva behöver driva vissa frågor vidare.
          </note>
          <note>
            Riksrevisionsverkets arbete gäller konkursförvaltning över huvud
            taget och är alltså ett mycket stort arbete. För att vara tydlig
            vill jag säga att just konkursförvaltarfrågan och bl.a.
          </note>
          <note>
            frågan om vilka som är konkursförvaltare i praktiken är frågor
            som vi följer mycket noga. Vi på justitiedepartementet är lika
            angelägna som
          </note>
          <note>
            Ylva Annerstedt om att finna vägar för att förbättra situationen.
          </note>
          <note type="speaker">
            Anf. 81 YLVA ANNERSTEDT (fp):
          </note>
          <note>
            Herr talman! Då vill jag ställa en avslutande fråga:
          </note>
          <note>
            Vilka är det som skall komma i fråga när det gäller dessa kriterier?
            Hittills är det bara advokater som har fått komma med på dessa
            listor. Men som jag sade finns det även revisorer som är oerhört
            kompetenta på detta område. Statsrådet menar väl ändå inte att
            sådana personer skall uteslutas från att kunna få sådana här uppdrag?
          </note>
          <note>
            Anf. 82 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Konkurslagen innehåller i dag inga sådana begränsningar,
            och jag har inte heller för avsikt att föreslå några sådana begränsningar.
            Även i fortsättningen skall man såsom förvaltare kunna använda
            personer som uppfyller kraven men har en annan typ av utbildning
            i botten än juristerna.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1992/93:130 om de kommunala skattestoppen
          </note>
          <note>
            Anf. 83 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Erling Bager har frågat mig om jag avser att bifalla
            en eventuell framställan från
          </note>
          <note>
            Göteborgs kommun om dispens från det kommunala skattestoppet.
          </note>
          <note>
            Låt mig inledningsvis påpeka att det samhällsekonomiska läget
            är sådant att det inte kommer att finnas utrymme för en ökning
            av kommunernas skattefinansierade verksamhet.
          </note>
          <note>
            Detta innebär att statsbidragen till kommunerna måste utvecklas
            mycket restriktivt samtidigt som kommunalskatterna inte kan tillåtas
            öka.
          </note>
          <note>
            Riksdagen har beslutat att det kommunala skattestoppet skall
            förlängas till att avse även år
          </note>
          <note>
            1993.
          </note>
          <note>
            I årets kompletteringsproposition uttalade jag att det kan finnas
            kommuner som hamnar i en akut ekonomisk situation och att detta
            i så fall får hanteras i särskild ordning genom att regeringen
            föreslår riksdagen en lagändring som ger utrymme för skattehöjning.
          </note>
          <note>
            Regeringen har hittills varit och kommer även i fortsättningen
            att vara mycket restriktiv vid prövning av eventuella undantag
            från skattestoppet. Såvitt jag kan bedöma är den ekonomiska situationen
            i Göteborgs kommun för år 1993 inte av det slaget att ett sådant
            undantag bör medges.
          </note>
          <note type="speaker">
            Anf. 84 ERLING BAGER (fp):
          </note>
          <note>
            Herr talman! Jag tackar finansministern för svaret, som var klart
            och entydigt: Göteborgs kommun skall inte få dispens från det
            kommunala skattestoppet om en framställan görs.
          </note>
          <note>
            Jag hoppas att svaret även skapar klarhet i den lokala skattedebatt
            som förs hemma i Göteborg, där de borgerliga partierna ihop med
            miljöpartiet har lagt fram en stram budget för 1993 med oförändrad
            skatt, medan oppositionen med socialdemokraterna och vänsterpartiet
            hävdar att det ekonomiska läget är så ansträngt att en skattehöjning
            är nödvändig.
          </note>
          <note>
            Svaret ger nu klarhet i att en skattehöjning inte är den bästa
            vägen för Göteborgs kommun att lösa denna fråga. Men jag måste
            ändå ta tillfället i akt att fråga finansministern om det går
            att ge några exempel på kriterier som skall uppfyllas för att
            en kommun skall kunna få dispens från det kommunala skattestoppet.
          </note>
          <note>
            Anf. 85 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Först vill jag säga att de flesta kommuner -- för
            att inte säga alla kommuner --
          </note>
          <note>
            tycks ha uppfattat regeringens motvilja mot höjda kommunalskatter
            på ett alldeles korrekt sätt. Vi har fått in bara en enda ansökan
            från en kommun, nämligen Mölndals kommun, som ville ha ett undantag.
            Regeringen har också beslutat att avslå den ansökan. Det finns
            i kommunvärlden en fullständigt korrekt bild av regeringens motvilja
            mot att man löser ekonomiska problem genom höjda kommunalskatter.
            Om ökade skatter för att kunna betala större utgifter vore lösningen
            på
          </note>
          <note>
            Sveriges problem, skulle vi inte ha hamnat i ett problematiskt
            läge. En del av våra problem är snarare att våra utgifter är för
            stora och att vi måste minska dem.
          </note>
          <note>
            Erling Bager frågade efter kriterierna för tänkbara framtida
            undantag. Min bedömning är att sådana undantag skulle göras i
            så extremt akuta situationer att det är svårt att i förväg bestämma
            vilka kriterier som skulle vara uppfyllda. Det kan finnas extremfall
            -- det vill jag ingalunda förneka -- där t.ex. ekonomin under
            en lång tid tidigare har varit så misskött att det vore orimligt
            att kräva att man skulle klara upp den utan några särskilda undantag.
          </note>
          <note>
            Vi har inte ansett att sådana extremfall går att inordna på en
            lista med förutbestämda kriterier eller villkor, och vi har därför
            inte gjort någon sådan lista.
          </note>
          <note>
            Rent allmänt kan jag säga att de flesta kommuner tycks relativt
            väl klara den omställning och omvandling som nu pågår. Men det
            finns självklart undantag. Jag har noterat att det inte är alldeles
            ovanligt att socialdemokraterna i sådana situationer begär skattehöjningar.
            Det gläder mig dock att de kommuner som har avvisat skattehöjningskraven
            har borgerliga majoriteter.
          </note>
          <note type="speaker">
            Anf. 86 ERLING BAGER (fp):
          </note>
          <note>
            Herr talman! Jag har fått ett preciserat svar. Det ekonomiska
            läget i Göteborg är inte av den arten att kommunen kan förvänta
            sig att få göra ett undantag från det kommunala skattestoppet.
            Jag nöjer mig med det. Jag tycker att svaret har varit klarläggande.
            I den lokala skattedebatten i
          </note>
          <note>
            Göteborg får man finna andra vägar att gå för att lösa kommunens
            problem.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1992/93:100 om avlyft av moms vid export av
            begagnade fritidsbåtar
          </note>
          <note type="speaker">
            Anf. 87 Statsrådet BO LUNDGREN (m):
          </note>
          <note>
            Herr talman! Karl-Erik Persson har frågat mig om jag är beredd
            att förändra mervärdesskattereglerna så att mervärdsskatt får
            dras av vid export av begagnade fritidsbåtar. Frågan har ställts
            mot bakgrund av skyldigheten att återföra avdragen ingående mervärdesskatt
            vid export i vissa fall.
          </note>
          <note>
            Återföringsskyldigheten hänger samman med de särskilda bestämmelserna
            om avdrag för s.k. fiktiv skatt. Dessa bestämmelser infördes 1979
            för att undanröja vissa konkurrensnackdelar som tidigare uppstod
            för den yrkesmässiga handeln med begagnade varor i förhållande
            till privata försäljningar och även auktions- och förmedlingsföretag.
            Vid försäljning av varor -- nya eller begagnade -- skall nämligen
            mervärdsskatt redovisas på hela vederlaget. Vid förmedling beskattas
            däremot endast förmedlingsprovisionen.
          </note>
          <note>
            Avdraget för fiktiv skatt undanröjer dessa konkurrenssnedvridningar
            genom att endast det mervärde som skapas i den yrkesmässiga handeln
            med begagnade varor beskattas.
          </note>
          <note>
            För att komma till rätta med vissa problem i samband med export
            av varor för vilka avdrag för sådan fiktiv skatt erhållits, infördes
            1982 en skyldighet att vid export av vissa varor återföra avdragen
            ingående mervärdesskatt om den skattskyldige inte kunde visa att
            varan innehafts endast av skattskyldiga. Problemen uppkom bl.a.
          </note>
          <note>
            vid export av vissa investeringsvaror som ökat i värde efter
            den ursprungliga försäljningen. Vidare beskattas inte det mervärde
            som skapas vid exportaffärer. De skäl som motiverade införandet
            av avdraget för fiktiv skatt ansågs därför egentligen inte föreligga
            vid exporttransaktioner. Dessutom hade det förekommit betydande
            falsarier med skatten, i första hand i samband med export av guld.
          </note>
          <note>
            I stället för att generellt slopa systemet med fiktiv skatt,
            som ansågs ha betydande fördelar, infördes en skyldighet att återföra
            avdragen ingående skatt vid export av vissa varor. Återföringsskyldigheten
            gäller förutom vid export av fartyg också vid export av t.ex.
            guld, silver och platina i vissa fall, naturpärlor och ädelstenar,
            koppar-, mässing- och tennföremål, vissa vapen, alster av bildkonst
            och andra konstalster av glas, porslin eller annan keramik och
            möbler.
          </note>
          <note>
            Frågan om återföringsskyldighet vid export av begagnade fritidsbåtar
            har bl.a. tagits upp i en skrivelse till Finansdepartementet från
          </note>
          <note>
            Båtbranschens riksförbund. Regeringen har överlämnat skrivelsen
            till Utredningen (Fi 1991:02)
          </note>
          <note>
            om vissa mervärdesskattefrågor. Utredningen har ännu inte avslutat
            sitt arbete. Jag är därför inte beredd att nu föreslå några förändringar
            i dessa bestämmelser.
          </note>
          <note type="speaker">
            Anf. 88 KARL-ERIK PERSSON (v):
          </note>
          <note>
            Herr talman! Jag får tacka statsrådet för ett uttömmande svar.
            Det innehöll många detaljer som jag inte hade en aning om.
          </note>
          <note>
            Frågan är ställd med anledning av att man får lyfta av momsen
            om man säljer begagnade båtmotorer på export. Jag tycker att det
            är en konstig situation, och inom båtbranschen tycker man samma
            sak.
          </note>
          <note>
            Säljer man begagnade båtar får man inte dra av momsen, men däremot
            får man dra av momsen på motorerna.
          </note>
          <note>
            Detta måste man komma till rätta med. Många gånger tillhör ju
            faktiskt motorn båten. Det blir därför en mycket konstig situation.
            Skall man gynna de personer, framför allt då i kuststäderna, som
            håller på med den här verksamheten, tycker jag att man borde göra
            det tillåtet att lyfta av momsen också på båtarna.
          </note>
          <note>
            Statsrådet säger att det finns en utredning som håller på att
            titta över det här, och jag hoppas då att statsrådet ser till
            att också den här frågan tas upp, så att det blir samma regler
            som gäller för försäljning av både båtar och båtmotorer. Jag hoppas
            att utredningen inte dröjer alltför länge med sitt arbete.
          </note>
          <note type="speaker">
            Anf. 89 Statsrådet BO LUNDGREN (m):
          </note>
          <note>
            Herr talman! Orsaken till att jag redovisade detaljer i den här
            problematiken var naturligtvis att jag ville klara ut att det
            finns risk för skatteflykt om man utformar bestämmelserna fel,
            och det tror jag ingen av oss är intresserad av. Det finns också
            andra avvägningsproblem i sammanhanget, och det gör att det inte
            är så enkelt att bara genomföra det som
          </note>
          <note>
            Karl-Erik Persson frågar om. Detta får övervägas.
          </note>
          <note>
            Jag hoppas också att man genom utredningens försorg generellt
            i mervärdesskattelagstiftningen lyckas komma fram till olika förslag
            som undanröjer snedvridningar och tar bort konkurrenssnedvridning
            också när det gäller export.
          </note>
          <note type="speaker">
            Anf. 90 KARL-ERIK PERSSON (v):
          </note>
          <note>
            Herr talman! Jag är väldigt tacksam över att jag fick de här
            uppgifterna i och med att jag inte kände till dem. Det ser jag
            alltså positivt på.
          </note>
          <note>
            Båtbranschens folk tycker ju, som jag sade, att det är en konstig
            situation att man får lyfta bort momsen för en del av båten men
            inte för en annan.
          </note>
          <note>
            Jag förstår att det kanske inte är enkelt att rätta till det
            här, men i och med att det finns en utredning tycker jag att den
            borde titta över frågan. Jag tror att en sådan ändring av reglerna
            skulle gynna de små kuststäder där många i dag håller på med fritidsbåtar,
            och eftersom svenska fritidsbåtar efter vad jag förstår är ganska
            attraktiva ute i Europa, skulle detta kunna gynna sysselsättningen
            på många ställen där den i dag är problematisk.
          </note>
          <note type="speaker">
            Anf. 91 Statsrådet BO LUNDGREN (m):
          </note>
          <note>
            Herr talman! Även om strävan måste vara att förenkla lagstiftningen
            så långt möjligt, är inte skattelagstiftningen i Sverige världens
            allra enklaste.
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1992/93:103 om åtgärder för att reseersättning
            inte skall beskattas
          </note>
          <note type="speaker">
            Anf. 92 Statsrådet BO LUNDGREN (m):
          </note>
          <note>
            Herr talman! Carl Fredrik Graf har frågat mig på vilket sätt
            jag avser att agera för att lagstiftningsvägen, eller på annat
            sätt, påskynda en förändring i syfte att komma till rätta med
            problemet med beskattning av reservofficerares reseersättning
            för resa mellan bostaden och tjänstestället.
          </note>
          <note>
            Frågan har ställts mot bakgrund av en dom från
          </note>
          <note>
            Länsrätten i Värmland, som är överklagad till
          </note>
          <note>
            Kammarrätten. Länsrätten har ansett att tjänstestället är den
            plats där reservofficeren fullgör huvuddelen av sin tjänstgöring.
            Detta får till konsekvens att resan till tjänstgöringsplatsen
            inte betraktas som en tjänsteresa, vilket leder till vissa beskattningseffekter
            för den enskilde och att försvarsmakten får extra kostnader för
            sociala avgifter.
          </note>
          <note>
            Inledningsvis vill jag framhålla att det inte ankommer på mig
            som statsråd att ta ställning till om den bedömning Länsrätten
            gjort i det enskilda fallet är riktig eller inte.
          </note>
          <note>
            Beträffande frågan om gränsdragningen mellan resor i tjänsten
            och mellan bostaden och arbetsplatsen vill jag allmänt framhålla
            följande.
          </note>
          <note>
            Principen för vad som är resa i tjänsten resp. resa mellan bostad
            och arbete har inte ändrats genom skattereformen. Kostnader för
            resor i tjänsten är avdragsgilla. Även kostnader för resor mellan
            bostaden och arbetsplatsen är i stor utsträckning avdragsgilla.
            I vissa fall är det dock skattemässigt fördelaktigare för både
            den anställde och arbetsgivaren om en resa betraktas som tjänsteresa
            och inte som resa mellan bostad och arbetsplats.
          </note>
          <note>
            Om en resa till en arbetsplats skattemässigt skall betraktas
            som en tjänsteresa eller en resa mellan bostad och arbetsplats
            kan i en del fall vara oklart.
          </note>
          <note>
            Framför allt i branscher där det är vanligt med många tillfälliga
            anställningar har detta gett upphov till problem.
          </note>
          <note>
            Jag har efter regeringens bemyndigande tillkallat en särskild
            utredare, som skall se över reglerna i inkomstlaget tjänst i vissa
            hänseenden. Frågan om beskattning av ersättningar för resa mellan
            bostad och tjänsteställe hör till de frågor som kommer att tas
            upp i samband med denna översyn.
          </note>
          <note>
            Utredningens slutbetänkande väntas i april 1993.
          </note>
          <note>
            Jag är inte beredd att nu ta ställning till eventuella förändringar
            av de här aktuella reglerna.
          </note>
          <note>
            Utredningens arbete bör först avvaktas.
          </note>
          <note type="speaker">
            Anf. 93 CARL FREDRIK GRAF (m):
          </note>
          <note>
            Herr talman! Jag ber att få tacka statsrådet för svaret, även
            om jag kan konstatera att statsrådet inte har för avsikt att påskynda
            det här ärendet, vilket delvis var vad jag frågade om. Statsrådet
            avser i stället att avvakta tills utredningen är klar.
          </note>
          <note>
            När nu statsrådet är här i kammaren vill jag dock ta tillfället
            i akt att ställa några följdfrågor, som inte innebär att statsrådet
            behöver ta ställning till det jag har frågat om.
          </note>
          <note>
            Reservofficeren utgör en kvalificerad och viktig del av försvaret,
            och jag tror också att reservofficerens betydelse kommer att öka
            i takt med att försvaret nu omstruktureras. Inte minst mot bakgrund
            av att även frågan om utjämningstillägg ännu inte är löst -- vilket
            innebär att många reservofficerare får en kraftigt reducerad lön
            under sina tjänstgöringsdagar -- undrar jag om inte statsrådet
            tror att även det problem vi nu diskuterar kan leda till att intresset
            för att tjänstgöra som reservofficer något minskar.
          </note>
          <note type="speaker">
            Anf. 94 Statsrådet BO LUNDGREN (m):
          </note>
          <note>
            Herr talman! Vårt försvar bygger på en kader av reservofficerare,
            som innehar tjänster som är oundgängligen nödvändiga. Om det är
            vi helt överens. Det finns ingen tvist i det avseendet.
          </note>
          <note>
            Det är ändå så att frågor om ersättning, såsom förmånerna i samband
            med eventuella reseersättningar, får överenskommas mellan reservofficerarna
            och deras arbetsgivare. Det regering och riksdag har att ta ställning
            till är i det här fallet beskattningskonsekvenserna.
          </note>
          <note>
            Det kan naturligtvis diskuteras när det gäller både reservofficerare
            och andra -- inte minst har det i fråga om riksdagsledamöter förekommit
            en lång debatt i det sammanhanget -- vad som faktiskt är tjänstestället.
            En resa mellan bostaden och arbetsplatsen får naturligtvis vissa
            skattekonsekvenser. Det kan diskuteras om det skall ses som en
            tjänsteresa. Jag kan i och för sig se motiv för detta, men det
            kräver i så fall utredning, och det kräver att den utredare som
            nu är tillsatt under ytterligare några månader får överväga detta
            och andra problem.
          </note>
          <note type="speaker">
            Anf. 95 CARL FREDRIK GRAF (m):
          </note>
          <note>
            Herr talman! Denna statsrådets insikt glädjer mig.
          </note>
          <note>
            Jag vill dock ställa ytterligare en fråga. I 33 §
          </note>
          <note>
            kommunalskattelagen tar man ju upp specifika yrkesgrupper, bl.a.
            byggnadsarbetare och motsvarande arbetstagare, som är undantagna
            från detta. Då är frågan: Vari består egentligen skillnaden mellan
            de undantagna yrkesgrupper som anges i lagen och reservofficerare
            när det gäller synen på tjänsteställe?
          </note>
          <note type="speaker">
            Anf. 96 Statsrådet BO LUNDGREN (m):
          </note>
          <note>
            Herr talman! Jag skall inte här ge mig in i beredningsarbete.
            Men det är klart att en byggnadsarbetare kan ha flera olika arbetsplatser
            som alldeles uppenbarligen ligger långt ifrån varandra och som
            också ligger utanför bostadsorten. Det finns i så fall inte ett
            specifikt tjänsteställe. För en reservofficerare å andra sidan
            kan det mycket väl hävdas -- jag säger däremot inte att det nödvändigtvis
            skall vara så -- att det regemente han tillhör och där han ofta
            inställer sig eller någon annan plats där han ofta inställer sig
            är det ställe där tjänstgöringsorten finns. Detta får då vissa
            konsekvenser.
          </note>
          <note>
            Jag tycker därför inte att man kan säga att byggnadsarbetare
            och reservofficerare i det här avseendet ägnar sig åt likartad
            verksamhet.
          </note>
          <note type="speaker">
            Anf. 97 CARL FREDRIK GRAF (m):
          </note>
          <note>
            Herr talman! Verksamheten är definitivt olikartad.
          </note>
          <note>
            Därvidlag håller jag med statsrådet.
          </note>
          <note>
            Man kan ändå som ett exempel ta en reservofficer som inställer
            sig på sitt fredsförband, övar på en bestämd övningsplats och
            sedan tar sig till den plats där han är krigsplacerad. Det kan
            ju i det fallet röra sig om tre olika orter inom loppet av tio--femton
            dagar.
          </note>
          <note>
            En sista fråga till statsrådet: Hur tror statsrådet att den här
            synen påverkar försvarets totala kostnader för inkallelse av reservofficerare?
            Det innebär ju ändå en merutgift, i och med att det blir fråga
            om sociala avgifter.
          </note>
          <note>
            Jag vill dessutom ge ännu en kommentar, nämligen den att försvarsledningen
            och reservofficerarna har samma uppfattning i den här frågan.
            Egentligen avvaktar vi nu bara en ändring av lagstiftningen.
          </note>
          <note type="speaker">
            Anf. 98 Statsrådet BO LUNDGREN (m):
          </note>
          <note>
            Herr talman! Jag är övertygad om att alla som kan välja mellan
            två olika beskattningsalternativ, av vilka det ena innebär lägre
            skatter och lägre kostnader, kommer att välja det alternativet.
          </note>
          <note>
            Överläggningen var härmed avslutad.
          </note>
          <note>
            19 § Svar på frågorna 1992/93:107, 108, 109, 110
          </note>
          <note>
            och 111 om boendekostnaderna
          </note>
          <note type="speaker">
            Anf. 99 Statsrådet BO LUNDGREN (m):
          </note>
          <note>
            Herr talman! Britta Sundin har frågat mig vad jag är beredd att
            göra för att stimulera rörligheten på bostadsmarknaden. Magnus
            Persson har frågat mig vad jag är beredd att göra för att undanröja
            hyresgästernas oro. Rune Evensson har frågat mig vad jag är beredd
            att göra för att begränsa höjningen av boendekostnaderna vid årsskiftet.
          </note>
          <note>
            Marianne Carlström har frågat mig vad jag är beredd att göra
            för att kommunala avgiftshöjningar inte skall pressa upp boendekostnaderna
            ytterligare. Lars Stjernkvist, slutligen, har frågat mig vad jag
            är beredd att göra för att med hjälp av stöd till underhåll pressa
            ner behovet av höjda boendekostnader.
          </note>
          <note>
            Jag besvarar frågorna i ett sammanhang.
          </note>
          <note>
            Frågorna har sin grund i att frågeställarna befarar att stora
            kostnadsökningar kommer att träffa de boende från årsskiftet.
          </note>
          <note>
            Riksbanken och regeringen i samverkan med
          </note>
          <note>
            Socialdemokraterna har avvärjt attackerna mot kronan och -- såvitt
            man nu kan se -- fått räntorna att åter böja av nedåt. Detta har
            varit möjligt enbart därför att de stora partierna har visat att
            de är beredda att genomföra betydande omprövningar inom de utgiftsprogram
            vi vant oss vid.
          </note>
          <note>
            Krisen är inte övervunnen. Skall operationen lyckas måste vi
            upprätthålla tilltron till att de förändringar som vi har sagt
            oss vara beredda till också genomförs och består. I det läget
            är det naturligtvis fel att undanröja effekterna av omprövningen
            genom nya utgiftsprogram av samma slag som försatt oss i den kris
            vi nu försöker ta oss ur.
          </note>
          <note>
            För bostadssektorns del innebär överenskommelsen mellan regeringen
            och
          </note>
          <note>
            Socialdemokraterna att bostadssubventionerna --
          </note>
          <note>
            utöver den indragning med ca 3,4 miljarder kronor som nu förestår
            -- skall minskas ytterligare med 3
          </note>
          <note>
            miljarder kronor från den 1 januari 1994. Alla som har medverkat
            i överenskommelsen är medvetna om att denna utgiftsminskning kommer
            att påverka boendekostnaderna.
          </note>
          <note>
            Samtidigt kan vi inte nöja oss med att fördela effekterna av
            subventionsminskningarna så rättvist som möjligt och därefter
            låta allt bli vid det gamla.
          </note>
          <note>
            Vi måste angripa alla de faktorer som fram till nu mer eller
            mindre automatiskt genererat prisökningar för de boende. Vi kan
            inte längre ägna oss åt att maskera effekterna, utan vi måste
            rikta in oss direkt mot dessa krafter.
          </note>
          <note>
            Vi måste snabbt tvinga ned räntorna ytterligare. Vi måste slå
            vakt om den låga inflationstakt som vi nu uppnått. Vi måste stabilisera
            kreditmarknaden. Vi måste skärpa konkurrensen och bryta monopolen
            i produktion och förvaltning och se till att vinsterna av detta
            når fram till de enskilda människorna. Vi måste skapa ett klimat
            där risken för kostnadsökningar möts med ökad effektivitet och
            produktivitet. Vi måste röja undan det som hindrar rörlighet och
            motverkar en fungerande bostadsmarknad inom det ansenliga och
            väl utrustade bostadsbestånd som vi faktiskt har.
          </note>
          <note>
            Utan dessa åtgärder kommer de problem som sammanhänger med höga
            boendekostnader, låg kostnadseffektivitet och begränsad rörlighet
            på bostadsmarknaden att kvarstå.
          </note>
          <note>
            Regeringen kommer nu att samla krafterna till ett sådant förändringsarbete.
            Jag skulle välkomna frågeställarna att delta i en sådan konstruktiv
            och hållbar förnyelse av den svenska bostadsmarknaden.
          </note>
          <note type="speaker">
            Anf. 100 BRITTA SUNDIN (s):
          </note>
          <note>
            Herr talman! Jag vill tacka statsrådet Bo Lundgren för svaret.
            Tyvärr var det ungefär vad jag hade väntat mig. Det innehöll inget
            konkret som jag skulle kunna ta med mig och förmedla till de människor
            som känner oro för sin bostadssituation.
          </note>
          <note>
            Anledningen till att jag har ställt denna fråga är att jag så
            ofta numera möts av människor som är oroliga för att de inte skall
            kunna betala sin hyra.
          </note>
          <note>
            Dessutom är de oroade för att det inte finns något billigare
            alternativ att tillgå.
          </note>
          <note>
            Den förda bostadspolitiken, eller bristen på bostadspolitik,
            har gjort att hela bostadssektorn har avstannat. De som i dag
            har en bostad med låg kostnad i förhållande till det nyare beståndet
            varken vill eller törs byta till en bostad i det nyare beståndet,
            även om de skulle vilja av utrymmesskäl eller med hänsyn till
            läget. Detta gör att omflyttningen nästan har avstannat. Den ökande
            arbetslösheten, och därmed en svagare ekonomi för hushållen, gör
            inte situationen lättare.
          </note>
          <note>
            Det senaste beslutet i riksdagen om höjningen av bostadsbidragen
            fattades i våras. Då kunde vi socialdemokrater konstatera att
            ökningen inte alls följde kostnadsutvecklingen. Vårt förslag att
            man inte skulle höja den nedre hyreskostnadsgränsen skulle ge
            varje barnfamilj 150 kr mer i bostadsbidrag per månad.
          </note>
          <note>
            Jag känner mig inte alls övertygad om att regeringens strategi
            kommer att innebära några kostnadssänkningar på bostadsområdet.
            Med anledning av detta skulle jag vilja fråga statsrådet hur han
            ser på möjligheterna att öka bostadsbidragen. Kommer regeringen
            att föreslå höjningar som står i proportion till de ökade bostadskostnaderna?
          </note>
          <note type="speaker">
            Anf. 101 MAGNUS PERSSON (s):
          </note>
          <note>
            Herr talman! Jag tackar statsrådet för svaret på min fråga. Anledningen
            till att vi alla har ställt dessa frågor är den ökade oro som
            vi möter ute i bygderna.
          </note>
          <note>
            De hyreskrav som ligger på parternas bord är t.ex.
          </note>
          <note>
            för Värmland på 12--16 %, och jag såg att begärda höjningar på
            105 kr per kvadratmeter finns med i bagaget. Då frågar sig människor,
            oavsett om de bor i tätort eller i glesbygd, om de har råd att
            bo och vad som kommer att hända.
          </note>
          <note>
            Man kommer omedelbart in på debatter och diskussioner om marknadshyrorna.
            För en tid sedan hörde jag statsrådet Bo Lundgren i Ekot.
          </note>
          <note>
            Men jag blev inte särskilt mycket klokare efter att ha hört vad
            han sade. Det är möjligt att jag har misstolkat svaret. Jag fick
            emellertid den alldeles speciella känslan av att marknaden själv
            får klara av de ökade hyreskraven. Det verkade som om Bo
          </note>
          <note>
            Lundgren menade att det inte var hans bord.
          </note>
          <note>
            Jag tror att det måste finnas ett samspel mellan å ena sidan
            hyresmarknadens parter och å andra sidan statsmakterna, och det
            måste ske en integrerad samverkan från regeringskansliets sida.
          </note>
          <note>
            Utskottet var i Gävle och tog del av en utredning som har gjorts
            om marknadshyror m.m.
          </note>
          <note>
            Bruksvärdesprincipen, besiktningsrätten, osv. är integrerade
            delar av hela marknadshyreproblematiken. Kommer statsrådet att
            vidta någon åtgärd med anledning av det som
          </note>
          <note>
            Byggforskningsinstitutet har gjort i fråga om detta?
          </note>
          <note>
            Det är ändå ganska anmärkningsvärda siffror som kommer fram i
            detta sammanhang. Det vore intressant att få höra om statsrådet
            Bo Lundgren avser att vidta någon åtgärd. Men oron, herr talman,
            kvarstår hemma i Värmland och i hela landet. Kommer regeringen
            att på ett eller annat sätt att medverka till att dämpa denna
            oro? Det är den stora frågan.
          </note>
          <note type="speaker">
            Anf. 102 RUNE EVENSSON (s):
          </note>
          <note>
            Herr talman! Jag ber att få tacka statsrådet för svaret på min
            fråga. Den är också ställd utifrån de förväntade hyreshöjningarna
            nästa år.
          </note>
          <note>
            Det har på sina håll framförts krav på höjningar på över 20 %.
            Många människor lever i dag med små eller inga marginaler. De
            har gjort reallöneförluster sedan regeringsskiftet för ett år
            sedan. I den nyligen påbörjade avtalsrörelsen har de erbjudits
            ett s.k.
          </note>
          <note>
            nollbud, vilket för en normalinkomsttagare inom industrin innebär
            en ytterligare åtstramning på
          </note>
          <note>
            5 500 kr. Människor klarar helt enkelt inte hyreshöjningar av
            den aviserade storleksordningen som skulle komma ovanpå de försämringar
            som ett nollavtal skulle innebära.
          </note>
          <note>
            I Lerums kommun, där jag bor, har vi landets högsta hyror i den
            kommunala stiftelsen. Där förväntas också kraftiga höjningar.
          </note>
          <note>
            I valrörelsen för ett år sedan lovade Bo Lundgren och hans partivänner
            sänkta hyror. I
          </note>
          <note>
            regeringsdeklarationen efter valet, och även i regeringsdeklarationen
            i år, utlovades att alla skulle ha tillgång till en bra bostad
            till ett rimligt pris. Sett mot bakgrund av det som har skett
            på hyresområdet sedan valet och vad som nu förväntas ske, framstår
            dessa löften som mycket cyniska och bidrar till att minska folks
            tilltro till politiker. Det drabbar alla oss politiker. Regeringens
            politik skulle ju leda till lägre räntor. Det har som bekant blivit
            precis tvärtom.
          </note>
          <note>
            Tack vare att Socialdemokraterna nu har gått in och hjälpt till
            har den negativa utvecklingen vänt.
          </note>
          <note>
            Förtroendet för att regeringen av egen kraft skall kunna klara
            framtidsfrågorna är fortfarande mycket lågt.
          </note>
          <note>
            När nu verkligheten ser annorlunda ut än vad Bo
          </note>
          <note>
            Lundgren och den övriga regeringen hade tänkt sig, undrar jag
            om regeringen är beredd att ompröva beslutet inom det bostadspolitiska
            området, vilket skulle kunna bidra till att hyreshöjningarna minskas.
          </note>
          <note>
            Den aviserade sänkningen av skatten på kapital har nu stoppats.
            Det betyder att ränteavdragen även i fortsättningen är värda 30
            %. För att ånyo uppnå paritet i boendet bör, med anledning av
            detta, 1,4
          </note>
          <note>
            miljarder återbetalas till de boende i hyresrätter och bostadsrätter.
            Dessa pengar togs ju in av rättviseskäl, och de bör betalas tillbaka
            av samma skäl.
          </note>
          <note type="speaker">
            Anf. 103 MARIANNE CARLSTRÖM (s):
          </note>
          <note>
            Herr talman! De svenska kommunerna har en svår situation i dag.
            Indragningar i verksamheten är mycket vanliga, och många människor
            har förlorat sina jobb. De får ersättning från A-kassan, som till
            största delen betalas av staten. Trots detta har regeringen beslutat
            att dra in ytterligare 7,5
          </note>
          <note>
            miljarder från den kommunala sektorn. Stora avgiftshöjningar
            har redan aviserats från de flesta kommuner i vårt land. Detta
            kommer att drabba boendekostnaderna, som på grund av andra indragningar
            från staten kommer att bli större än många hyresgäster klarar.
            De kommunala bolagen har inför årets hyresförhandlingar aviserat
            höjningar på 3--25 %. I Göteborg är kraven på hyreshöjningarna
            runt 15 %, en för många alldeles för hög siffra.
          </note>
          <note>
            Under olika partiaktiviteter förra veckan träffade jag många
            människor som är förtvivlade. En del har förlorat sina jobb, och
            andra lever på marginalen och klarar inte en hyreshöjning. Många
            har försökt skaffa mindre och billigare lägenheter, men sådana
            finns inte.
          </note>
          <note>
            Jag hade inga goda råd till dessa människor. Har Bo
          </note>
          <note>
            Lundgren det? Vad tänker regeringen göra för att höjningarna
            inte skall bli orimliga? Vad skall de människor göra som lever
            på marginalen? Är det rimligt att hyresgäster skall hänvisas till
            socialbidrag för att lönen inte räcker till hyra och mat, de grundläggande
            behoven? Vad skall kommunerna göra? De flesta kommuner har i dag
            redan rationaliserat sin verksamhet så hårt att det bara är taxe-
            och skattehöjningar som återstår.
          </note>
          <note>
            Eftersom det inte är tillåtet att höja kommunalskatten återstår
            endast taxe- och avgiftshöjningar.
          </note>
          <note>
            I Göteborg har den borgerliga majoriteten beslutat att säga upp
            ca 3 000 kommunalanställda 1993 och dessutom att höja taxan på
            kollektivtrafik, äldreomsorg och barnomsorg.
          </note>
          <note>
            Min fråga till Bo Lundgren blir: Är det rätt tid att just nu
            dra in pengar från kommunerna, att inte tillåta kommunalskattehöjningar
            och att samtidigt dra in en stor del av bostadssubventionerna?
          </note>
          <note type="speaker">
            Anf. 104 LARS STJERNKVIST (s):
          </note>
          <note>
            Herr talman! Jag tackar statsrådet för svaret på min fråga. Jag
            har mött samma reaktioner och samma oro som mina kolleger. I min
            hemkommun
          </note>
          <note>
            Norrköping vill bostadsföretaget höja hyrorna med
          </note>
          <note>
            20 %. Jag tror att det är viktigt att påminna om att det inte
            är bara, eller kanske inte ens i första hand, hyresgästerna som
            drabbas hårt vid årsskiftet.
          </note>
          <note>
            Ännu tuffare är villkoren för dem som bor i nya bostadsrätter,
            där det inte finns någon som helst möjlighet att fördela dessa
            smällar solidariskt.
          </note>
          <note>
            Jag är övertygad om att det i de hyresförhandlingar som nu pågår
            kommer säkert Hyresgästföreningen att lyckas pruta på kraven på
            hyreshöjningar i hyresrätter. Men även i det fallet har medaljen
            en baksida. Risken är att det får konsekvenser som är mycket negativa
            för samhällsekonomin. Vi kan hamna i en ond cirkel. Och vi är
            redan där. Man pressar hyreskraven, och man gör det på bekostnad
            av att man skär ytterligare på underhållet. Det får till följd
            att ännu fler byggjobbare kommer att slås ut, och ännu fler företag
            inom byggbraschen hotas.
          </note>
          <note>
            Dessutom bäddar man för krav på kraftiga hyreshöjningar i framtiden.
          </note>
          <note>
            Jag har i min fråga pekat på en möjlighet att bryta denna onda
            cirkel, nämligen att man inför nästa år skulle förändra politiken
            och ändra de beslut som har fattats när det gäller att dra in
            stödet till reparationer och ombyggnader. Jag hoppas att statsrådet
            här i dag åtminstone kan ge besked om att regeringen inte kommer
            att vidta de åtgärder vid årsskiftet som ytterligare skulle försämra
            villkoren för reparationer och ombyggnader. Jag fick inget särskilt
            utförligt svar på min fråga, och därför upprepar jag den. Är statsrådet
            beredd att vidta åtgärder som gör att man inte ytterligare drar
            ned på underhåll och reparationer som en följd av boendekostnadsförändringarna?
          </note>
          <note type="speaker">
            Anf. 105 Statsrådet BO LUNDGREN (m):
          </note>
          <note>
            Herr talman! Regeringen har träffat en överenskommelse med Socialdemokraterna
            om ett antal förändringar när det gäller den ekonomiska politiken
            -- en acceleration av neddragningar av offentliga utgifter. Denna
            överenskommelse är grundad på insikten att 80-talet var ett förlorat
            decennium då vi inte tog itu med de långsiktigt strukturella besvärliga
            problemen. Vi såg då, liksom under 70-talet, till att bevilja
            oss alltför stora offentliga utgifter och alltför höga skatter.
            Vi kom i obalans i ekonomin. Detta borde oroa såväl hyresgäster,
            villaägare och bostadsrättsinnehavare som alla andra som möjligen
            kan bo i andra typer av boende.
          </note>
          <note>
            Om svensk ekonomi inte saneras efter 80-talets förlorade år,
            kommer man inte att kunna lösa problemen. Då kommer vi att få
            en besvärlig ekonomi för alla. Detta är det viktiga, och det måste
            naturligtvis även de fem socialdemokrater som har ställt frågor
            om detta vara medvetna om, eftersom partiet har deltagit i denna
            uppgörelse.
          </note>
          <note>
            Det är förvånande att höra Marianne Carlström föreslå att man
            skall lösa problemen genom att återgå till den politik som har
            skapat de problem som vi upplever genom att antyda att man på
            den kommunala sidan endera borde höja skatterna eller höja taxor
            och avgifter. Det som man måste göra är att effektivisera och
            rationalisera i verksamheten, spara in och lägga grunden för tillväxt
            också i det nationella perspektivet.
          </note>
          <note>
            Överenskommelsen mellan regeringen och
          </note>
          <note>
            Socialdemokraterna innebär, som jag har sagt, besparingar inom
            bostadssektorn. De kan naturligtvis inte kompletteras med nya
            utgifter. Det är självklart att överenskommelsen innebär detta.
          </note>
          <note>
            Hur de överenskomna besparingarna skall läggas ut arbetar vi
            för närvarande med. Det är självklart att det skall ske så rättvist
            som möjligt. Vi skall naturligtvis överväga åtgärder som så långt
            som möjligt kan begränsa behovet av hyreshöjningar, och om hyreshöjningarna
            begränsas också begränsa en besvärlig situation för bostadsföretagen
            som sådana.
          </note>
          <note type="speaker">
            Anf. 106 BRITTA SUNDIN (s):
          </note>
          <note>
            Herr talman! Jag skulle vilja upprepa en fråga till
          </note>
          <note>
            Bo Lundgren, eftersom jag inte fick något svar på den. Hur kommer
            regeringen att ställa sig till bostadsbidragen? Jag tror inte
            att statsrådet riktigt kan föreställa sig hur det känns för ett
            hushåll, för en familj, som alltid har klarat sig själv och haft
            som målsättning att klara sig själv, att se att kostnadsökningarna
            just nu gör att man inte kommer att kunna klara av sitt boende.
            Min fråga är: Vad kommer regeringen att göra när det gäller bostadsbidragen?
          </note>
          <note type="speaker">
            Anf. 107 MAGNUS PERSSON (s):
          </note>
          <note>
            Herr talman! Bo Lundgren säger att 80-talet blev det förlorade
            årtiondet. Men jag undrar om inte 90-
          </note>
          <note>
            talet så att säga blir det fördubblat förlorade årtiondet. Det
            är ju många som upplever problem.
          </note>
          <note>
            Sedan till en viktig fråga. Departementet undersöker hur de här
            besparingarna skall ske. Då är det viktigt att statsrådet och
            hans medarbetare verkligen utarbetar en så rättvis fördelning
            som möjligt. Det är ju väsentligt att den överenskommelse som
            är träffad verkligen gäller.
          </note>
          <note>
            Låt rättvisebegreppet genomsyra de förslag som ni lägger fram
            inför kammaren! Då finns det all anledning också för oss att ställa
            upp på förslagen.
          </note>
          <note>
            Men ett oeftergivligt krav är att det blir rättvist för alla
            de boende som berörs av höjningarna. Det är oron i det avseendet
            som vi vill ge uttryck för i våra inlägg här i dag.
          </note>
          <note type="speaker">
            Anf. 108 RUNE EVENSSON (s):
          </note>
          <note>
            Herr talman! Jag tycker att Bo Lundgren går runt frågan. Vi har
            frågat om de hyreshöjningarna för nästa år. De indragningar om
            3 miljarder som ingår i den stora överenskommelsen kommer ju först
          </note>
          <note>
            1994.
          </note>
          <note>
            Vidare får man, när man läser svaret, ett intryck av att vi har
            varit överens om indragningarna av de 3,4
          </note>
          <note>
            miljarderna. Så är ingalunda fallet.
          </note>
          <note>
            Hyreshöjningarna är faktiskt föranledda av riksdagsbeslut. Regeringen
            har alltså drivit igenom hyreshöjningarna med stöd av Ny demokrati
            --
          </note>
          <note>
            första gången i december 1991 och sedan i juni i år.
          </note>
          <note>
            Det gäller således beslut som innebar i princip en avveckling
            av den sociala bostadspolitiken. Sedan har man övervältrat bördor
            på kommunerna, som
          </note>
          <note>
            Marianne Carlström har beskrivit här. Det har medfört exempelvis
            taxehöjningar. Härmed raseras möjligheten att skapa ett så bra
            boende till rimliga kostnader för alla som regeringen talar om.
            Det här bör få er i regeringen att reagera -- om ni nu menar något
            med det som ni sagt under valrörelsen och det ni har lovat i era
            regeringsdeklarationer. Ni har faktiskt, Bo Lundgren, lovat sänkta
            hyror!
          </note>
          <note type="speaker">
            Anf. 109 MARIANNE CARLSTRÖM (s):
          </note>
          <note>
            Herr talman! Jag försökte förklara här förut att
          </note>
          <note>
            Göteborg har en katastrofal ekonomi på grund av många olika regeringsbeslut.
            Det är inte så, att det har förts en låtgåpolitik i Göteborg.
            Det har skett stora rationaliseringar under senare år. Men det
            finns faktiskt en gräns när det gäller de kommunala nedskärningarna.
            Ändå har den borgerliga majoriteten i Göteborg lagt fram förslag
            som innebär att 7 000--8 000 kommunalanställdas jobb kommer att
            försvinna under den här mandatperioden. Dessutom kommer olika
            kommunala taxor att höjas.
          </note>
          <note>
            Vi socialdemokrater i Göteborg har kommit med ett motförslag.
            Det handlar om att höja kommunalskatten med 1:20. Men vi har inte
            någon möjlighet att höja den just nu. För övrigt tycker vi att
            det vore en mera solidarisk lösning.
          </note>
          <note>
            Nödvändigheten av en sådan lösning föreligger så länge regeringen
            inte inser att Göteborg har väldigt stora problem.
          </note>
          <note>
            Jag har ännu inte fått något svar på min fråga: Vad tänker Bo
            Lundgren göra för att kommunerna inte skall bli tvingade att höja
            taxorna?
          </note>
          <note type="speaker">
            Anf. 110 LARS STJERNKVIST (s):
          </note>
          <note>
            Herr talman! Krisnätterna har säkert varit hälsosamma. Det är
            statsrådet och jag överens om.
          </note>
          <note>
            De har lett till att vi har blivit överens om problemen. Däremot
            är vi ännu inte överens om slutsatserna.
          </note>
          <note>
            Statsrådet skriver i sitt svar att vi måste få ner inflationstakten.
            Visst, det är rätt. Problemet är bara att de hyreshöjnings- och
            boendekostnadshöjningskrav som nu föreligger faktiskt utgör ett
            hot mot den låga inflationstakten.
          </note>
          <note>
            Statsrådet skriver vidare att vi måste bryta monopolen. Visst,
            men den utslagning som just nu sker inom byggsektorn riskerar
            att förstärka monopoltendenserna, dvs. att medverka till att ännu
            fler monopol skapas.
          </note>
          <note>
            Statsrådet skriver också att vi måste röja undan de hinder som
            finns för rörligheten. Visst, det är sant.
          </note>
          <note>
            Problemet är bara att slutsatsen då blir att risken med den politik
            som nu bedrivs -- dvs. att man lägger ökade kostnader på nybyggda
            hus -- är att det blir minskad rörlighet.
          </note>
          <note>
            Problemen är således riktigt beskrivna, men slutsatserna är galna.
          </note>
          <note type="speaker">
            Anf. 111 Statsrådet BO LUNDGREN (m):
          </note>
          <note>
            Herr talman! Att höja kommunalskatten med 1:20
          </note>
          <note>
            innebär att man begär att medborgarna skall hålla igen, därför
            att kommunpolitikerna inte skall strama åt. Det tycker jag är
            en ansvarslös politik, och det tror jag att de flesta tycker.
          </note>
          <note>
            90-talet är det decennium under vilket vi så snabbt som möjligt
            måste reda ut vad kalasen under 70-
          </note>
          <note>
            och 80-talen ställt till med.
          </note>
          <note>
            Det är självklart att de partier som har träffat uppgörelserna
            är medvetna både om problemställningen i svensk ekonomi och om
            vilka effekter de föreslagna åtgärderna kommer att få.
          </note>
          <note>
            Om man accepterar en indragning av 3 miljarder
          </note>
          <note>
            1994, beror det naturligtvis på att det finns en insikt om att
            nivån även efter den neddragning som sker beträffande 1993 är
            för hög. Om man bedömde att man inte borde ha genomfört neddragningen
            för
          </note>
          <note>
            1993, fanns det ju ingen anledning att spä på 1994.
          </note>
          <note>
            En bedömning som vi alltså är överens om gäller såväl den neddragning
            som sker 1993 som den som rör 1994. Det kommer att få en del effekter,
            men det behöver naturligtvis inte innebära fullt ut lika stora
            hyreshöjningar. Den saken får hyresgästerna och andra parter diskutera
            vid förhandlingen.
          </note>
          <note type="speaker">
            Anf. 112 BRITTA SUNDIN (s):
          </note>
          <note>
            Herr talman! Jag är ledsen att behöva konstatera att statsrådet
            Bo Lundgren inte har några lugnande svar att ge till alla dem
            som inte klarar av att betala sin hyra.
          </note>
          <note type="speaker">
            Anf. 113 MAGNUS PERSSON (s):
          </note>
          <note>
            Herr talman! För den oinvigde kan svaret tyckas vara att vi är
            överens om de 3,4 miljarder kronorna.
          </note>
          <note>
            Det är dock viktigt att framhålla att vi inte ville lägga ut
            det hela så som ni gjorde. Det är de hyreskostnaderna som vi nu
            diskuterar.
          </note>
          <note>
            År 1994 blir en senare fråga som det kommer att bli debatt om
            här i kammaren.
          </note>
          <note>
            Branschen blöder. Det är klart att 80-talet är ett förlorat decennium.
            Men också 90-talet kommer att vara ett förlorat decennium för
            hela byggbranschen. Det gäller byggjobbare, konstruktörer, arkitekter
            osv. En hel generation av dessa går förlorad. Det är också det
            som föranleder oro bland människor i byggbranschen och bland de
            boende.
          </note>
          <note type="speaker">
            Anf. 114 RUNE EVENSSON (s):
          </note>
          <note>
            Herr talman! Bo Lundgren signalerade i slutet av sitt svar krafttag
            för ett förändringsarbete. Nu är krisen mycket omfattande, och
            folk tvingas i stor utsträckning att lämna sina hem. Många människor
            tvingas ju att sälja sina bostadsrätter och villor.
          </note>
          <note>
            Antalet vräkningar ökar. Det gäller människor som inte kan betala
            sina hyror.
          </note>
          <note>
            Är det inte dags att, som vi har diskuterat tidigare, tillsätta
            en parlamentarisk utredning som ser över detta och får i uppdrag
            att lägga fram ett förslag till bostadspolitik med en bred politisk
            förankring i stället för den högerpolitik som bedrivs i dag och
            som faktiskt innebär att folk tvingas gå från hus och hem?
          </note>
          <note type="speaker">
            Anf. 115 MARIANNE CARLSTRÖM (s):
          </note>
          <note>
            Herr talman! Jag har faktiskt ännu inte fått något svar på min
            fråga om vad regeringen tänker göra för att kommunerna inte skall
            genomföra de olika stora taxehöjningar som är aviserade. Många
            hyresgäster och andra boende ute i landet väntar fortfarande på
            besked från statsrådet.
          </note>
          <note type="speaker">
            Anf. 116 LARS STJERNKVIST (s):
          </note>
          <note>
            Herr talman! Stöd till investeringar och ombyggnader innebär
            ett klart nej till marknadshyror. Det handlar ju om åtgärder för
            att underlätta för dem som drabbas allra hårdast. Inte något av
            de förslag som vi har fört fram här i dag strider på något sätt,
            som jag ser saken, mot den krisuppgörelse som träffats.
          </note>
          <note>
            Tvärtom borde vi använda erfarenheterna från krisuppgörelsen
            också när det gäller den kris som vid årsskiftet drabbar många
            människor.
          </note>
          <note>
            När räntan rusade i höjden var regeringen klok nog att be Socialdemokraterna
            att hålla regeringen i handen. Resultatet blev bevisligen gott,
            som statsrådet själv har påpekat. Om statsrådet är lika insiktsfull
            när det gäller det faktum att människor hotas av en hyres- och
            boendekostnadskris vid årsskiftet och om man kommer till oss socialdemokrater,
            lyssnar på oss och ber om hjälp från oss med att hitta konstruktiva
            lösningar, kan vi -- det är jag övertygad om -- mildra effekterna
            vid årsskiftet. Men det fordrar att man släpper detta med prestigen,
            att man har förmåga att anpassa åtgärderna till den faktiska utvecklingen.
          </note>
          <note type="speaker">
            Anf. 117 Statsrådet BO LUNDGREN (m):
          </note>
          <note>
            Herr talman! Det är bra att Socialdemokraterna genom krisuppgörelserna
            har insett att man behöver spara uppemot 30 miljarder beträffande
            de offentliga utgifterna. Så har det inte låtit tidigare.
          </note>
          <note>
            En av frågeställarna betecknar detta som högerpolitik. Det må
            så vara. Men det är en sak som i så fall får diskuteras internt.
            Vad Sverige behöver är just en sanering av ekonomin för att kunna
            klara verksamheten. Därför går det inte att komma med krav som
            innebär nya statliga utgifter.
          </note>
          <note>
            Däremot är det viktigt att se till att man, när fattade beslut
            fullföljs, gör det så rättvist som möjligt och att detta när det
            gäller bostadspolitiken sker på ett sådant sätt att behovet av
            hyreshöjningar begränsas så långt som möjligt. Det är en självklarhet.
            Men det finns inte någon som inte kommer att känna av att vi under
            två decennier har misskött svensk ekonomi och att särskilt 80-talet
            var ett förlorat decennium. Vi skall dock göra vad vi kan för
            att begränsa effekterna.
          </note>
          <note>
            Sedan tycker jag att det är märkligt att man, så bestämt som
            Lars Stjernkvist gör, ifrågasätter marknadshyror. Principiellt
            är det väl ändå så, att om det finns motstånd mot hyreshöjningar,
            borde sådana undvikas. Inte skall hyresgästerna se till bostadsföretagens
            bästa i det avseendet.
          </note>
          <note type="speaker">
            Anf. 118 LARS STJERNKVIST (s):
          </note>
          <note>
            Herr talman! Helt kort. Statsrådet försöker här ge ett intryck
            av att vi i krisuppgörelserna har blivit överens om allting. På
            en punkt kan vi emellertid ge ett alldeles klart besked här i
            dag. Väldigt många boende kommer faktiskt inte att drabbas av
            någon som helst boendekostnadshöjning vid årsskiftet.
          </note>
          <note>
            Men samtidigt drabbas andra av boendekostnadsökningar om 1 500
            kr i månaden.
          </note>
          <note>
            När bördorna fördelas så orättvist kommer vi socialdemokrater
            att reagera och protestera. Vi kommer också att lägga fram förslag
            som innebär att åtgärderna får en rättvisare profil. Så kommer
            vi alltid att göra.
          </note>
          <note>
            Trots krisuppgörelser t.ex. kommer vi alltid att driva kraven
            på rättvisa. Framför allt i svåra tider, då det fordras uppoffringar,
            är det det särskilt viktigt att sätta den rättvisa fördelningen
            främst.
          </note>
          <note type="speaker">
            Anf. 119 Statsrådet BO LUNDGREN (m):
          </note>
          <note>
            Herr talman! Om problemet med svensk ekonomi är att vi har för
            stora offentliga utgifter, gäller det självfallet att minska utgifterna
            och att inte hitta nya utgifter. Ett sätt att begränsa utgifterna
            är ju att genomföra besparingar inom ramen för de bostadssubventioner
            som har utformats på ett sådant sätt att det egna syftet motverkats
            -- t.ex. att kostnadsökningar dolts. Lars Stjernkvist och jag
            har under lång tid tidigare diskuterat dessa saker.
          </note>
          <note>
            Faktum kvarstår att vi nu har fått en gemensam bedömning av problemställningen
            i svensk ekonomi. Vi har ju under ett antal år levt över våra
            tillgångar. Vi kommer att genomföra besparingar på i storleksordningen
            30 miljarder kronor i de offentliga utgifterna. Detta har vi genom
            uppgörelsen med Socialdemokraterna ett brett parlamentariskt stöd
            för. Det tycker vi är bra.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1992/93:128 om skattskyldigheten för föräldrakooperativ
            daghemsverksamhet
          </note>
          <note type="speaker">
            Anf. 120 Statsrådet BO LUNDGREN (m):
          </note>
          <note>
            Herr talman! Carl Fredrik Graf har frågat mig vilka åtgärder
            jag avser att vidta avseende skattskyldigheten för föräldrakooperativ
            daghemsverksamhet.
          </note>
          <note>
            Föräldrakooperativ daghemsverksamhet drivs normalt i form av
            en ekonomisk förening, eftersom kooperativet främjar föräldrarnas
            egna intressen genom ekonomisk verksamhet. Sådana föreningar har
            rätt att göra avsättningar till skatteutjämningsreserv (surv).
            Under förutsättning att bidrag och avgifter från föräldrarna inte
            är alltför stora i förhållande till utgifterna bör då skatteplikt
            för inkomst inte uppkomma.
          </note>
          <note>
            Frågan om ideella föreningar bör ha rätt att göra survavsättningar
            -- dvs. avsättningar till skatteutjämningsreserv -- utreds för
            närvarande av stiftelse- och föreningsskattekommittén.
          </note>
          <note type="speaker">
            Anf. 121 CARL FREDRIK GRAF (m):
          </note>
          <note>
            Herr talman! Det förhållandet att Riksskatteverket i sin skrivelse
            till de lokala skattemyndigheterna tar ställning till det mesta
            när det gäller barnomsorgsverksamhet och att det skulle vara fråga
            om näringsverksamhet -- utom möjligen när det gäller att ta hand
            om sina egna barn eller grannens -- kan få en del oönskade konsekvenser.
          </note>
          <note>
            Människor bildar ju kooperativ för att ordna sin barnomsorg på
            ett personligt sätt i samverkan med andra. Risken är naturligtvis
            att konsekvensen av den syn som Riksskatteverket redovisar blir
            att en del människor tvingas arbeta inom ramen för vad som gäller
            för juridiska personer, även om man inte önskar det. Syftet med
            politiken för närvarande skall ju vara att få till stånd en mångfald
            inom barnomsorgen. I vissa fall kan ett aktiebolag naturligtvis
            vara en bra lösning. Men jag tror att det i de flesta fall handlar
            om enklare lösningar, exempelvis i föräldrakooperativ form.
          </note>
          <note>
            Statsrådets svar är kort. Men det innehåller, tycker jag, en
            hel del som är intressant. Det vill jag gärna tacka för. Såvitt
            jag förstår skiljer sig statsrådets syn på detta något från Riksskatteverkets.
          </note>
          <note>
            Riksskatteverket säger nämligen i sin skrivelse:
          </note>
          <note>
            ''Daghemsverksamhet inom ramen för en ideell förening bör alltså
            behandlas enligt reglerna för näringsverksamhet bedriven av en
            ideell förening:''
          </note>
          <note>
            Vidare sägs det på ett annat ställe i skrivelsen: ''Så kan t.ex.
            när verksamheten bedrivs inom ramen för en ideell förening avsättning
            enligt Surv-reglerna inte ske.''
          </note>
          <note>
            Det måste väl ändå innebära, statsrådet, att det föreligger en
            differens i fråga om hur man uppfattar den här frågan.
          </note>
          <note type="speaker">
            Anf. 122 Statsrådet BO LUNDGREN (m):
          </note>
          <note>
            Herr talman! Det innebär, som jag säger i svaret, att frågan
            om huruvida ideella föreningar skall ha möjlighet till surv-avsättning
            utreds.
          </note>
          <note>
            Här råder en konflikt, för de flesta, även jag, tycker att ideella
            föreningar så långt möjligt inte bör beskattas. Om de däremot
            bedriver sådan verksamhet som kan konkurrera med näringsverksamhet,
            måste man ha skatteregler som inte missgynnar den ordinarie näringsverksamheten.
            Det är denna konflikt som skapar problem, både för Riksskatteverket
            och naturligtvis för Sveriges riksdag, som har att fatta beslut
            som gäller beskattningsfrågor. Detta måste vi titta på.
          </note>
          <note>
            När det gäller daghemsverksamheten finner jag att det i normala
            fall inte skall vara några problem rent skattemässigt, för den
            typen av stora överskott lär man knappast göra i vanlig föräldrakooperativ
            verksamhet.
          </note>
          <note type="speaker">
            Anf. 123 CARL FREDRIK GRAF (m):
          </note>
          <note>
            Herr talman! Jag delar statsrådets uppfattning helt och hållet.
          </note>
          <note>
            Här handlar det om att ett kooperativ kanske får ett överskott
            på 10 000, 20 000 eller 30 000 kronor på ett år och vill föra
            över denna summa till år två, för att då göra en investering.
            Då vore det olyckligt om pengarna skulle försvinna till beskattning.
          </note>
          <note>
            Jag vill ändå tolka statsrådets svar på det här sättet:
          </note>
          <note>
            De föräldrakooperativ som nu arbetar under de förutsättningar
            vi talar om kommer faktiskt inte att bli skattskyldiga, eller
            hur skall jag se på detta?
          </note>
          <note type="speaker">
            Anf. 124 Statsrådet BO LUNDGREN (m):
          </note>
          <note>
            Herr talman! Föräldrakooperativen är, i den mån de gör en vinst
            som överstiger möjligheten till reserveringar, skyldiga att betala
            skatt på det beloppet. Då är det ju en vinst på verksamheten.
          </note>
          <note>
            Man kan inte komma ifrån att det blir så.
          </note>
          <note>
            När det gäller ideella föreningar finns det en del problem som
            måste hanteras. Det går inte för mig att göra några sådana uttalanden
            här i dag. I den mån det finns behov av att driva daghemsverksamhet
            i en ideell förening får man, när man startar verksamheten, vara
            noga med att se efter vilka skatteregler som gäller i dag och
            se till att man inte hamnar i en situation där man kan bli vinstbeskattad,
            om man ser det som ett problem.
          </note>
          <note>
            Framtiden kan ju innebära vissa förändringar i skattereglerna,
            men det kan jag inte säga något om i dag.
          </note>
          <note type="speaker">
            Anf. 125 CARL FREDRIK GRAF (m):
          </note>
          <note>
            Herr talman! Avslutningsvis kan det vara intressant att få veta
            när denna utredning beräknas vara klar.
          </note>
          <note>
            Det är uppenbart att det är angeläget att få till stånd en lösning
            på de här gränsdragningsproblemen.
          </note>
          <note type="speaker">
            Anf. 126 Statsrådet BO LUNDGREN (m):
          </note>
          <note>
            Herr talman! Det kan jag inte på rak arm säga nu.
          </note>
          <note>
            Men detta är ett litet problem i det stora hela. Det stora och
            viktiga är att föräldrakooperativen i normalfallet drivs inom
            ramen för en ekonomisk förening, och då finns inte de här problemen.
            Då har man surv-avsättningsmöjligheter.
          </note>
          <note>
            Överläggningen var härmed avslutad.
          </note>
          <note>
            21 § Svar på fråga 1992/93:45 om Skolverkets föreskrifter om
            uppgiftsinsamling
          </note>
          <note type="speaker">
            Anf. 127 Statsrådet BEATRICE ASK (m):
          </note>
          <note>
            Herr talman! Lars Sundin har frågat mig vilka åtgärder regeringen
            avser att vidta för att minska
          </note>
          <note>
            Skolverkets krav på statistiska uppgifter från kommunerna.
          </note>
          <note>
            I det nya mål- och resultatorienterade styrsystemet för skolan
            har uppföljningen en utomordentligt viktig roll att spela. Genom
            uppföljningen ges statsmakterna den återkommande beskrivning av
            skolan som behövs för att initiera nödvändiga korrigeringar. Skolverket
            har ansvaret för att uppföljningen får en hög kvalitet och att
            den beskriver verksamheten i relevanta avseenden. I
          </note>
          <note>
            det uppföljningssystem som verket har utformat utgör insamlingen
            av statistiska uppgifter från kommunerna endast en del. De årliga
            tillståndsbeskrivningar, som utförs av Skolverkets fältorganisation,
            och det nationella provsystemet är andra beståndsdelar i uppföljningssystemet.
          </note>
          <note>
            Jag vill erinra om att uppföljningssystemet har införts i full
            omfattning först fr.o.m. innevarande budgetår. Jag finner det
            naturligt att systemet under ett uppbyggnadsskede kommer att behöva
            korrigeras när det t.ex. gäller vilka uppgifter som bör inhämtas
            från kommunerna. I hög grad är detta en process som utformas i
            dialog mellan kommunerna och Skolverket. Jag anser inte heller
            att det är meningsfullt att nu gå in och värdera delar av systemet.
            Det är nämligen, enligt min uppfattning, värdefullt att Skolverket
            ges ett odelat ansvar för att, utan pekpinnar från regering och
            riksdag, utforma ett helt uppföljningssystem. En första samlad
            bedömning av systemets resultat kan ske i samband med beredningen
            av den fördjupade anslagsframställning som Skolverket skall lägga
            fram nästa år. Först då kan de enskilda uppgifternas betydelse
            för helheten värderas.
          </note>
          <note type="speaker">
            Anf. 128 LARS SUNDIN (fp):
          </note>
          <note>
            Herr talman! Jag tackar statsrådet för svaret på min fråga. Jag
            delar uppfattningen att det är nödvändigt att noga följa och värdera
            utvecklingen i skolorna, så att riksdag och regering, som statsrådet
            säger, kan initiera nödvändiga korrigeringar.
          </note>
          <note>
            Men de uppgifter som Skolverket kräver in är, enligt min uppfattning,
            mer en resursinventering än en resultatuppföljning. Vad tjänar
            det till, statsrådet, att kräva in uppgifter för varje lärare
            och skolledare i grundskolan, i gymnasieskolan, i kommunal vuxenutbildning,
            i särskolan, i vuxenutbildning för psykiskt utvecklingsstörda
            och för lärare och skolledare i svenskundervisning för invandrare?
            Man kräver in uppgifter om
          </note>
          <note>
            ''personnummer och befattning, fastställd undervisningstid, tillfällig
            undervisning, tillfällig frånvaro, tjänstgöringens omfattning,
            eventuell tjänstledighet samt anställningsslag (anställning med
            eller utan tidsbegränsning), fastställd undervisningstid, tillfällig
            undervisning samt tillfällig frånvaro med uppdelning på stadium,
            grupp av studievägar och nivå.''
          </note>
          <note type="speaker">
            Anf. 129 Statsrådet BEATRICE ASK (m):
          </note>
          <note>
            Herr talman! Det kan låta bestickande när man gör en sådan där
            uppräkning. Det verkar litet märkligt att alla de här synpunkterna
            skall lämnas in. Men jag vidhåller att inte nu ha några synpunkter
            på detaljer i de uppgifter som hämtas in. Det här är första gången
            man samlar in uppgifterna. Jag tror att det sker en prövning successivt.
          </note>
          <note>
            Däremot är det faktiskt intressant att ta reda på vilka resurser
            som finns ute i kommunerna, hur många lärare som finns osv. Kommunerna
            har fått stor frihet. För att kunna analysera orsakerna till skillnader
            i resultat, kan det vara värdefullt att veta vilka resurser man
            har haft att arbeta med. Det kan vara nog så viktigt.
          </note>
          <note>
            En viktig synpunkt när kommunerna har kommit med kritik mot insamlingen
            har emellertid varit att vi har minskat kravet på uppgifter från
            kommunerna. Tidigare var det en rad olika myndigheter som krävde
            in olika typer av information. Det sägs att antalet blanketter
            i det äldre systemet uppgick till ett hundratal. Nu får man allting
            samlat. Det kan ge ett intryck av att vara väldigt mycket, det
            är ändock mindre.
          </note>
          <note type="speaker">
            Anf. 130 LARS SUNDIN (fp):
          </note>
          <note>
            Herr talman! Jag tycker att det är ringa tröst att det var ännu
            värre byråkrati tidigare, med ännu större administrativa bördor
            på kommunerna. Jag tror att vi är överens om att vi vill underlätta
            för kommunerna, minska byråkratin, minska de administrativa bördorna.
          </note>
          <note>
            Jag vill ta fasta på den öppning som ändå finns i statsrådets
            svar. Där står att systemet kan behöva korrigeras. Jag är för
            min del övertygad om att det blir nödvändigt att korrigera systemet.
          </note>
          <note>
            Det står också att en sådan korrigering skall ske i en dialog
            med Skolverket och kommunerna. Låt oss gemensamt se till att det
            verkligen blir en dialog. Det nuvarande systemet uppfattas på
            många håll ute i kommunerna mer som ett diktat än som en dialog.
          </note>
          <note>
            Överläggningen var härmed avslutad.
          </note>
          <note>
            22 § Svar på fråga 1992/93:102 om stödet till hörselskadade elever
          </note>
          <note type="speaker">
            Anf. 131 Statsrådet BEATRICE ASK (m):
          </note>
          <note>
            Herr talman! Inger Lundberg har frågat om skolministern är beredd
            att vidta åtgärder för att säkra stödet till hörselskadade elever.
          </note>
          <note>
            Som skolminister vill jag naturligtvis att alla elever efter
            bästa förmåga, alldeles oavsett om de är handikappade eller ej,
            skall kunna tillgodogöra sig den utbildning som erbjuds.
          </note>
          <note>
            Enligt regeringsdeklarationen avser regeringen att förelägga
            riksdagen förslag om en utvidgad rättighetslagstiftning för handikappade.
            Syftet med detta är att öka tryggheten och valfriheten för berörda
            individer. En sådan rättighetslagstiftning inkluderar självfallet
            också de gravt hörselskadade eleverna.
          </note>
          <note>
            Statens institut för handikappfrågor i skolan har i sin anslagsframställning
            uppmärksammat de hörselskadade elevernas situation. Regeringen
            är för närvarande djupt engagerad i budgetarbetet och jag kan
            på förhand tyvärr inte säga någonting om vilka prioriteringar
            som kommer att göras.
          </note>
          <note type="speaker">
            Anf. 132 INGER LUNDBERG (s):
          </note>
          <note>
            Herr talman! Jag vill tacka skolministern för svaret.
          </note>
          <note>
            Jag tycker att det är viktigt att skolministern har sett och
            konstaterat den oro som finns bland föräldrar till hörselskadade
            barn.
          </note>
          <note>
            De kraftiga indragningar som regeringen gör från landstingen
            innebär att landstingen ser över sin verksamhet utomordentligt
            hårt. Risken är uppenbar att verksamhet som inte är direkt sjukvård,
            kollektivtrafik eller någon annan av landstingets primära verksamheter
            kommer i kläm.
          </note>
          <note>
            Grupper som har stora behov kommer i kläm i de här sammanhangen.
          </note>
          <note>
            Från staten utgår bara en miljon kronor i bidrag till landstingen
            för hörselkonsulentverksamheten.
          </note>
          <note>
            Behovet av verksamheten är utomordentligt stort.
          </note>
          <note>
            Det tror jag att vi kan vara ense om. Det blir inte mindre av
            att kommunerna gör så stora indragningar i dag att risken är stor
            att just de handikappade barnen kommer i kläm.
          </note>
          <note>
            Självfallet kan jag inte be statsrådet att svara på hur budgeten
            kommer att se ut. Men det jag vill fråga är om skolministern är
            beredd att på något sätt säkra konsultstöd till hörselskadade
            barn.
          </note>
          <note type="speaker">
            Anf. 133 Statsrådet BEATRICE ASK (m):
          </note>
          <note>
            Herr talman! Sedan 1984 har staten gett ett stöd, som dock inte
            har räknats upp, till landstingen för den pedagogiska hörselvården.
            Det är väl en markering av att vi har sett det som värdefullt
            och viktigt att den typen av stöd och konsulentverksamhet finns
            utbyggd över nästan hela landet.
          </note>
          <note>
            Jag är väl medveten om de indragningar och signaler som successivt
            kommer. Det har också belysts av SIH. Jag har inte tagit ställning
            än till exakt vilken lösning man skall välja. Men det är alldeles
            självklart att hörselskadade elever måste upptäckas och få det
            stöd som krävs för att deras skolgång skall kunna fungera. Det
            tycker jag är en av de viktigaste uppgifter vi har, att se till
            att elever med olika handikapp ges likvärdiga möjligheter som
            andra elever att ta del av den undervisning som alla skall få
            i det här landet.
          </note>
          <note type="speaker">
            Anf. 134 INGER LUNDBERG (s):
          </note>
          <note>
            Herr talman! Jag kan självfallet inte kräva att skolministern
            nu skall ta ställnig till formen för stödet. Men jag tycker att
            det är angeläget att det redan nu har sagts i kammaren att skolministern
            är beredd att säkra stöd för de här barnen.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 17.56 på förslag av förste vice talmannen
            att ajournera förhandlingarna till kl.
          </note>
          <note>
            18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            23 § Svar på fråga 1992/93:114 om ersättningen till privatpraktiserande
            läkare
          </note>
          <note type="speaker">
            Anf. 135 Statsrådet BO KÖNBERG (fp):
          </note>
          <note>
            Herr talman! My Persson har frågat mig vilka åtgärder jag avser
            att vidta för att ändra reglerna så att en pensionerad läkare
            får samma ersättning som en icke pensionerad läkare.
          </note>
          <note>
            My Persson uppger att en allmänläkare som är ansluten till försäkringskassan
            i samband med sin sextiofemte födelsedag får en reduktion av ersättningen
            per patientbesök med 13 %. My
          </note>
          <note>
            Persson uppger vidare att kostnaderna för läkarens verksamhet
            dock är desamma som tidigare liksom hans yrkeskunnande och kompetens.
            Därför bör ersättningen för hans verksamhet inte decimeras efter
            65 års ålder. Detta skulle, hävdar My Persson, vara liktydigt
            med att han inte skulle vara betrodd.
          </note>
          <note>
            I dag består läkarvårdstaxan av en normaltaxa och en särskild
            taxa. Den särskilda taxan är lägre än normaltaxan och gäller fr.o.m.
            det år då läkaren fyller 66 år. Läkarvårdstaxan är indelad i sju
            olika arvodesgrupper. Skillnaden mellan normaltaxan och den särskilda
            taxan i arvodesgrupperna 1 och 2
          </note>
          <note>
            är 6 % resp. 10 %. Motsvarande skillnad i arvodesgrupperna 3--7
            är ca 13 %.
          </note>
          <note>
            Den särskilda taxan trädde i kraft den 1 januari
          </note>
          <note>
            1980 som ett resultat av taxeöverläggningar mellan
          </note>
          <note>
            Riksförsäkringsverket och Sveriges Läkarförbund.
          </note>
          <note>
            Detta motiverades med att äldre privatläkare vid denna tidpunkt
            hade lägre kostnader, bl.a.
          </note>
          <note>
            beroende på att de inte längre betalade någon socialavgift. Förhållandet
            har dock förändrats, och det finns goda skäl att pröva frågan
            på nytt. Fr.o.m.
          </note>
          <note>
            1991 betalar äldre privattandläkare och privatläkare den särskilda
            löneskatten på 21,85 %
          </note>
          <note>
            enligt lagen 1990:659 om särskild löneskatt på vissa förvärvsinkomster.
          </note>
          <note>
            För närvarande pågår en översyn av läkarvårdstaxan i den s.k.
          </note>
          <note>
            Specialisttaxeutredningen i vilken ingår en prövning av skälen
            för och emot ett bibehållande av den särskilda taxan. Utredningen
            kommer den 17
          </note>
          <note>
            november i år, dvs. om några veckor, att överlämna sitt förslag
            om förändringar av läkarvårdstaxan till mig. Enligt min mening
            bör ett ställningstagande till den av My Persson väckta frågan
            anstå till dess utredningens förslag lagts fram och beretts i
            sedvanlig ordning.
          </note>
          <note type="speaker">
            Anf. 136 MY PERSSON (m):
          </note>
          <note>
            Herr talman! Jag ber först att få tacka statsrådet för svaret.
            Av detta framgår att utredningen rörande läkarvårdstaxan tydligen
            också har uppmärksammat den orättvisa som i dag råder vad gäller
            ersättning till den privatpraktiserande läkare som fortsatt är
            yrkesverksam efter sextiofemårsdagen.
          </note>
          <note>
            Min fråga var föranledd dels av den ekonomiska orättvisa som
            i dag föreligger, dels av det synsätt som vårt samhälle har på
            den äldre människan. Av en för mig outgrundlig anledning anses
            i många fall, att i och med att en människa uppnår den av samhället
            stipulerade pensionsåldern försvinner hennes duglighet över en
            natt. Nämnda samhälle har ibland en tendens att inte fortsatt
            vilja utnyttja hennes kunnande och erfarenhet.
          </note>
          <note>
            Vad gäller läkarkåren, som vi nu diskuterar, anser jag att vi
            inte minst utifrån bristande läkartillgång i ett eventuellt husläkarsystem
            måste ta till vara de äldre läkarnas kompetens och arbetsvilja,
            bl.a.
          </note>
          <note>
            genom att inte ekonomiskt diskriminera dem.
          </note>
          <note>
            Den 17 november kommer alltså
          </note>
          <note>
            Specialisttaxeutredningen att lämna sitt förslag till statsrådet.
            Jag hoppas att man kommer att föreslå att reglerna för den ekonomiska
            ersättningen till pensionerade läkare ändras så att det jag bedömer
            som rättvisa uppstår.
          </note>
          <note>
            Statsrådet menar att ett ställningstagande till frågan bör anstå
            till dess utredningen har lagt fram sitt förslag och det beretts
            i sedvanlig ordning. Jag har full respekt för detta. Ändå dristar
            jag mig till att fråga om statsrådet är villig att uppmuntra en
            lösning som syftar till att den särskilda taxan försvinner och
            om så är fallet när han bedömer att de nya reglerna kan träda
            i kraft.
          </note>
          <note type="speaker">
            Anf. 137 Statsrådet BO KÖNBERG (fp):
          </note>
          <note>
            Herr talman! Huruvida den konstruktion som nu finns är ett utflöde
            av en negativ syn på äldre arbetskraft eller inte skall jag låta
            vara osagt. Jag vill än en gång påminna om att den infördes i
            ett läge där det fanns klara skillnader i kostnader mellan de
            olika grupperna. Jag har inhämtat från bägge parter att det då
            uppfattades som ett system att skapa mer rättvisa. I det nya skattesystemet,
            som ju har väldigt många fördelar, ställer sig saken i en annan
            dager.
          </note>
          <note>
            Jag har väl möjligen antytt ett svar på den fråga som
          </note>
          <note>
            My Persson nu ställde med det jag sade i mitt första inlägg,
            nämligen att jag tycker att det finns goda skäl att se över denna
            fråga. Längre än så hade jag inte tänkt gå i den delen i dag.
            Möjligen kan jag vad gäller den mer generella frågan om äldre
            arbetskraft tillåta mig att påminna om att den pensionsarbetsgrupp
            som finns, med företrädare för samtliga riksdagspartier, och vars
            arbete jag leder, rätt nyligen nu i augusti har lagt fram ett
            förslag om en mycket mer flexibel pensionsålder än för närvarande
            och att man skulle ha rätt att kvarstanna i arbetslivet upp till
            70 års ålder. My
          </note>
          <note>
            Persson och jag är helt överens om att det finns all anledning
            att öka möjligheterna för äldre människor att fortsätta ett yrkesarbete.
          </note>
          <note type="speaker">
            Anf. 138 MY PERSSON (m):
          </note>
          <note>
            Herr talman! Det gläder mig att vi har en samsyn statsrådet och
            jag vad gäller de äldres kompetens och att vi av samhällsekonomiska
            och även andra skäl måste ta den till vara. Jag vill också tacka
            för det sista svaret. Det gör att jag till att börja med vågar
            att med en viss trosvisshet och förtröstan se fram mot den 17
            november och tro att vi sedan får en viss ytterligare rättvisa
            i detta ärende. Jag tackar så mycket för detta.
          </note>
          <note>
            Överläggningen var härmed avslutad.
          </note>
          <note>
            24 § Svar på fråga 1992/93:82 om vården av anorektiker
          </note>
          <note type="speaker">
            Anf. 139 Statsrådet BO KÖNBERG (fp):
          </note>
          <note>
            Herr talman! Kristina Svensson har frågat mig om vilka initiativ
            jag avser ta för att förbättra vårdläget för anorektiker.
          </note>
          <note>
            Den senaste tiden har vi genom bl.a. massmedia fått inblick i
            vad det vill säga att vara anorektiker
          </note>
          <note>
            (självsvältare) och bulimiker (hetsätare). Vi har fått exempel
            på unga kvinnor som i vissa fall svälter sig till döds.
          </note>
          <note>
            Socialdepartementet ser allvarligt på den information som har
            kommit fram och kallade därför till en hearing om anorexi och
            bulimi i mitten av oktober i år. Hearingen genomfördes den 26
          </note>
          <note>
            oktober. Syftet med sammankomsten var att skaffa information
            om sjukdomarnas omfattning och karaktär. Vi ville dessutom veta
            vilka insatser som myndigheter och organisationer genomför eller
            planerar att genomföra.
          </note>
          <note>
            Vid hearingen framkom bl.a. att det är svårt att ur befintliga
            informationssystem erhålla tillförlitliga uppgifter om hur många
            personer i landet som är drabbade av anorexi. Därför vill jag
            inte närmare kommentera de sifferuppgifter som Kristina
          </note>
          <note>
            Svensson redovisar i sin fråga. Jag vill dock framhålla att det
            finns ett stort s.k. mörkertal, vilket innebär att det finns många
            människor med anorexi som inte är kända av hälso- och sjukvården.
          </note>
          <note>
            En del av dessa människor har av olika skäl inte sökt hjälp för
            sin sjukdom. Andra kan ha varit i kontakt med sjukvården men fått
            felaktig diagnos och därmed inte erhållit adekvat hjälp.
          </note>
          <note>
            Vid hearingen konstaterades bl.a. att sjukvården i vissa fall
            inte har tillräckliga kunskaper om dessa sjukdomar. Likaså konstaterades
            att antalet vårdplatser är ytterst begränsat. Dessutom diskuterades
            hur reklam och idrott i vissa fall bidrar till att människor får
            anorexi.
          </note>
          <note>
            Jag vill slutligen nämna några aktiviteter som planeras för att
            förbättra situationen för anorketiker och bulimiker. Medicinska
            forskningsrådet kommer tillsammans med SPRI att anordna en s.k.
            konsensuskonferens om anorexi och bulimi våren 1993. Vid denna
            konferens kommer bl.a. effekterna av olika behandlingsmetoder
            att diskuteras.
          </note>
          <note>
            Folkhälsoinstitutet kommer att verka för att öka kunskaperna
            om anorexi och bulimi.
          </note>
          <note>
            Konsumentverket planerar ett seminarium för folk i reklambranschen.
            Ett viktigt syfte är att diskutera hur reklam i vissa sammanhang
            kan bidra till uppkomsten av anorexi. Jag vill också tillägga
            att vissa sjukvårdshuvudmän bedriver utvecklingsarbete som syftar
            till att förbättra vården och stödet till anorketiker och bulimiker.
          </note>
          <note>
            Socialdepartementet ämnar föreslå regeringen att ge Socialstyrelsen
            i samråd med Folkhälsoinstitutet i uppdrag att utreda vårdläget
            och de brister som finns när det gäller vård av anorektiker och
            bulimiker. I uppdraget bör dessutom ingå att utreda hur information
            om anorexi och bulimi kan förmedlas effektivare till dem som möter
            dessa människor ute i verksamheten. Vidare bör övervägas hur kunskaper
            om sjukdomarna kan förmedlas i utbildningen av sjukvårdspersonal.
          </note>
          <note>
            Tredje vice talmannen konstaterade att frågeställaren inte var
            närvarande i kammaren och förklarade överläggningen avslutad.
          </note>
          <note>
            25 § Svar på fråga 1992/93:64 om ytterligare medel till Länsarbetsnämnden
            i Göteborgs och
          </note>
          <note>
            Bohus län
          </note>
          <note>
            Anf. 140 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Karl-Erik Svartberg har frågat mig om regeringen
            är beredd att vidta åtgärder så att länsarbetsnämnden i Göteborgs
            och Bohus län kan häva sitt stopp för beslut om beredskapsarbeten
            och andra insatser för arbetslösa.
          </note>
          <note>
            Det har gått fyra månader på det nya budgetåret.
          </note>
          <note>
            Den första tiden under hösten fattas många beslut om åtgärder
            som löper under hela eller stora delar av budgetåret. Det förklarar
            delvis den höga medelsförbrukningen hos länen.
          </note>
          <note>
            Regeringen har nyligen förelagt riksdagen den proposition som
            blev resultatet av fempartiuppgörelserna. Där föreslås närmare
            10
          </note>
          <note>
            miljarder kronor till sysselsättningsfrämjande åtgärder. Huvuddelen
            av insatserna är inriktade på att förhindra att människor blir
            långtidsarbetslösa och utförsäkrade. Olika åtgärder skall ge alla
            arbetslösa ungdomar möjlighet till arbete, utbildning eller praktik.
            I propositionen föreslås även en ny åtgärd som ger arbetslösa
            möjligheten att delta i olika aktiviteter med ersättning från
            arbetslöshetskassan, men i form av utbildningsbidrag. Syftet är
            att stärka den arbetslöses anknytning till arbetslivet.
          </note>
          <note>
            Sammantaget räknar jag med att ordinarie budget och extra åtgärder
            hittills föreslagna i år, kommer att ge totalt uppemot 340 000
            personer per månad utbildning, arbete eller praktik under våren
            1993.
          </note>
          <note>
            Medlen skall fördelas efter gängse principer och kommer följaktligen
            även att komma Göteborgs och Bohus län till del. Jag har erfarit
            att efter den preliminära fördelningen av de medel som föreslås
            i den nyligen framlagda propositionen om ekonomin, har länet hävt
            sitt stopp. Fördelningen, som AMS gjort, kommer att ge Göteborgs
            och
          </note>
          <note>
            Bohus län drygt 804 miljoner kronor.
          </note>
          <note type="speaker">
            Anf. 141 KARL-ERIK SVARTBERG (s):
          </note>
          <note>
            Herr talman! Jag ber att få tacka för svaret. Det har av olika
            omständigheter tagit en viss tid innan det har lämnats här i riksdagen.
            Det är omständigheter som vi inte råder över. Men det har ändå
            gett den möjlighet som arbetsmarknadsministern har tagit att ge
            ett bra svar, och det tackar jag för. Det är ett utmärkt svar.
          </note>
          <note>
            Vi hade gjort beräkningar att Länsarbetsnämnden i Göteborgs och
            Bohus län skulle behöva ungefär
          </note>
          <note>
            800 miljoner kronor för att klara nuvarande nivå, och det är
            vad Länsarbetsnämnden kommer att få.
          </note>
          <note>
            Men det gäller alltså för nuvarande nivå. Samtidigt ser vi att
            arbetslösheten ökar. Därför kommer det självfallet att krävas
            mer än dessa åtgärder.
          </note>
          <note>
            Jag tycker att Länsarbetsnämndens beslut var bra.
          </note>
          <note>
            Det var en larmsignal. De människor som man hade i åtgärder,
            dvs. ungefär 20 000 eller 4,3 %, skulle förbrukat de pengar Länsarbetsnämnden
            hade till sitt förfogande. Det var därför man inte vågade ta in
            fler i systemet. Länsarbetsnämndens beslut var på sätt och vis
            en väckarklocka.
          </note>
          <note>
            Vi har en arbetslöshet som i dag ligger på ungefär
          </note>
          <note>
            10 % om vi räknar in både de personer som är i åtgärder och de
            som är öppet arbetslösa. Därför krävs det mer åtgärder. Vad bjuder
            arbetsmarknadsministern på?
          </note>
          <note>
            Anf. 142 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! En åtgärd har Länsarbetsnämnden inte kunnat räkna
            med, och det är den nya åtgärden arbetslivskontakt. Där har vi
            i samband med uppgörelsen räknat med 20 000 per månad ut över
            landet. Men som jag ser det kan den åtgärden rätt handlagd bli
            väsentligt större.
          </note>
          <note>
            Jag vet att många i dag hyser oro för att bli utförsäkrade. De
            kommer att vara intresserade av denna åtgärd. Andra har varit
            arbetslösa under sommaren, och nu är vi inne på hösten. Som vi
            säger hemmavid: Vilja klättrar uppåt väggarna. Jag tror också
            att en hel del av dem kommer visa klart intresse för denna nya
            åtgärd. Det är upp till den lokala arbetsförmedlingen, kommunerna,
            parterna på arbetsmarknaden, olika näringslivsorganisationer osv.
            att aktivt gripa sig an detta.
          </note>
          <note>
            Det är ytterligare ett sätt att minska den öppna arbetslösheten.
          </note>
          <note>
            I övrigt får vi se vad som kommer i gång när det gäller byggen.
            Det finns ytterligare en statlig byggmiljard som är under fördelning.
            Det finns en miljard som ligger hos AMS som kommer att upphandlas
            för att tidigarelägga verksamheter inom affärsverken. Allt detta
            leder åt rätt håll.
          </note>
          <note>
            amtidigt måste jag säga att läget på arbetsmarknaden är så oroande
            att jag för min del önskar att parterna orkar ge en signal för
            1993/94
          </note>
          <note>
            som ger en framtidstro som gör att ordinarie verksamhet kommer
            tillbaka på ett bättre sätt.
          </note>
          <note type="speaker">
            Anf. 143 KARL-ERIK SVARTBERG (s):
          </note>
          <note>
            Herr talman! Det var just risken för att bli utförsäkrad, som
            bortåt 3 000 människor i
          </note>
          <note>
            Bohuslän löpte om det inte kom ett tillskott av pengar, som gjorde
            att jag ansåg att det var nödvändigt att ställa frågan och väcka
            arbetsmarknadsministerns uppmärksamhet på detta. Vi har ju ett
            ansvar för att ta hand om de här människorna, se till att de inte
            blir utförsäkrade och därmed utlämnade till den enda möjlighet
            som återstår, nämligen socialtjänsten. Det skall vi inte acceptera
            i den arbetsmarknadspolitik som vi för.
          </note>
          <note>
            Därför är detta nödvändigt. Jag hoppas att arbetsmarknadsministern
            arbetar vidare med de här problemen.
          </note>
          <note>
            Överläggningen var härmed avslutad.
          </note>
          <note>
            26 § Svar på fråga 1992/93:89 om byggarbetslösheten i Västernorrland
          </note>
          <note>
            Anf. 144 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Hans Stenberg har frågat mig vilka åtgärder jag
            avser att vidta för att minska arbetslösheten bland byggnadsarbetarna
            i
          </note>
          <note>
            Västernorrland. Han pekar särskilt på att det finns vägarbeten
            som snabbt skulle kunna komma i gång.
          </note>
          <note>
            Arbetslösheten bland byggnadsarbetarna är förvisso mycket hög
            och prognoserna är dystra. Till de värst drabbade länen hör Västernorrland.
          </note>
          <note>
            Utöver de ordinarie arbetsmarknadspolitiska medlen har en rad
            beslut fattats om omfattande investeringar i infrastruktur, särskilt
            i vägnätet.
          </note>
          <note>
            Som exempel kan jag nämna att riksdagen i våras fattade beslut
            om att inrätta ett anslag på 2,2
          </note>
          <note>
            miljarder kronor, i första hand riktade till mindre objekt på
            länsvägar. Hela detta anslag beräknas bli förbrukat under innevarande
            budgetår. Jag har inhämtat att 107 miljoner kronor ur anslaget
            har avsatts för drift och underhållsåtgärder i
          </note>
          <note>
            Västernorrlands län.
          </note>
          <note>
            I överenskommelsen mellan regeringen och
          </note>
          <note>
            Socialdemokraterna föreslås att ytterligare satsningar på vägarbeten
            kommer till stånd. Som framgår av den nyligen presenterade stabiliseringspropositionen
            är avsikten att anslå
          </note>
          <note>
            1 500 miljoner kronor till åtgärder på länsvägnätet.
          </note>
          <note>
            Medlen är uttryckligen riktade till skogslänen, vilket torde
            medföra att åtskilliga arbetstillfällen skapas i Västernorrlands
            län.
          </note>
          <note>
            Överenskommelsen innebär dessutom att 3 400
          </note>
          <note>
            miljoner kronor anslås för beredskapsarbeten.
          </note>
          <note type="speaker">
            Anf. 145 HANS STENBERG (s):
          </note>
          <note>
            Herr talman! Jag vill börja med att tacka arbetsmarknadsministern
            för svaret, även om det inte innehöll så mycket konkret som jag
            hade hoppats.
          </note>
          <note>
            Västernorrland är förvisso ett län som är oerhört hårt drabbat
            på byggsidan, och det mest bekymmersamma är att prognoserna för
            framtiden ser mycket dystra ut. Vi har i dag en byggarbetslöshet
            på ca 25 %, och vi räknar med att den redan om några månader,
            i februari, kommer att vara 35 %. I februari 1994 räknar vi med
            en byggarbetslöshet på 40 %. Det är klart att 107
          </note>
          <note>
            miljoner till länsvägar inte räcker särskilt långt i det perspektivet.
          </note>
          <note>
            Det finns alltså ett stort behov av satsningar för att sätta
            människor i arbete och för att undvika att långtidsarbetslösheten
            skenar i väg och blir fruktansvärt hög.
          </note>
          <note>
            Jag träffar många byggnadsarbetare när jag är ute på arbetsplatsmöten
            och liknande. Jag har också träffat en hel del långtidsarbetslösa
            byggnadsarbetare, och det gör mig mycket beklämd. För någon vecka
            sedan träffade jag en 27-
          </note>
          <note>
            årig familjeförsörjare som gått arbetslös så länge att han håller
            på att stämpla ut. Han hade inte ens en förhoppning om att få
            ett jobb, utan hans förhoppning var att komma in på en AMU-kurs
            så att han fick nya A-kassevillkor. Det är ett skrämmande framtidsperspektiv
            för en ung barnfamilj att basera sin tillvaro på det.
          </note>
          <note>
            Jag anser att de åtgärder som arbetsmarknadsministern talar om
            är långt ifrån tillräckliga.
          </note>
          <note>
            Överläggningen var härmed avslutad.
          </note>
          <note>
            27 § Svar på fråga 1992/93:104 om arbetsmarknaden i Kalmar
          </note>
          <note>
            Anf. 146 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Lars Moquist har frågat mig om jag ämnar vidta några
            åtgärder för att lindra effekterna av den uppseglande arbetsmarknadskrisen
            i
          </note>
          <note>
            Kalmar. Frågan är ställd mot bakgrund av att några av de största
            industrierna, bl.a. Volvo, kan riskera att läggas ned.
          </note>
          <note>
            Jag är medveten om dessa industriers betydelse för sysselsättningen
            i Kalmarregionen och att eventuella nedläggningar skulle ha stora
            negativa konsekvenser. Jag följer därför utvecklingen noga.
          </note>
          <note>
            Beträffande Volvo har ledningen för företaget beslutat att utreda
            förutsättningarna för driften vid anläggningarna i Kalmar och
            Uddevalla samt övriga anläggningar. Utredningen väntas bli klar
            under denna månad. Först när resultatet av utredningen föreligger
            kan en bedömning göras av läget och av vilka åtgärder som bör
            vidtas. Jag kommer under den närmaste tiden att sammanträffa med
            företrädare för Volvo för att diskutera sakfrågan.
          </note>
          <note>
            Beträffande tågvagnstillverkningen har jag satt mig in i situationen
            för ABB i Kalmar och för övrig tågvagnstillverkning i landet genom
            kontakter med ledningen för ABB, fackliga representanter från
            berörda orter och ledningen för SJ, som är beställare. Jag följer
            alltså frågan noga.
          </note>
          <note>
            Jag vill understryka att besluten tas i resp. företag.
          </note>
          <note>
            Svårigheterna i svenskt näringsliv är nu sådana att man i företagen,
            i avvaktan på en internationell konjunkturuppgång, måste göra
            allt för att effektivisera verksamheten och för att hålla kostnaderna
            nere.
          </note>
          <note type="speaker">
            Anf. 147 LARS MOQUIST (nyd):
          </note>
          <note>
            Herr talman! Jag får tacka statsrådet för svaret på min fråga.
          </note>
          <note>
            Situationen kommer att bli mycket kritisk, sett ur arbetsmarknadssynpunkt,
            om Volvo, ABB Kalmar
          </note>
          <note>
            Trains och Nordchoklad skulle lägga ned verksamheten.
          </note>
          <note>
            Hoppet lär väl vara störst vad beträffar ABB
          </note>
          <note>
            Kalmar Trains, eftersom man ju kan hoppas på en
          </note>
          <note>
            SJ-order på X 2000 för att sättas in på kust-till-kustbanan mellan
            Kalmar/Karlskrona och Göteborg.
          </note>
          <note>
            Jag vet att Kalmar läns trafik AB har skissat på ett förslag
            som innebär att man skulle upphandla ett tjugotal X 2000, av vilka
            första årets leverans 1994
          </note>
          <note>
            ställs till förfogande för trafik på kust-till-kustbanan under
            en treårsperiod.
          </note>
          <note>
            Jag vill också nämna att ABB Traction projekterat ett nytt motorvagnståg.
            Ett mera långsiktigt perspektiv på järnvägsproduktionen skulle
            vara att beställa ett tiotal sådana motorvagnståg för leverans
            1997. Det är alltså synpunkter som har framförts från Kalmar läns
            trafik AB.
          </note>
          <note>
            Har statsrådet några synpunkter på just detta som rör AB Kalmar
            Trains?
          </note>
          <note>
            Anf. 148 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Det var en bra upplysning som gavs här. Jag har
            för min del talat med SJ om deras möjligheter. Den AMS-miljard
            som jag nämnde i ett tidigare svar, som skall användas just för
            att tidigarelägga affärsverkens beställningar, kan bli aktuell.
            Vi får se hur de förhandlar och vilka kontakter som tas. Man kommer
            att vända sig till samtliga affärsverk och begära att få listor
            på vad de vill göra, och jag förutsätter att SJ kommer att tala
            om sitt intresse av att tidigarelägga. Sedan är det en förhandling
            som återstår, och vi får se vad den leder till.
          </note>
          <note>
            Jag är alltså tacksam för upplysningen från
          </note>
          <note>
            Kalmar -- det var något som jag inte kände till.
          </note>
          <note type="speaker">
            Anf. 149 LARS MOQUIST (nyd):
          </note>
          <note>
            Herr talman! Jag vill ta upp ytterligare ett exempel, och det
            är vad som skulle kunna göras i samråd med de baltiska staterna.
            Jag har haft kontakt med chefen för Sveriges största småhustillverkare.
            Det är ju så att småhustillverkarna under lång tid haft en omfattande
            verksamhet just i Småland. Jag kan nämna att Danmark i sitt bistånd
            har ett omfattande husbyggnadsprogram för att möjliggöra återflyttning
            av ryska officerare till
          </note>
          <note>
            Ryssland.
          </note>
          <note>
            Vi skulle kunna hjälpa till med småhusbyggandet i
          </note>
          <note>
            Baltikum. Om man producerade 1 000 småhus om
          </note>
          <note>
            50 kvadratmeter till en kostnad av 87 500 kr styck skulle detta
            ge sysselsättning för 50 personer per år, påstår småhusföretaget.
            Löner inkl. sociala kostnader skulle uppgå till ca 7 miljoner.
            Om man beaktar de sociala kostnader som går tillbaka till staten
            samt skatten på lönen blir nettolönekostnaden omkring 2,8 miljoner.
            Om A-
          </note>
          <note>
            kassan i stället skulle betala ut 8 000 kr i månaden till var
            och en som blir arbetslös skulle detta ge 4,8
          </note>
          <note>
            miljoner. Staten skulle alltså göra en vinst på 2
          </note>
          <note>
            miljoner. Eftersom man räknar med att varje anställd inom träindustrin
            drar med sig sysselsättning för ytterligare tre personer, skulle
          </note>
          <note>
            100--150 personer få sysselsättning.
          </note>
          <note>
            Överläggningen var härmed avslutad.
          </note>
          <note>
            28 § Svar på fråga 1992/93:118 om användningen av länsstyrelsernas
            projektmedel till kvinnoprojekt
          </note>
          <note>
            Anf. 150 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Margareta Viklund har frågat mig hur det kan komma
            sig att endast ca 3 % av länsstyrelsernas projektpengar gått till
            kvinnoprojekt, trots att länsstyrelserna sagt att kvinnor är prioriterade.
          </note>
          <note>
            Låt mig börja med att säga att jag och regeringen anser att mer
            måste göras för kvinnorna inom regionalpolitiken och då inte minst
            satsningar i glesbygden. Regeringen gav t.ex. i somras
          </note>
          <note>
            Glesbygdsmyndigheten 3 miljoner kronor för två kvinnoprojekt,
            som bl.a. syftar till att förbättra arbetsmarknaden för landsbygdens
            kvinnor och öka jämställdheten.
          </note>
          <note>
            Men det är till länsstyrelserna som regeringen lämnat de stora
            regionalpolitiska resurserna, så det är där som det konkreta arbetet
            måste bedrivas för att förbättra kvinnornas situation. Den procentsiffra
            som Margareta Viklund nämner i sin fråga ger då anledning till
            att bekymrat fråga sig om det verkligen är så här illa. Utan att
            ge mig in i någon djupare statistisk analys, tycker jag att det
            finns anledning att först något nyansera den angivna uppgiften.
            Det är ju inte så att 97 % av projekten är mansprojekt. I det
            klassificeringssystem som länsstyrelserna använder finns givetvis
            på alla områden, såsom utbildning, kultur, turism osv., många
            projekt som är lika viktiga för kvinnor som för män. Men låt oss
            inte fastna vid siffror utan vara överens om att mer behöver göras
            för kvinnorna.
          </note>
          <note>
            I en enkät till länsstyrelserna som NUTEK gjorde efter den rapport
            som Margareta Viklund nämner, framkom att hälften av länsstyrelserna
            tror på ett ökat antal kvinnoprojekt framöver och att flertalet
            län tror på en ökad eller oförändrad medelstilldelning på detta
            område. Det finns alltså tecken på bättring ute i länen.
          </note>
          <note>
            Jag vill i detta sammanhang särskilt nämna att regeringen i regleringsbrevet
            för länsanslaget för innevarande budgetår markerat den betydelse
            dessa frågor har. Länsstyrelserna uppmärksammades då på behovet
            av åtgärder för kvinnorna vid fördelning av medel på olika ändamål.
            Det var första gången det gjordes.
          </note>
          <note>
            Jag förutsätter att länsstyrelserna tagit till sig detta påpekande
            och i fortsättningen prioriterar insatser för kvinnorna. Detta
            är särskilt viktigt i glesbygden, där kvinnorna blivit alltmer
            aktiva och ofta gått i spetsen för att utveckla sin bygd. Om inte
            dessa initiativ stöds är det stor risk för att de unga kvinnorna
            fortsätter att lämna glesbygdskommunerna. Jag kommer därför noga
            att följa hur länsstyrelserna svarar upp mot de förväntningar
            som finns.
          </note>
          <note type="speaker">
            Anf. 151 MARGARETA VIKLUND (kds):
          </note>
          <note>
            Herr talman! Först får jag tacka arbetsmarknadsministern för
            svaret. Jag tycker bäst om avslutningen, men egentligen handlar
            hela svaret om positivism och en vilja att göra mer insatser just
            när det gäller kvinnorna på landsbygden.
          </note>
          <note>
            Vi har en smärtsamt hög arbetslöshet i vårt land, som direkt
            och indirekt drabbar både kvinnor och män. Det görs stora satsningar
            för att minska arbetslöshetstalen, och det är positivt och bra.
            All kreativitet måste tas till vara för att vi skall få bukt med
            arbetslösheten.
          </note>
          <note>
            Staten satsar massvis med pengar på att tidigarelägga projekt
            av olika slag för att sätta människor i arbete. Infrastrukturen,
            som det talas om, har fått många miljarder, och det har i första
            hand gällt vägbyggen och andra byggnadsarbeten.
          </note>
          <note>
            Näringslivet har också öppnat sina portar för tusentals unga,
            och även det är bra. Kurser och andra utbildningar av olika slag
            har ökat platsantalet så att fler kan få utbildning. Det är också
            bra.
          </note>
          <note>
            Den nedgångsperiod som vi nu är inne i har bl.a.
          </note>
          <note>
            inneburit stora neddragningar inom den offentliga sektorn, där
            framför allt kvinnorna har sina arbetsplatser. Men det talas mycket
            litet om kvinnors arbetslöshet. Ändå finns den där och är ett
            mycket stort problem, både för ensamstående och för familjeförsörjare.
          </note>
          <note>
            Det är lönsamt att också satsa på kvinnoprojekt.
          </note>
          <note>
            Kvinnor som är vana att hushålla med små resurser kan förvalta
            medlen till framgångsrika och lönsamma projekt, som initialt kanske
            inte kostar så mycket.
          </note>
          <note>
            Vad tänker arbetsmarknadsministern konkret göra som en uppföljning
            av NUTEK:s rapport om länsstyrelsernas projektverksamhet? Jag
            skulle kunna ge ytterligare några råd på vägen, men jag får återkomma.
          </note>
          <note>
            Anf. 152 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! NUTEK har i dag överlämnat en rapport till mig om
            kvinnors företagande där de har tittat på två län inom stödområdet
            och
          </note>
          <note>
            Östergötlands län. De har också givit en rad förslag till hur
            situationen skall förbättras.
          </note>
          <note>
            Dessutom kan jag nämna att det nu finns kvinnliga handläggare
            på länsstyrelserna och i utvecklingsfonderna, något som länge
            har efterfrågats av kvinnor som vill starta egen verksamhet. Dessa
            kvinnor jobbar i ett s.k.
          </note>
          <note>
            nätverk, de träffas, de gör upp ritningar tillsammans, och de
            ger varandra idéer.
          </note>
          <note>
            Självfallet är det väldigt viktigt att den företagaranda som
            finns hos dessa kvinnor tas till vara, med tanke på de problem
            som vi i dag har på svensk arbetsmarknad -- kvinnorna representerar
            ju hälften av denna arbetsmarknad.
          </note>
          <note>
            Så till en annan uppgift. AMS ger bidrag till att starta eget.
            Där är siffrorna gynsammare för kvinnor. Av bidragen för att starta
            eget går 33 % till kvinnors objekt. Vi kan notera att kvinnoobjekt
            sällan är stora objekt, men många mycket små objekt. Detta går
            att utläsa av den senaste utredning om glesbygdsstödet, vilken
            visar att 123
          </note>
          <note>
            glesbygdsföretag har startats av kvinnor och 102 av män. Det
            rör sig alltså åt rätt håll. Om nu alla goda krafter hjälps åt,
            skall det väl röra sig än fortare, och det behövs.
          </note>
          <note type="speaker">
            Anf. 153 MARGARETA VIKLUND (kds):
          </note>
          <note>
            Herr talman! Det som arbetsmarknadsministern säger låter väldigt
            positivt. Det måste ha skett en väldig förändring bara under den
            senaste tiden i så fall, eftersom alla dessa goda siffror nu har
            kommit fram. Det är positivt.
          </note>
          <note>
            Såvitt jag förstår, är det emellertid väldigt viktigt att regeringen
            ställer upp konkreta mål för fördelningen av medlen till kvinnoprojekt
            och anvisar särskilda pengar för dessa projekt samt att länsstyrelserna
            satsar ännu mer av projektmedlen till utvecklingsprojekt som leds
            av kvinnor. Med ledning av det som arbetsmarknadsministern sade
            här, verkar det som om man redan nu är inne på den tankegången.
            Det är mycket bra.
          </note>
          <note>
            Jag anser att det verkligen är dags att satsa på kvinnorna på
            landsbygden, så att landsbygdens infrastruktur när det gäller
            bl.a. den sociala sidan också fungerar. Då lever också landsbygden.
            Det finns väldigt mycket att göra där, och -- precis som arbetsmarknadsministern
            sade -- det finns många kreativa idéer att ta till vara där.
          </note>
          <note>
            Överläggningen var härmed avslutad.
          </note>
          <note>
            29 § Svar på fråga 1992/93:129 om arbetsmarknadsutbildningen
            i Stockholms län
          </note>
          <note>
            Anf. 154 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Karin Pilsäter har frågat mig om regeringen är beredd
            att skjuta till medel så att en rimlig nivå på arbetsmarknadsutbildningen
            också kan ges i Stockholms län under våren 1993.
          </note>
          <note>
            Det är AMS ansvar att fördela de arbetsmarknadspolitiska medlen,
            som beslutats av riksdagen, mellan länen utifrån situationen på
            arbetsmarknaden i varje län. Riksdagen har ställt sig bakom denna
            ordning.
          </note>
          <note>
            Regeringen har nyligen förelagt riksdagen den proposition som
            blev resultatet av fempartiuppgörelserna. Där föreslås närmare
            10
          </note>
          <note>
            miljarder kronor till sysselsättningsfrämjande åtgärder. Enligt
            AMS preliminära fördelning av 7
          </note>
          <note>
            miljarder kronor av dessa medel kommer
          </note>
          <note>
            Stockholms län att erhålla drygt 950 miljoner kronor.
          </note>
          <note>
            Jag vill också nämna att regeringen nyligen har uppdragit åt
            AMS och AMU-styrelsen att vidta åtgärder för att minska kostnaderna
            för anordnande av arbetsmarknadsutbildning. Dessa åtgärder skall
            under innevarande budgetår resultera i en väsentlig utökning av
            antalet platser i utbildningen.
          </note>
          <note type="speaker">
            Anf. 155 KARIN PILSÄTER (fp):
          </note>
          <note>
            Herr talman! Jag tackar statsrådet för svaret på frågan och konstaterar
            att själva formuleringen av frågan kanske inte var så begåvad.
            Det är helt riktigt att det är AMS som fattar de här besluten.
          </note>
          <note>
            Att jag ställt denna fråga beror på de rapporter som kommer om
            att man i Stockholms län nästan inte alls kan ha någon utbildning
            vare sig i höst, i vinter eller framför allt i vår, därför att
            pengarna redan är uppbundna. Man kan även konstatera att även
            om utbildningen vore gratis räcker inte pengarna till ett rimligt
            utbildningsbidrag.
          </note>
          <note>
            Har statsrådet någon kommentar till varför alla dessa pengar
            är intecknade i förväg? Vad kan man göra åt det?
          </note>
          <note>
            Anf. 156 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! I första hand för jag diskussioner med
          </note>
          <note>
            Arbetsmarknadsverkets ledning, men när det gäller detta stora,
            närliggande distrikt händer det naturligtvis också att jag träffar
          </note>
          <note>
            Länsarbetsnämndsdirektören direkt. Jag har en sådan träff inbokad
            med Lars Sjöström i Stockholm för att diskutera läget över huvud
            taget.
          </note>
          <note>
            När det gäller AMU-utbildningen, ser vi på AMS
          </note>
          <note>
            på samma sätt som AMS ser på
          </note>
          <note>
            Länsarbetsnämnderna. De skall på bästa sätt fördela medlen till
            män och kvinnor, till unga och gamla, och till utbildning och
            beredskapsarbete.
          </note>
          <note>
            Ansvaret ligger i stor utsträckning på lokal
          </note>
          <note>
            Länsarbetsnämnd.
          </note>
          <note>
            Jag skall ta reda på vad som nu kommer att hända efter tillskottet
            på drygt 950 miljoner. Jag skall inte lägga mig i det, men jag
            vill hålla mig informerad.
          </note>
          <note type="speaker">
            Anf. 157 KARIN PILSÄTER (fp):
          </note>
          <note>
            Herr talman! I svaret nämns att man skall försöka effektivisera
            utbildningen på olika sätt. Hur många nya platser skulle det kunna
            innebära med detta nya arbetssätt? Enligt den preliminära bedömningen
            skall ju Stockholms län erhålla 950
          </note>
          <note>
            miljoner kronor.
          </note>
          <note>
            Såvitt jag har förstått kommer neddragningen på
          </note>
          <note>
            AMU i Stockholm att innebära att man endast behåller s.k. fasta
            avtal, dvs. traditionella och därmed kanske ganska otidsenliga
            utbildningar, som är relativt kostsamma.
          </note>
          <note>
            Anf. 158 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Det är ju konkurrens, framför allt i större orter,
            när det gäller att erbjuda utbildningar till en Länsarbetsnämnd.
            En ganska hård konkurrens håller på att uppstå.
          </note>
          <note>
            Såvitt jag har erfarit, beror denna neddragning på att man dels
            har effektiviserat inom AMU, dels har tappat kundunderlag. Nu
            vänder sig ju AMU också till privata företag som köper kurser
            och konferenser. Även den delen kan komma att gå litet sämre i
            en situation där lönsamheten i företagen är väldigt svag. Det
            är synd att behöva konstatera det. Det är ju i sådana här tider
            som man bör kunna passa på att utbilda sin personal.
          </note>
          <note>
            Jag vill återigen nämna den nya åtgärd som kallas arbetslivskontakt,
            och som kan avlasta en del genom att viss omprioritering möjliggörs.
          </note>
          <note type="speaker">
            Anf. 159 KARIN PILSÄTER (fp):
          </note>
          <note>
            Herr talman! Av de rapporter som vi har fått från
          </note>
          <note>
            Länsarbetsnämnden i Stockholm kan utläsas att man räknar med
            80 000-100 000 arbetslösa om ett år, och att man just nu ser möjlighet
            till åtgärder för ca 2 000, utöver vad de här extra pengarna kommer
            att innebära. Det gör att man blir ganska orolig, speciellt om
            det handlar om ganska traditionella och otidsenliga utbildningsplatser.
          </note>
          <note>
            Arbetsmarknadsutskottet och därmed riksdagen ställer sig ju bakom
            uttalandet att det i det internationella perspektivet finns anledning
            att värna om en fungerande storstadsregion. En fungerande storstadsregionen
            kan inte ha en massarbetslöshet, med enbart utbildning till exempelvis
            plåtslagare.
          </note>
          <note>
            Anf. 160 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Under 1980-talet växte bankförsäkrings- och tjänstesektorn
            enormt i detta område. Det slår nu tillbaka litet, och många människor
            blir friställda.
          </note>
          <note>
            Avslutningsvis vill jag tala om att vi har bett
          </note>
          <note>
            Arbetsmarknadsverket och AMU att omförhandla.
          </note>
          <note>
            Är utbildningarna otidsenliga på grund av att avtal har träffats
            för långa perioder, måste det ligga i bägge myndigheternas intresse
            -- det rör sig ju om två statliga myndigheter -- att kunna diskutera
            även den delen. Allt bör utgå från att hjälpa den enskilde, utan
            vattentäta skott.
          </note>
          <note type="speaker">
            Anf. 161 KARIN PILSÄTER (fp):
          </note>
          <note>
            Herr talman! Jag avslutar med att än en gång tacka för svaret.
            Jag hoppas att riksdag och regering även i framtiden bevakar så
            att de här myndigherna gör sitt bästa för de arbetslösa människorna.
          </note>
          <note>
            Överläggningen var härmed avslutad.
          </note>
          <note>
            30 § Svar på fråga 1992/93:90 om den regionalpolitiskt motiverade
            flygtrafiken
          </note>
          <note>
            Anf. 162 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Georg Andersson har frågat mig vilka åtgärder jag
            är beredd att vidta för att förhindra att företagsekonomiskt olönsam
            men reginalpolitiskt välmotiverad flygtrafik upphör.
          </note>
          <note>
            Som frågeställaren nämnt beslöt regeringen i april att det svenska
            inrikesflyget skulle avregleras från den 1 juli 1992. Som Georg
            Andersson också känner till har reformen inneburit att konkurrens
            införts på en rad flyglinjer i hela landet, bl.a. till norrländska
            orter som Sundsvall, Umeå och Luleå.
          </note>
          <note>
            Planer finns på ytterligare sådan trafik till ytterligare destinationer.
            Konkurrensen, eller i andra fall enbart möjligheten till konkurrerande
            trafik, har lett till kraftiga prissänkningar till gagn för konsumenterna
            på i många fall upp till 30 %.
          </note>
          <note>
            Avregleringen har således inneburit förbättringar för resenärerna,
            inte minst på Norrlandslinjerna där inrikesflyget kanske har sin
            allra största betydelse.
          </note>
          <note>
            Regeringen är medveten om att alla delar av flygnätet inte har
            samma bärkraft i den nya marknadssituationen. Därför följer regeringen
            den regionalpolitiska aspekten noggrant. Det är emellertid en
            allmän strävan att tillåta marknadens flygoperatörer att så långt
            möjligt finna egna lösningar på trafikbehoven även på linjer med
            mindre trafikunderlag. För samtliga flygplatser som
          </note>
          <note>
            Georg Andersson nämner i sin fråga utgår nu liksom tidigare ett
            särskilt statligt stöd till flygplatshållarna av regionalpolitiska
            skäl.
          </note>
          <note>
            Arbetet med att utforma definitioner och närmare riktlinjer för
            statens ansvar inom flygtrafikområdet pågår för närvarande inom
            regeringskansliet. Jag avser att återkomma till dessa frågor i
            vinterns budgetproposition. Mot denna bakgrund är jag nu inte
            beredd att vidta några ytterligare åtgärder med anledning av frågan.
          </note>
          <note type="speaker">
            Anf. 163 GEORG ANDERSSON (s):
          </note>
          <note>
            Herr talman! Jag tackar för svaret. Jag skall inte nu ta upp
            en allmän diskussion om avregleringens effekter i olika hänseenden,
            utan koncentrera mig till det som jag har frågat om, nämligen
            insatser för att klara viktiga regionalpolitiska linjer i det
            här läget.
          </note>
          <note>
            Kommunikationsministern presterar ett
          </note>
          <note>
            ''understatement'' när han säger att regeringen är medveten om
            att alla delar av flygnätet inte har samma bärkraft i den nya
            marknadssituationen.
          </note>
          <note>
            Det vet vi verkligen nogsamt, framför allt när det gäller Norrlands
            inland där vissa linjer inte har någon bärkraft alls. När det
            sedan sägs att man skall tillåta marknadens flygoperatörer att
            så långt möjligt finna egna lösningar, kan vi bara konstatera
            att marknaden inte finner några egna lösningar för vissa linjer,
            därför att linjerna är och förblir olönsamma och kräver samhälleliga
            insatser på ett eller annat sätt.
          </note>
          <note>
            För närvarande sitter kommunerna emellan i många fall. Jag kan
            nämna ett exempel som jag närmast är berörd av, nämligen den nu
            nedlagda linjen Vilhelmina--Lycksele--Umeå. Jag hoppas att den
            kan återuppstå inom några veckor, men det sker i så fall till
            en kommunal kostnad av ca 4
          </note>
          <note>
            miljoner kronor, som de bägge kommunerna gemensamt får bidra
            till när det gäller att få i gång driften av trafiken. Därtill
            kommer att dessa kommuner har stora kostnader för sina flygplatser,
            trots det statliga bidraget.
          </note>
          <note>
            En annan linje som kommunikationsministern är väl kunnig om,
            efter diverse uppvaktningar, är
          </note>
          <note>
            Östersund--Umeå. Den är av speciellt intresse med tanke på sjukvårdsregionens
            utformning, och den linjen är inte lönsam. Situationen för den
            linjen är nu icke tillfredsställande, utan det krävs en samhällelig
            insats.
          </note>
          <note>
            Mot den bakgrunden, tycker jag att det skulle ha varit klokt
            att ta till vara konkurrenskommitténs förslag att ta in avgifter
            för alla linjer för att få en pott att fördela. Är kommunikationsministern
            allvarligt bredd att pröva den lösningen?
          </note>
          <note>
            Anf. 164 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Det finns ett intressant element i det
          </note>
          <note>
            Georg Andersson säger, nämligen att det finns vissa linjer som
            inte är bärkraftiga, och som därför läggs ned. Han nämner därefter
            linjen Vilhelmina--
          </note>
          <note>
            Lycksele.
          </note>
          <note>
            Jag tycker att det i sammanhanget är värt att notera att Air-Hudiks
            nedläggning av trafiken ingalunda är ett offer på denna regerings
            altare när det gäller avreglering av inrikesflyget. Tvärtom, är
            det ju så, som Georg Andersson säkert vet, att ägarna till detta
            bolag sögs med i den spekulationsvåg inom fastighetsmarknaden
            som växte fram under den tid när Georg Andersson och hans parti
            satt i regeringen. Det är resultatet av misslyckandet på fastighetsmarknaden
            som har inneburit att Air-
          </note>
          <note>
            Hudik AB har gått i konkurs.
          </note>
          <note>
            Det var kanske ett något irrelevant exempel. Som
          </note>
          <note>
            Georg Andersson säger kan vi nu hoppas på att trafiken återupptas
            inom en snar framtid.
          </note>
          <note>
            Som vi konstaterat vid de uppvaktningar som har ägt rum, finns
            ett särskilt ansvar för linjen
          </note>
          <note>
            Östersund--Umeå. Jag tycker att det är värt att notera att trafik
            nu har tagits upp igen. Jag sade också i mitt svar att vi följer
            detta mycket noggrant inom regeringskansliet. Det finns en grupp
            som kallas FLOR-gruppen. Där ingår representanter från Kommunikations-,
            Finans-, Närings- och
          </note>
          <note>
            Arbetsmarknadsdepartementen. De följer utvecklingen och skall
            komma med en samlad redovisning av dessa frågor i budgetpropositionen.
          </note>
          <note type="speaker">
            Anf. 165 GEORG ANDERSSON (s):
          </note>
          <note>
            Herr talman! Jag tycker att kommunikationsministern på ett alldeles
            onödigt sätt söker polemik i denna fråga. Jag har ställt frågan
            mot bakgrund av att vissa linjer är nödvändiga att upprätthålla.
            Det går inte på företagsekonomiska grunder. Så har det varit med
            eller utan avreglering. Före avregleringen fanns som bekant en
            korssubvention inom Linjeflyg och
          </note>
          <note>
            SAS, som gjorde att man upprätthöll vissa av dessa linjer, dock
            inte Lycksele--Vilhelmina.
          </note>
          <note>
            Jag hade räknat med att man i samband med avregleringen skulle
            ta till vara
          </note>
          <note>
            Konkurrenskommitténs förslag och skaffa en pott pengar genom
            en liten avgift.
          </note>
          <note>
            Konkurrenskommittén bedömer att man med 10 kr per flygpassagerare,
            totalt sett på alla linjer, skulle få tillräckligt med pengar
            för att klara samhällets insatser för köp av trafik av detta slag.
            Därmed skulle man avlasta fattiga kommuner den börda det är att
            punga ut med miljoner för att över huvud taget få flygtrafik.
          </note>
          <note>
            Anf. 166 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Konkurrenskommitténs förslag innebar att alla flygpassagerare
            i Sverige skulle betala omkring 10 kr. Detta är ingenting annat
            än en ny skatt. Jag är inte säker på att en ny flygskatt är förenlig
            med de olika internationella åtaganden vi kan ha. Detta gäller
            särskilt i ett längre perspektiv, när vi också kommer att ha utländska
            operatörer på svenska inrikeslinjer.
          </note>
          <note>
            Jag vill avsluta med att säga till Georg Andersson att dessa
            frågor bereds. Jag hoppas att när vi kommer till budgetpropositionen
            skall den utvärdering som sker inom regeringskansliet kunna redovisas
            för riksdagen.
          </note>
          <note type="speaker">
            Anf. 167 GEORG ANDERSSON (s):
          </note>
          <note>
            Herr talman! Jag fann en viss tröst i löftet i svaret om att
            kommunikationsministern skulle återkomma i budgetpropositionen.
            Men nu blir jag orolig, när kommunikationsministern avfärdar idén
            om en avgift för alla flygtrafikanter. Därigenom kunde man ju
            skaffa sig ekonomiska resurser för att lösa problemet.
          </note>
          <note>
            Jag vet att kommunikationsministern inte kommer att få några
            resurser budgetvägen. Sådant är läget.
          </note>
          <note>
            Inte kan Mats Odell förhandla sig till nya pengar för det här
            från finansministern, om han inte ser till att skaffa dem själv
            genom att ta in den avgift som
          </note>
          <note>
            Konkurrenskommittén föreslår.
          </note>
          <note>
            Då är vi tillbaka till frågan om linjen Östersund--
          </note>
          <note>
            Umeå, som vi har diskuterat många gånger.
          </note>
          <note>
            Departementet har lovat att följa frågan, att återkomma och försöka
            hitta lösningar. Nu har vi en otillfredsställande lösning. SAS-Linjeflyg
            har ett koncept. Det kostar några miljoner. Kan vi få dem?
          </note>
          <note>
            Överläggningen var härmed avslutad.
          </note>
          <note>
            31 § Svar på fråga 1992/93:115 om bättre service åt tågresenärerna
            på Ostkustbanan
          </note>
          <note>
            Anf. 168 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Arne Jansson har frågat mig vilka åtgärder jag avser
            vidta för att skapa bättre service och bättre information för
            tågresenärer på
          </note>
          <note>
            Ostkustbanan.
          </note>
          <note>
            I enlighet med det trafikpolitiska beslutet år 1988
          </note>
          <note>
            skall SJ bedriva tågtrafik på affärsmässiga grunder.
          </note>
          <note>
            Detta innebär bl.a. att SJ självt väljer vilka informationssystem
            man vill ha. Statsmakternas uppgift är i stället att fastställa
            de övergripande målen för SJ:s verksamhet.
          </note>
          <note>
            Arne Jansson efterfrågar vidare mer konkurrens på järnvägsområdet.
            I årets budgetproposition anger jag att avsikten är att få till
            stånd en ökad konkurrens inom järnvägstrafiken. Min målsättning
            är att järnvägstrafiken skall vara avreglerad senast den 1 januari
            1995.
          </note>
          <note type="speaker">
            Anf. 169 ARNE JANSSON (nyd):
          </note>
          <note>
            Herr talman! Jag ber att få tacka kommunikationsministern för
            svaret på min fråga.
          </note>
          <note>
            Anledningen till att jag ställde frågan är att ingen konkret
            kritik biter på SJ, som i sin monopolställning verkar negligera
            resenärer. Jag har naturligtvis för en tid sedan tillskrivit SJ
            och bett om kommentarer till ett av många relaterade fall. Fortfarande
            har jag inte fått något konkret svar.
          </note>
          <note>
            Resenärer till och från Stockholm inom ett avstånd på 15--35
            mil är mer eller mindre hänvisade till tåg.
          </note>
          <note>
            Det är för långt att åka bil och för nära att flyga.
          </note>
          <note>
            Det är för dåliga kommunikationer med buss --
          </note>
          <note>
            sådana går inte att ha på grund av de restriktioner som finns.
          </note>
          <note>
            Om nu Ostkustbanan får dubbelspår och snabbtåg, blir resenären
            ännu mer beroende av tåget. SJ
          </note>
          <note>
            däremot får allt gratis och kan i princip fortsätta att negligera
            konsumenten.
          </note>
          <note>
            Många resenärer måste be sina nära anförvanter, släktingar eller
            grannar att hjälpa dem med bilskjuts 1--3 mil för att nå närmaste
            järnvägsstation Det är skrämmande att som i dag se barnfamiljer
            och åldringar som innan de lämnar hemmet på alla sätt resultatlöst
            försökt få reda på en eventuell tågförsening. De har rest en lång
            tid för att komma till stationen. Fem minuter före tågets egentliga
            avgång blir de informerade om att tåget är avsevärt försenat.
            Väntan i stationshuset kan vara beklämmande. I många finns det
            inte tillgång till någon form av dryck eller enklare förtäring,
            inte heller någon fungerande telefon.
          </note>
          <note>
            När de väl, efter många sorger och bedrövelser, kommer på det
            starkt försenade tåget och måste informera de oroligt väntande,
            har SJ följande service att ge: Ring om du vill, men det kostar
            20
          </note>
          <note>
            kr.
          </note>
          <note>
            Jag skulle uppskatta om statsrådet kunde påverka
          </note>
          <note>
            SJ, som trots sin monopolistiska sits kan agera som ett konkurrensutsatt
            företag.
          </note>
          <note>
            Anf. 170 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Som jag redovisar i svaret är ansvaret delegerat
            till trafikverket Statens järnvägar. Jag för en dialog med SJ
            i olika sammanhang. Men jag har ingen möjlighet att gå in och
            föreskriva hur Statens järnvägar skall agera. Arne Jansson och
            jag kan i egenskap av konsumenter, tågresenärer, diskutera sådana
            här saker med SJ.
          </note>
          <note>
            I sammanhanget vill jag gärna fästa uppmärksamheten på att Statens
            järnvägar i dag är
          </note>
          <note>
            Europas mest effektiva järnvägsföretag. Det har moderniserats
            på ett dramatiskt sätt och blivit bättre undan för undan på snart
            sagt alla områden vad gäller kundservice, information osv. Visst
            finns det fortfarande saker att åtgärda.
          </note>
          <note>
            Arne Jansson tycker att stationshusen är beklämmande. Jag vill
            då peka på det mycket omfattande upprustningsprogram för stationer
            runt omkring i landet som SJ har genomfört och fortfarande håller
            på att genomföra. Det gör dessa stationer till moderna resecentra
            med ett mycket rikt utbud av olika servicetjänster.
          </note>
          <note type="speaker">
            Anf. 171 ARNE JANSSON (nyd):
          </note>
          <note>
            Herr talman! Jag vill återkomma till det svar kommunikationsministern
            gav, att SJ skall drivas på affärsmässiga grunder. Om man driver
            ett företag på affärsmässiga grunder går det bra att följa den
            linje som SJ gör i en monopolistisk situation. Företaget skulle
            aldrig lyckas på det sättet om det var konkurrensutsatt.
          </note>
          <note>
            Statsmakternas uppgift är att fastställa de övergripande målen.
            Då tycker jag att det vore klokt att säga att SJ skall behandla
            resenärerna som om företaget arbetade i en konkurrenssituation.
          </note>
          <note>
            Överläggningen var härmed avslutad.
          </note>
          <note>
            32 § Svar på fråga 1992/93:122 om visst bidrag för att minska
            arbetslösheten i Hällefors kommun
          </note>
          <note>
            Anf. 172 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Maud Björnemalm har frågat arbetsmarknadsministern
            hur stort anslaget blir till
          </note>
          <note>
            Hällefors kommun av de medel som skall satsas på vägar i skogslänen
            m.m. Eftersom frågan rör anslag till vägarna har den överlämnats
            till mig för besvarande.
          </note>
          <note>
            Mot bakgrund av den arbetslöshetssituation som råder har regeringen
            föreslagit riksdagen att genomföra arbetsmarknadspolitiska åtgärder
            inom ett stort antal områden. Ett sådant område är det statliga
            vägnätet. Dessutom finns det omfattande behov av att vidta underhållsåtgärder
            på det statliga vägnätet. Ett väl fungerande vägnät medför krav
            på underhåll och skötsel.
          </note>
          <note>
            Riksdagen beslutade i våras att anvisa 2,2 miljarder kronor för
            underhållsåtgärder på mindre vägar och järnvägar i syfte att skapa
            ökad sysselsättning och tillväxt. I regeringens proposition om
            åtgärder för att stabilisera den svenska ekonomin har regeringen
            föreslagit att ytterligare 1,5 miljarder kronor anvisas för samma
            syfte. Medlen skall användas för underhållsåtgärder samt investeringar
            i objekt på länsvägar.
          </note>
          <note>
            I propositionen anges att medlen kommer att ställas till Vägverkets
            disposition för fördelning på regioner. Vid verkets fördelning
            skall stor hänsyn tas till arbetslöshetssituationen, och föreslagna
            objekt skall därför vara sysselsättningsintensiva och kunna sättas
            i gång snabbt.
          </note>
          <note>
            Under förutsättning att riksdagen beslutar enligt regeringens
            förslag har Vägverket föreslagit en preliminär fördelning där
            Hällefors kommun tilldelas ca 10 miljoner kronor.
          </note>
          <note type="speaker">
            Anf. 173 MAUD BJÖRNEMALM (s):
          </note>
          <note>
            Herr talman! Jag tackar för svaret. Det var inte mycket till
            en hårt drabbad kommun. Jag vet inte hur väl kommunikationsministern
            känner till problemen i Hällefors. Anledningen till min fråga
            var att radiolyssnarna, vid en intervju som gjordes med arbetsmarknadsministern
            med anledning av att ytterligare ett antal arbetstillfällen kommer
            att försvinna från Ovako Steel i Hällefors, gavs intrycket att
            1,5 miljarder skulle ställas till
          </note>
          <note>
            Hällefors och Ljusnarsbergs förfogande. Nu blir resultatet alltså
            10 miljoner kronor.
          </note>
          <note>
            Jag undrar hur många arbetstillfällen dessa 10
          </note>
          <note>
            miljoner ger, och hur länge.
          </note>
          <note>
            Anf. 174 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Det är klart att det kan föranleda en viss besvikelse
            om man hade förväntat sig att få 1,5
          </note>
          <note>
            miljarder och nu får 10 miljoner. Jag tror ändå inte att någon
            vaken lyssnare trodde att 1,5 miljarder skulle gå till just dessa
            två kommuner.
          </note>
          <note>
            Herr talman! Låt mig i sammanhanget påpeka att sedan denna regering
            tillträdde har vi gjort den utan jämförelse största satsningen
            i modern tid på de mindre länsvägarna. Under detta år har, om
            riksdagen godkänner vårt förslag, 3,5 miljarder kronor satsats
            på regionalt viktiga mindre länsvägar.
          </note>
          <note>
            Maud Björnemalm frågar hur många sysselsättningstillfällen dessa
            pengar ger. Det kan jag naturligtvis inte svara på. Man kan ange
            vissa nyckeltal i sammanhanget. Större investeringsobjekt på vägsidan,
            som det ju inte är frågan om här, brukar kosta ungefär 1 miljon
            kronor per manår. Den typ av mindre projekt som det gäller här
            kostar ungefär hälften per årsarbetskraft. De engagerar också
            mer lokala entreprenörer och lokal arbetskraft än de riktigt stora
            projekten, där det kommer stora, kanske t.o.m. internationella
            företag som entreprenörer.
          </note>
          <note>
            Siffran gäller då de direkt sysselsatta. Sedan brukar man diskutera
            huruvida siffran skall multipliceras med två eller tre, i och
            med de sekundära effekter som uppstår för olika företag som får
            arbeta med service på de maskiner som används osv.
          </note>
          <note type="speaker">
            Anf. 175 MAUD BJÖRNEMALM (s):
          </note>
          <note>
            Herr talman! Hällefors är en mycket hårt drabbad kommun. Där
            står 20--25 % av befolkningen utanför den ordinarie arbetsmarknaden.
            När arbetsmarknadsministern besökte Hällefors och
          </note>
          <note>
            Ljusnarsberg och lovade att regeringen skulle bistå var det klart
            att förhoppningar tändes. Det var inte bara i lokalradion utan
            också i lokalpressen som invånarna gavs intrycket att det skulle
            bli en rejäl satsning på de vägar som behöver rustas upp. När
            man sedan frågar får man svaret att det blir 10
          </note>
          <note>
            miljoner.
          </note>
          <note>
            Anf. 176 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag har inte någon statistik tillgänglig över hur
            mycket av tidigare s.k. paket som har kommit just Hällefors kommun
            till del. Men jag tror att det måste vara mer än dessa pengar
            som kommit Hällefors kommun till del totalt under det här året
            genom anslag som gått antingen via
          </note>
          <note>
            Vägverket eller via de entreprenörer som anlitats för att utföra
            dessa jobb.
          </note>
          <note type="speaker">
            Anf. 177 MAUD BJÖRNEMALM (s):
          </note>
          <note>
            Herr talman! AMS har ju ställt en del medel till förfogande för
            utbildning, men det har varit dåligt med satsningar på vägar i
            Hällefors kommun. De sista var de som den socialdemokratiska regeringen
            gjorde. Om jag minns rätt satsade man ungefär 50
          </note>
          <note>
            miljoner på vägarna där. Det skulle behövas ytterligare en rejäl
            satsning, i all synnerhet med den arbetsmarknadssituation som
            råder.
          </note>
          <note>
            Överläggningen var härmed avslutad.
          </note>
          <note>
            33 § Svar på fråga 1992/93:131 om bränsletransporterna till Arlanda
          </note>
          <note>
            Anf. 178 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Alf Wennerfors har frågat mig vilka åtgärder jag
            är beredd att vidta för att skapa säkra och från miljösynpunkt
            acceptabla bränsletransporter till Arlanda.
          </note>
          <note>
            Som frågeställaren nämnt finns planer på att transportera flygbränsle
            via Hargshamn till
          </note>
          <note>
            Arlanda.
          </note>
          <note>
            Arbetet med att finna godtagbara transportlösningar för bränsletransporterna
            till
          </note>
          <note>
            Arlanda har pågått alltsedan mitten av 1980-talet.
          </note>
          <note>
            Ett flertal olika lösningar har analyserats bl.a.
          </note>
          <note>
            möjligheten att utnyttja Käppalatunneln.
          </note>
          <note>
            Förberedelser för en sådan lösning har redan vidtagits vid Arlanda
            flygplats.
          </note>
          <note>
            Min principiella inställning är att de intressenter som vill
            medverka i transporterna av bränsle till
          </note>
          <note>
            Arlanda måste finna den lösning som från olika utgångspunkter
            är den bästa. Någon sådan lösning har ännu inte presenterats,
            men jag vet att alternativa förslag diskuteras.
          </note>
          <note>
            Avslutningsvis är det alltså intressenterna som kan ta nödvändiga
            initiativ i detta läge.
          </note>
          <note type="speaker">
            Anf. 179 ALF WENNERFORS (m):
          </note>
          <note>
            Herr talman! Jag tackar för svaret. Det finns ett positivt anslag
            i svaret, och det är jag glad för.
          </note>
          <note>
            Men antag, herr kommunikationsminister, att det inträffar en
            olycka med en stor tankbil på
          </note>
          <note>
            Valhallavägen någon dag framöver. Finns då den beredskap som
            behövs? Kan kommunikationsministern garantera det? Vem får ytterst
            ta ansvaret för detta? Det gäller det formella ansvaret, men framför
            allt det ansvar som man kräver i folkmun vid en sådan olycka.
          </note>
          <note>
            Jag tycker att detta är allvarligt med tanke på miljön och vad
            olyckan kan innebära för människor. Det är i alla fall ett femtiotal
            stora tankbilar som varje dag går från Loudden på
          </note>
          <note>
            Lidingön upp till Arlanda.
          </note>
          <note>
            Även om svaret har en positiv underton är det litet för diffust.
            Det verkar inte som om kommunikationsministern tar klar ställning,
            och det skulle jag gärna vilja att han gjorde vid det här tillfället.
            När kan t.ex. en sådan lösning som kommunikationsministern talar
            om i svaret komma till stånd? Är det över huvud taget bråttom?
            Det står inte heller i svaret. Det finns tillfälle att säga det
            nu i talarstolen.
          </note>
          <note>
            Mer intressant är vad kommunikationsministern föredrar för lösning.
            Är det bra att forsla flygfotogen med stora bilar, vare sig det
            är från
          </note>
          <note>
            Lidingön till Arlanda eller från Hargshamn genom
          </note>
          <note>
            Norrtälje ner till Arlanda? Det är också en mycket intressant
            fråga som jag skulle vilja få belyst.
          </note>
          <note>
            Anf. 180 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Låt oss börja med vissa grundläggande fakta i sammanhanget.
            Det handlar om i genomsnitt 50 bilar per dygn som går till
          </note>
          <note>
            Arlanda flygplats. Dessa 50 bilar utgör ca 20 % av det totala
            antalet tankbilar som lämnar oljeterminalen vid Loudden och går
            via
          </note>
          <note>
            Valhallavägen och vidare. Vi löser alltså inte problemet, även
            om alla bilarna till Arlanda skulle upphöra att gå den vägen.
            Kvar blir de 80 %av bilarna som ändå skulle gå där. Säkerheten
            i det här avseendet måste naturligtvis bevakas ytterst noggrant,
            och det görs för närvarande.
          </note>
          <note>
            Alf Wennerfors vill att jag skall ta ställning till detta. Det
            finns en mängd frågor där vi skulle önska andra transportsystem
            än de vi har i dag. Frågan är då vilken roll staten skall ha för
            att åstadkomma dessa förändringar.
          </note>
          <note>
            I den här delen har staten faktiskt gjort sin andel genom att
            på Arlanda flygplats helt förbereda och göra de installationer
            som behövs för att dra fram en pipe line via Käppalatunneln. Allt
            är klappat och klart från statens sida. Nu väntar vi på att intressenterna
            som transporterar olja skall göra sin del av detta. Min önskan
            är självfallet att detta skall ske så snabbt som möjligt. Det
            är väsentligt att få bort dessa 50 bilar, även om de bara utgör
            20 %. I
          </note>
          <note>
            den delen delar jag helt Alf Wennerfors uppfattning.
          </note>
          <note type="speaker">
            Anf. 181 ALF WENNERFORS (m):
          </note>
          <note>
            Herr talman! Statsrådet säger själv i svaret att man har försökt
            att lösa den här frågan ända sedan mitten av 80-talet. Det här
            är en mycket angelägen fråga. Om nu den tidigare regeringen har
            sölat, får inte den här regeringen göra det. Därför ligger det
            ett mycket stort ansvar på kommunikationsministern att verkligen
            påskynda det hela.
          </note>
          <note>
            Nu säger statsrådet att detta måste fram så snart som möjligt.
            Vad menas med det? Är det ett år, tre år, fem år eller är det
            ytterligare sju, åtta år? Det är ju den tid som har gått sedan
            man började försöka lösa den här frågan? Det är ändå för diffust.
            Inte minst de som är beroende av detta uppe i Roslagen skulle
            vilja ha ett mycket klarare besked. Folk där uppe tror ju nu att
            man tänker flytta över transporterna från Storstockholmsområdet
            och upp till Hargshamn via Norrtälje ner till Arlanda. Där är
            ju riskerna lika stora.
          </note>
          <note>
            Anf. 182 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag vill ännu en gång upprepa att det egentligen
            inte är en uppgift för staten att tala om hur man skall transportera
            bränsle. Om Alf
          </note>
          <note>
            Wennerfors menade allvar med detta, skulle implikationerna på
            en mängd områden i samhället innebära ett mycket stort statligt
            ingripande.
          </note>
          <note>
            Jag kan bara redovisa några av de idéer som finns och som diskuteras
            bland intressenterna. Det är bl.a. pipe line via Käppalatunneln
            och järnvägseller biltransporter via Hargshamn. Det finns också
            diskussioner om järnvägstransporter via
          </note>
          <note>
            Göteborg till en depå i Märsta med kopplingar till
          </note>
          <note>
            Arlanda. Detta motsätter sig Märsta kommun, om jag har förstått
            saken rätt. Man kan även tänka sig ökad införsel via Södertälje
            eller via Gävle uthamn.
          </note>
          <note>
            Det finns alltså en mängd olika alternativ som prövas och vägs
            i det här sammanhanget. Staten har i dag ingen aktiv del i detta,
            utan det är de intressenter som har intresse av att det kommer
            flygbränsle till Arlanda som har bollen.
          </note>
          <note type="speaker">
            Anf. 183 ALF WENNERFORS (m):
          </note>
          <note>
            Herr talman! Jag är helt klar över att staten naturligtvis inte
            skall gå in och ordna dessa transporter. Det finns dock ett viktigt
            och stort ansvar för oss som politiker att se till att det blir
            något av det hela just av den anledningen att miljön står på spel
            här. Det kan ju även inträffa olyckor som vi vet kan bli mycket
            allvarliga. Det är viktigt att politikerna och kanske främst kommunikationsministern
            i landet tar tag i detta på ett sådant sätt att det verkligen
            händer något.
          </note>
          <note>
            Överläggningen var härmed avslutad.
          </note>
          <note>
            34 § Svar på fråga 1992/93:92 om SIDA:s informationskampanj
          </note>
          <note>
            Anf. 184 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Harriet Colliander har frågat mig om jag avser att
            vidta några åtgärder i anledning av
          </note>
          <note>
            SIDA:s informationskampanj. Låt mig till att börja med konstatera
            att det är riktigt uppfattat att den nyligen igångsatta informationssatsningen
            som
          </note>
          <note>
            SIDA tagit initiativ till syftar till att skapa förståelse för
            u-ländernas situation och den roll det svenska biståndet spelar
            i ansträngningarna att förbättra levnadsförhållandena i dessa
            länder. Ett annat syfte med kampanjen är att visa att biståndsmedlen
            förvaltas väl. Utrikesdepartementet har tillsammans med SIDA och
            de övriga biståndsorganen medverkat i informationssatsningen.
            Informationskampanjen ligger helt i linje med den informationsverksamhet
            som reguljärt bedrivs av biståndsmyndigheterna och Utrikesdepartementet.
            Ett annat exempel på denna typ av verksamhet är de informations-
            och debattdagar som förra våren hölls i Örebro under rubriken
            ''Biståndet Behövs''. Jag vill även begagna mig av tillfället
            att erinra om att i SIDA:s instruktion ingår också uppdraget att
            informera om situationen i u-länderna och om det svenska biståndet.
            BITS, SAREC och SWEDECORP osv.
          </note>
          <note>
            är på samma sätt skyldiga att informera om sina verksamheter.
          </note>
          <note>
            I regeringen är vi medvetna om att det i Sverige existerar en
            övervägande positiv syn på biståndet.
          </note>
          <note>
            Majoriteten av det svenska folket är positiv till det internationella
            utvecklingssamarbete som vi bedriver med ett antal utvecklingsländer.
            I en period av internationell lågkonjunktur har det tett sig ännu
            mer motiverat att fullfölja de planer som utarbetades för cirka
            ett halvår sedan för kampanjen. En jämförelse mellan den standard
            vi lever på i Sverige med livet för människorna i något av de
            länder vi bedriver utvecklingssamarbete med, låter sig knappast
            göra. Därtill är skillnaderna för stora. Att i detta läge, präglat
            av ökande arbetslöshetssiffror, sjunkande fastighetspriser och
            stigande antal konkurser, påminna om våra biståndsansträngningar
            kan förefalla utmanande.
          </note>
          <note>
            Dock tror vi att det mot bakgrund av våra traditioner i fråga
            om internationell solidaritet är riktigt att tala för en så viktig
            verksamhet som biståndet, i synnerhet i en tid av ekonomiska svårigheter.
            Vilka är det som drabbas hårdast av den internationella recessionen,
            vi svenskar eller invånarna i u-världen?
          </note>
          <note>
            Några åtgärder med anledning av kampanjen utöver att understryka
            att den sker i samarbete med alla de svenska biståndsmyndigheterna,
            tänker jag inte vidta. Däremot tycker jag att det är bra att jag
            fått detta tillfälle att förklara bakgrunden till informationssatsningen
            om det svenska biståndet.
          </note>
          <note>
            Anf. 185 HARRIET COLLIANDER
          </note>
          <note>
            (nyd):
          </note>
          <note>
            Herr talman! Biståndsminister Alf Svensson! Jag tackar statsrådet
            för svaret. Det var väntat.
          </note>
          <note>
            SIDA påstår dock att det är regeringen som har gjort beställning
            om den här informationskampanjen hos SIDA. Jag tycker att det
            gör saken ännu värre att det är regeringen som har beställt annonskampanjen
            i dagstidningar och tunnelbanor. SIDA är en organisation som har
            fått utstå mycket kritik och som blivit ifrågasatt inte minst
            av Riksrevisionsverket som nagelfor myndigheten senast 1988.
          </note>
          <note>
            Revisionen sköt in sig på tre revisionsfrågor som alla hade som
            mål att analysera SIDA:s förmåga att lära sig av gjorda erfarenheter.
            RRV kunde konstatera att de formulerade biståndsmålen uppfattades
            vagt, att kostnadsmedvetandet var dåligt, att kunskaps- och erfarenhetsåterföringen
            fungerade dåligt och att det också fanns interna hinder för organisationens
            förmåga att förändra sig.
          </note>
          <note>
            Revisionsrapporten ifrågasatte också ledarskapet.
          </note>
          <note>
            Vad gjorde den socialdemokratiska regeringen när verkschefen
            Carl Thams förordnande löpte ut? Jo, den förlängde det några månader
            före riksdagsvalet
          </note>
          <note>
            1991.
          </note>
          <note>
            RRV pekade också på att det inom SIDA finns en föreställning
            om att kunskap sprids uppifrån och ner i organisationen. Det beror
            på att de flesta handläggarna har arbetat under lång tid på SIDA
          </note>
          <note>
            och att det är ur den gruppen som cheferna har rekryterats. Ett
            sådant synsätt, menade RRV, leder till att ledningen till slut
            blir isolerad och inte kan ta till sig vad som verkligen händer
            ute i produktionen, dvs. ute i verkligheten.
          </note>
          <note>
            Det har inte hänt speciellt mycket inom SIDA
          </note>
          <note>
            sedan 1988. SIDA är en koloss på lerfötter som statsrådet och
            den borgerliga regeringen vill försöka göra trovärdig genom att
            anslå fem miljoner under vardera tre år för information om verksamheten.
          </note>
          <note>
            Det handlar alltså om 15 miljoner av skattebetalarnas pengar
            som inte går till något substantiellt. Det är inte bara jag som
            blir rasande när jag öppnar tidningen och möter dessa helsidesannonser
            med porträtt på svenska medborgare som ovetande har hjälpt människor
            i tredje världen. I tunnelbanan är folk på väg att ramla ner mellan
            spåren när de skall läsa det finstilta. Det är inte märkligt att
            kampanjen kommer nu när SIDA är mer ifrågasatt än någonsin. Man
            uppfattar inte kampanjen som saklig information från myndigheten,
            utan tyvärr som politisk propaganda från statsrådet och regeringen.
          </note>
          <note type="speaker">
            Anf. 186 TREDJE VICE TALMANNEN:
          </note>
          <note>
            Tiden är ute för detta inlägg. Ordet går till statsrådet Alf
            Svensson.
          </note>
          <note>
            Anf. 187 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Det är ju något märkligt att Harriet
          </note>
          <note>
            Colliander siktar in sig så mycket på vad revisorerna har tyckt
            om SIDA. Kunde det inte räcka med vad det egna partiet Ny demokrati
            har tyckt? Jag skulle nästan våga säga att med de attacker som
            Harriet Collianders partikamrater har bestått SIDA och biståndsverksamheten
            med, har vi ju sett det än mer nödvändigt att gå ut och informera
            om att verksamheten i mångt och mycket är mycket god. Så är det
            i de flesta fall.
          </note>
          <note>
            Jag skulle vilja säga att Harriet Colliander nästan har tvingat
            fram den här typen av informationsverksamhet genom sitt och sitt
            partis ohemula attackerande av en verksamhet som, när den bedöms
            av OECD och DAC, får högsta betyg.
          </note>
          <note>
            Men det ligger i Nydemokraternas intresse att tala om SIDA som
            något eländigt som katten har släpat in i de finaste regeringssalongerna.
          </note>
          <note>
            SIDA gör naturligtvis fel. Det gör Harriet
          </note>
          <note>
            Colliander och jag och våra resp. partier också.
          </note>
          <note>
            Man skall dock inte alltid sikta in sig på det som är felaktigt
            utan man skall försöka se det som är bra.
          </note>
          <note>
            Det är massor som är bra och som man kan fixera sig vid när det
            gäller SIDA.
          </note>
          <note>
            Anf. 188 HARRIET COLLIANDER
          </note>
          <note>
            (nyd):
          </note>
          <note>
            Herr talman! Statsrådet! Fem miljoner har avsatts för särskilda
            informationsåtgärder. Jag förmodar att det är dessa fem miljoner
            vi pratar om. Av dessa fem miljoner går en miljon till årets annonskampanj
            i tidningar och på tunnelbanan.
          </note>
          <note>
            Jag vill här anknyta till den fråga statsrådet ställde till mig
            i slutet av sitt anförande. Det gäller vem som drabbas hårdast
            av en lågkonjunktur -- vi svenskar eller invånarna i u-världen.
            Som statsrådet vet är nöden på sina håll i världen i det närmaste
            obeskrivlig, exempelvis i Somalia. Jag undrar var etiken och moralen
            finns när man ödar en miljon kronor på annonser om SIDA:s förträfflighet
            i stället för att använda pengarna till verkligt bistånd. De allra
            flesta i Sverige skulle säga
          </note>
          <note>
            ''ja'' till att ge pengarna till svältande somalier i flyktinglägren
            i Kenya eller Etiopien. I Etiopen kan man med en miljon kronor
            hjälpa tusen människor under ett år. Sverige har varit njuggt
            mot Somalia.
          </note>
          <note>
            Regeringen vägrar att bistå med FN-trupper för att säkra matleveranserna.
            Regeringen vägrar alltså katastrofhjälp. Var finns etiken och
            moralen i att under några veckor bränna i väg en miljon kronor?
          </note>
          <note type="speaker">
            Anf. 189 TREDJE VICE TALMANNEN:
          </note>
          <note>
            Jag ber debattörerna att respektera de fastställda tidsgränserna.
          </note>
          <note>
            Anf. 190 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Jag har väldigt svårt att tro att Harriet
          </note>
          <note>
            Colliander egentligen menar det som hon här påstår. Jag har följt
            Ny demokratis framväxt och verksamhet. Är det någon som har haft
            klart för sig att det krävs information, annonsering och propaganda
            så är det Ny demokrati. Hur mycket brände inte Nydemokraterna
            av på annonser i kvällspress och övrig press under denna sommar
            för att informera om sin verksamhet? Jag tror att de flesta av
            oss tyckte att man får lov att ha förståelse för detta.
          </note>
          <note>
            När det gäller SIDA:s verksamhet och biståndsverksamhet över
            huvud taget är jag bergfast övertygad om att den kan existera
            på nuvarande nivå så länge vi håller svenska folket informerat
            om vad vi gör och vad vi vill. Det är därför vi informerar. Det
            är förvisso icke så att vi bränner pengar för att vi tycker att
            det är roligt. Vi gör dessa satsningar för att -- möjligen trots
            Harriet
          </note>
          <note>
            Collianders ogillande -- hålla biståndet på den nuvarande nivån.
            Man måste då se till att nå opinionen. Det sker inte bara via
            annonser, utan det sker t.ex. också via skolinformatörer.
          </note>
          <note>
            Anf. 191 HARRIET COLLIANDER
          </note>
          <note>
            (nyd):
          </note>
          <note>
            Herr talman! Statsrådet! I Ny demokrati vill vi att pengarna
            skall användas ändamålsenligt. Det är skattebetalarnas pengar
            som används, inte någon annans. Man kan tycka att diskussionen
            information kontra verkligt bistånd är att blanda ihop äpplen
            och päron. Det tycker emellertid inte jag.
          </note>
          <note>
            Statsrådet sade i somras i en debatt med Ian
          </note>
          <note>
            Wachtmeister på partiveckan i Sundsvall att det är de allra fattigaste
            som skulle få betala Ny demokratis krav på en minskning av biståndsanslaget.
            Jag måste då fråga statsrådet: Är det inte så att det är de allra
            fattigaste i Afrika som nu får betala SIDA:s och regeringens politiska
            propaganda?
          </note>
          <note>
            Anf. 192 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Jo, men efter den här duellen med
          </note>
          <note>
            Harriet Colliander har jag fått ytterligare anledning att informera
            om biståndets roll, betydelse och nödvändighet. Det tar naturligtvis
            resurser. Ingen verksamhet i ett modernt land som Sverige kan
            leva i tysthet och skugga. Det måste spridas information, och
            det är detta vi har sysslat med för att upprätthålla biståndsnivån.
            Om den skall trappas ner i den omfattning som vissa
          </note>
          <note>
            Nydemokrater -- i alla fall -- av och till -- föreslår kommer
            det att finnas ännu mindre att satsa på de sämst ställda.
          </note>
          <note>
            Den här annonskampanjen gav faktiskt SIDA
          </note>
          <note>
            kontakter. Jag har hört att man fick 250 kontakter.
          </note>
          <note>
            Många beställde material och visade intresse. Man lyckades alltså
            med kampanjen. Man brände inte bara i väg pengar utan man fick
            nya kontakter. Jag tror att det här var positivt. Man kan naturligtvis
            ha olika uppfattningar om utförandet av sådana här kampanjer.
            Det finns det emellertid lika många åsikter om som det finns människor.
          </note>
          <note>
            Överläggningen var härmed avslutad.
          </note>
          <note>
            35 § Svar på fråga 1992/93:94 om Nicaragua och de mänskliga rättigheterna
          </note>
          <note>
            Anf. 193 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Kent Carlsson har frågat statsminister
          </note>
          <note>
            Carl Bildt om han under samtalen med president
          </note>
          <note>
            Violeta Chamorro tog upp frågan om en ny lag i
          </note>
          <note>
            Nicaragua som kriminaliserar homosexualitet.
          </note>
          <note>
            Frågan har överlämnats till mig.
          </note>
          <note>
            I juni i år ändrade Nicaraguas parlament strafflagen i en gentemot
            de homosexuella diskriminerande riktning. Lagens artikel 205 stadgar
            nu fängelsestraff för den som ''lockar till, verkar för, propagerar
            för eller på ett skandalartat sätt praktiserar sexuella relationer
            mellan personer av samma kön''. Lagen har ännu inte trätt i kraft.
          </note>
          <note>
            Jag deltog själv i samtalen mellan statsministern och president
            Chamorro. Frågan om lagen gentemot de homosexuella stod inte på
            dagordningen. Däremot aktualiserades den i andra sammanhang under
            vårt besök i Nicaragua. Vi fick då beskedet att lagen inte var
            att betrakta som en lag mot homosexualitet, utan som en lag tillkommen
            för att skydda, särskilt kvinnor och barn, mot sexuella trakasserier
            samt fysiska och psykiska övergrepp.
          </note>
          <note>
            Från nicaraguansk sida instämde man dock i att lagrummet, såsom
            det utformats, kunde uppfattas som diskriminerande gentemot homosexuella.
          </note>
          <note>
            Lagparagrafen kan därför komma att ses över.
          </note>
          <note>
            Därmed finns det också anledning för Sverige att fortsätta att
            följa denna fråga. I ett demokratiskt samhälle får ingen individ
            diskriminineras för sin sexuella läggning. Detta gäller i den
            mån denna läggning inte leder till att andra skadas. Så som den
            aktuella lagparagrafen utformats utgör den ett beklagligt inslag
            i ett läge då Nicaragua uppvisar en allt större respekt för de
            mänskliga rättigheterna.
          </note>
          <note type="speaker">
            Anf. 194 KENT CARLSSON (s):
          </note>
          <note>
            Herr talman! Jag tackar statrådet Alf Svensson för detta svar.
            Jag har några kompletterande frågor.
          </note>
          <note>
            Den lag som Nicaraguas parlament har antagit undertecknades i
            juli av president Chamorro. Den har dock inte trätt i kraft ännu,
            eftersom man inte har publicerat den i Nicaraguas motsvarighet
            till
          </note>
          <note>
            Svensk författningssamling.
          </note>
          <note>
            Lagen stadgar fängelse i mellan ett och tre år. Vid
          </note>
          <note>
            ''återfall'' kan straffet förlängas med mellan två och fyra år.
          </note>
          <note>
            Av svaret framgår att man inte tog upp frågan direkt med president
            Chamorro, vilket jag förvånar mig över. Det är ju presidenten
            som formellt har undertecknat lagen. Norges statsminister tog
            upp frågan direkt vid sina samtal med president
          </note>
          <note>
            Chamorro. Det vore intressant att få veta varför man inte tog
            upp frågan på högsta nivå, direkt mellan statsministern och president
            Chamorro.
          </note>
          <note>
            Statstådet säger i svaret att man tog upp frågan i annat sammanhang.
            Det vore intressant att få veta på vilken nivå frågan togs upp.
            Var det på ministernivå eller på tjänstemmannanivå? Det här är
            nämligen en markering från svensk sida om hur viktig man anser
            att frågan är. Jag hoppas att det bakom formuleringen ''aktualiserades
            den i andra sammanhang'' döljer sig det faktum att man tog upp
            frågan på ministernivå.
          </note>
          <note>
            Det framgår inte riktigt klart av svaret om man vid de samtal
            man hade i denna fråga tydligt markerade gentemot den nicaraguanska
            regeringen att vi ser den här lagstiftningen som ett allvarligt
            och kraftigt ingrepp i de mänskliga rättigheterna. Gjorde man
            en sådan tydlig markering?
          </note>
          <note>
            Anf. 195 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Jag skall rättframt och ärligt berätta för Kent
            Carlsson att jag inte var underkunnig om den här lagen när jag
            satt öga mot öga med president Chamorro. Jag blev underkunnig
            om den efter samtalet.
          </note>
          <note>
            Jag vet att man på ministernivå tog upp frågan med president
            Chamorro. Vad som då sades vet jag däremot inte. Jag vet emellertid
            också att, om jag får använda uttrycket, mina tjänstemän som var
            med i delegationen tog upp frågan. Åtskillig tid av presskonferensen
            ägnades åt denna fråga -- om jag har blivit rätt underrättad.
            President Chamorro blev således helt klart underkunnig om vad
            vi tycker på ministernivå, på tjänstemannanivå och från svenska
            mediers sida.
          </note>
          <note>
            Lagen har dock funnits tidigare. Den fanns även under sandinisternas
            epok. Det är en gammal strafflag som har aktualiserats. Det har
            i huvudsak varit kvinnorna som har drivit på för att man skall
            ha den här typen av lagstiftning. Syftet har mera generellt varit
            att skydda framför allt barn och kvinnor mot sexuella trakasserier.
            När man presenterar lagförslaget säger man att den inte riktas
            i synnerhet mot de homosexuella.
          </note>
          <note type="speaker">
            Anf. 196 KENT CARLSSON (s):
          </note>
          <note>
            Herr talman! Oavsett om det är sandinister eller andra som styr
            Nicaragua skall vi markera vår ovilja och avsky mot att man gör
            ingrepp i de mänskliga rättigheterna.
          </note>
          <note>
            Den här lagstiftningen riktar sig mot homosexuella personer.
            Jag förstår att det kan behövas skydd för minderåriga och mot
            våldtäkter och annat våldförande, men i så fall skriver man inte
            en lag på det sätt som Nicaraguas parlament har fattat beslut
            om -- och som president Chamorro har skrivit under.
          </note>
          <note>
            Det var intressant att höra att frågan har förts upp på ministernivå.
            Det vore då intressant att få reda på vilken minister i den svenska
            regeringen som har tagit upp frågan.
          </note>
          <note>
            Vi har en utrikesförvaltning som förbereder den här typen av
            besök. Det är märkligt att den inte har uppmärksammat frågan,
            eftersom den har varit uppe i många sammanhang.
          </note>
          <note>
            Jag vill åter fråga om man från svensk sida tydligt och klart
            markerade att vi ser den här typen av lagstiftning, med denna
            utformning, som stridande mot de mänskliga rättigheterna.
          </note>
          <note>
            Anf. 197 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Jag kan svara ett mycket klart och entydigt ''ja''
            på den frågan. Vi har också talat med vår ambassad i Managua och
            gett direktiv om att man där fortsättningsvis skall följa den
            här frågan.
          </note>
          <note>
            Det har sagts mig att det för närvarande inte pågår någon direkt
            debatt i Nicaragua i ärendet. Det gör det naturligtvis litet svårare
            för ambassaden att följa den direkta interna utvecklingen i Nicaragua.
          </note>
          <note>
            Vår inställning är klar. Vi kommer att göra vad vi kan för att
            påverka. Vi har naturligtvis inte möjlighet att ändra lagen, men
            vi kan tala om vad vi tycker. Det har vi gjort, och det kommer
            vi också att göra i fortsättningen.
          </note>
          <note type="speaker">
            Anf. 198 KENT CARLSSON (s):
          </note>
          <note>
            Herr talman! Avslutningsvis vill jag tacka för dessa ytterligare
            upplysningar.
          </note>
          <note>
            Det är viktigt att man från utrikesförvaltningen --
          </note>
          <note>
            som tidigare tydligen har sumpat frågan -- följer denna fråga.
            Det som är mest aktuellt är om lagen publiceras i Nicaraguas författningssamling,
            eftersom den då börjar gälla. I det läget finns det väl anledning
            för regeringen att ta upp frågan i direkta samtal med den nicaraguanska
            regeringen för att se till att det läggs fram förslag om förändringar
            i den nicaraguanska strafflagen.
          </note>
          <note>
            Anf. 199 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Låt mig bara säga att jag nog inte kan gå med på
            att utrikesförvaltningen har sumpat frågan. Jag sade att det var
            jag själv som inte har gjort mig underkunnig. Det kan ju ha legat
            på mig och inte på förvaltningen.
          </note>
          <note type="speaker">
            Anf. 200 KENT CARLSSON (s):
          </note>
          <note>
            Herr talman! Jag sade att utrikesförvaltningen hade
          </note>
          <note>
            ''sumpat'' frågan, eftersom man i sitt förberedelsearbete inte
            har uppdaterat sig när det gäller vad som har hänt i Nicaragua.
            I den regeringsförklaring som den borgerliga regeringen avgav
            förra hösten betonade man frågan om mänskliga rättigheter oerhört
            mycket. Om den norska utrikesförvaltningen klarar av detta är
            det märkligt att den svenska inte har gjort det. Jag tycker att
            ministern skall prata med utrikesministern och utrikesförvaltningens
            tjänstemän.
          </note>
          <note>
            Överläggningen var härmed avslutad.
          </note>
          <note>
            36 § Svar på fråga 1992/93:97 om Guatemala
          </note>
          <note>
            Anf. 201 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Bertil Måbrink har frågat mig på vilket sätt regeringen
            avser att medverka till att skapa ett sådant internationellt tryck
            på regimen i
          </note>
          <note>
            Guatemala att den infriar sina utfästelser att stoppa militärens
            övergrepp.
          </note>
          <note>
            MR-läget i Guatemala är allvarligt och oroande. En av orsakerna
            härtill är det nu mer än 30-åriga inbördeskriget, som fortfarande
            inte har kunnat biläggas. De förhandlingar som nu beklagligtvis
            för tillfället avstannat påbörjades efter en överenskommelse i
            Oslo 1990 mellan regeringen och gerillan. En rad punkter står
            på dagordningen för dessa förhandlingar, varav de viktigaste rör
            mänskliga rättigheter, arméns roll samt ursprungsbefolkningarnas
            situation och ställning.
          </note>
          <note>
            Det är en skyldighet för regeringar i varje land att respektera
            de mänskliga rättigheterna. Det är därmed också den guatemalanska
            regeringens ansvar att fullt ut förhindra och beivra våldshandlingar
            samt tillse att strafflösheten upphör. President Serrano har vid
            olika tillfällen klart uttalat att straffriheten skall upphöra.
            Den svenska regeringen stödjer, bl.a. genom bidrag till den guatemalanske
            MR-ombudsmannens fältorienterade verksamhet, denna ambition.
          </note>
          <note>
            Sverige fortsätter också att i övrigt bevaka hur MR-
          </note>
          <note>
            läget utvecklas i stort samt hur presidentens uttalanden följs
            upp i praktiken. Sverige har dessutom under sitt medlemskap i
            FN:s MR-
          </note>
          <note>
            kommission arbetat aktivt för att Guatemala skall behandlas under
            den dagordningspunkt som tar upp ''kränkningar av de mänskliga
            rättigheterna'' i enskilda länder.
          </note>
          <note>
            Valet av Rigoberta Menchu till årets fredspristagare är ett erkännande
            av dem som med fredliga medel kämpar mot förtryck och som värnar
            de mänskliga rättigheterna. Det är den svenska regeringens förhoppning
            att fredsprocessen i
          </note>
          <note>
            Guatemala skall påverkas konstruktivt av uppmärksamheten kring
            fredspriset. Vi hoppas också kunna ta emot fredspristagarinnan
            på officiell nivå i Sverige i samband med att hon mottar priset
            i Oslo.
          </note>
          <note>
            Ytterligare ett positvt inslag i utvecklingen i
          </note>
          <note>
            Guatemala är den överenskommelse om flyktingåtervändande som
            nyligen träffats mellan
          </note>
          <note>
            Guatemalas regering och representanter för de guatemalanska flyktingarna
            i Mexico.
          </note>
          <note>
            Överenskommelsen är unik i sitt slag i
          </note>
          <note>
            Centralamerika. Konstruktiva bidrag från såväl de guatemalanska
            intressenterna som från FN och några ambassader, däribland den
            svenska, har lett till att överenskommelsen kunnat undertecknas.
          </note>
          <note>
            Det är nu viktigt att den genomförs på avsett sätt och att den
            respekteras fullt ut av parterna och av övriga inblandade. Den
            svenska regeringen kommer att nära följa och stödja avtalets genomförande.
          </note>
          <note>
            Överenskommelsen visar att det finns utrymme för ytterligare
            framsteg inom ramen för fredsprocessen i Guatemala. En hållbar
            uppgörelse vid förhandlingsbordet mellan regeringen och gerillan
            skulle påtagligt förbättra läget för de mänskliga rättigheterna
            i landet. Sverige kommer att fortsätta att stödja processen. Vi
            ser tecken på att FN kan komma att spela en roll i själva genomförandet
            av ett fredsavtal.
          </note>
          <note>
            Erfarenheterna inte minst från El Salvador visar på den opartiska,
            konstruktiva och positiva roll som
          </note>
          <note>
            FN kan spela i olika faser av en fredsprocess.
          </note>
          <note>
            Viktigt för fredsprocessen i Guatemala är också att
          </note>
          <note>
            Centralamerika i övrigt får en positiv utveckling.
          </note>
          <note>
            Sverige deltar därför aktivt med stöd, inte minst till
          </note>
          <note>
            Nicaragua och El Salvador, för att fredsprocesserna där skall
            krönas med framgång. En utveckling mot fred, demokrati och en
            respekt för de mänskliga rättigheterna är målet för vårt politiska
            och ekonomiska stöd till fredsprocessen i
          </note>
          <note>
            Centralamerika.
          </note>
          <note type="speaker">
            Anf. 202 BERTIL MÅBRINK (v):
          </note>
          <note>
            Herr talman! Jag tackar biståndsministern för svaret. Jag tycker
            att dess innehåll är bra, och
          </note>
          <note>
            Sveriges agerande bör få fullt stöd.
          </note>
          <note>
            Det är naturligtvis bra att nobelfredspristagarinnan kommer från
            Guatemala, men vi får inte glömma bort att konflikten handlar
            om hur hela det guatemalanska samhället är uppbyggt. 80 % av
          </note>
          <note>
            Guatemalas befolkning är indianer, men de har ingen makt och
            inget inflytande. Ett helt annat folkslag utövar makten och förtrycker
            indianerna.
          </note>
          <note>
            Så länge man inte har löst detta problem kommer naturligtvis
            brotten mot de mänskliga rättigheterna att fortgå.
          </note>
          <note>
            Jag tror att vi kan vara överens om att det förhållandet att
            45 000 människor nu kan få återvända till sitt hemland Guatemala
            inte i och för sig är en garanti för en förbättring av läget beträffande
            de mänskliga rättigheterna. Det gäller att hela tiden hålla ögonen
            på regimen. Inte heller är det förhållandet att fredspristagarinnan
            kommer från Guatemala någon garanti för ett förbättrat läge beträffande
            de mänskliga rättigheterna. Vi vet att två av hennes medarbetare
            kidnappades, men lyckligtvis klarade de sitt liv den här gången.
          </note>
          <note>
            Första halvåret 1992 avrättades 399 människor av regimens dödspatruller,
            av polisen och av militären.
          </note>
          <note>
            Jag tycker att det är bra att regeringen och biståndsoch rättighetsministern
            bevakar detta på olika plan nationellt och internationellt.
          </note>
          <note>
            Anf. 203 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Det gläder mig att Bertil Måbrink och jag är överens
            om att allt icke är som det borde vara och att garantier inte
            existerar, trots att det nu finns möjlighet för 45 000 att återvända.
          </note>
          <note>
            Jag tycker ändå att det finns anledning, vilket också framkom
            i det som Bertil Måbrink sade, att se en del positiva tecken.
            Men frågan får inte släppas med detta konstaterande, utan vi måste
            naturligtvis fortsättningsvis hålla ett tryck på regeringen.
          </note>
          <note>
            Jag kan försäkra att vi tog upp denna fråga också när vi hade
            besök av Violetta Chamorro. Det har tagits upp av utrikesministern
            i Djakarta. Som jag nämnde i mitt första svar har Sverige i FN:s
            MR-
          </note>
          <note>
            kommission understrukit nödvändigheten av att man ger situationen
            i Guatemala, enkelt uttryckt, högsta prioritet.
          </note>
          <note>
            Det finns, som sagt, åtskilligt ytterligare att göra, men Sverige
            är rejält involverat i arbetet på att också Guatemala i Mellanamerika
            skall få drägliga förhållanden.
          </note>
          <note type="speaker">
            Anf. 204 BERTIL MÅBRINK (v):
          </note>
          <note>
            Herr talman! Jag är överens med biståndsministern också om det
            här sista. Även jag tycker naturligtvis att fredsprocessen i Nicaragua
            och El Salvador har betydelse för utvecklingen mot demokrati i
          </note>
          <note>
            Guatemala. Jag betvivlar alltså inte biståndsministerns och regeringens
            engagemang i den här frågan.
          </note>
          <note>
            Överläggningen var härmed avslutad.
          </note>
          <note>
            37 § Svar på fråga 1992/93:98 om biståndsarbetares löner m.m.
          </note>
          <note type="speaker">
            Anf. 205 Statsrådet ALF SVENSS0N (kds):
          </note>
          <note>
            Herr talman! Bertil Måbrink har frågat mig om regeringen avser
            att företa en översyn av biståndsarbetares löner och förmåner.
          </note>
          <note>
            Bertil Måbrink citerar uppgifter från en artikel i tidningen
            IDAG från den 4 oktober. Enligt denna skulle kostnaderna för SIDA-anställda
            uppgå till
          </note>
          <note>
            700 000--1 000 000 kr. Vad som inte klart framgår av artikeln
            är att dessa siffror avser de totala kostnaderna för det svenska
            biståndskontoret i
          </note>
          <note>
            Angola dividerat med antalet anställda svenskar på kontoret.
            I summan ingår löner och lönebikostnader plus andra kostnader
            som t.ex.
          </note>
          <note>
            hyror, kontorsutrustning och löner för lokalanställda.
          </note>
          <note>
            För SIDA-tjänstemän som tjänstgör vid biståndskontoren gäller
            normala statliga löner.
          </note>
          <note>
            Lönerna beskattas i Sverige.
          </note>
          <note>
            Vid sidan om lönerna utgår också vissa utlandsförmåner. Dessa
            regleras i särskilda avtal som förhandlats fram mellan Statens
            arbetsgivarverk och de centrala personalorganisationerna.
          </note>
          <note>
            Personal som arbetar för enskilda organisationer har varierande
            anställningsvillkor. Vissa har s.k.
          </note>
          <note>
            volontärlön, som är låg. Andra har för svensk biståndspersonal
            mer ''marknadsmässiga'' löner.
          </note>
          <note>
            Dessa löner är normalt sett skattebefriade i
          </note>
          <note>
            Sverige.
          </note>
          <note>
            Med anledning av tidningsartiklarna i Expressen och IDAG har
            jag begärt och fått information från
          </note>
          <note>
            SIDA om SIDA:s lönepolitik och kostnader för utlandsstationerad
            personal. Den information jag fått ger mig ej anledning att företa
            en översyn av biståndsarbetarnas löner och förmåner.
          </note>
          <note type="speaker">
            Anf. 206 BERTIL MÅBRINK (v):
          </note>
          <note>
            Herr talman! Jag tackar också för det här svaret.
          </note>
          <note>
            Jag tar upp den här frågan därför att det är mycket av skall
            och av hugg och slag mot SIDA, vilket man där faktiskt inte förtjänar.
            Jag anser i motsats till många andra att SIDA är en effektiv organisation
            med en mycket väl kvalificerad personal, som utför ett fantastiskt
            arbete under mycket svåra förhållanden.
          </note>
          <note>
            Jag tycker också att detta förtjänar att omtalas, kanske i annons
            eller på annat sätt -- jag ser inte något fel i det. Jag har tagit
            upp detta bl.a. därför att kritiken inte skall få stå oemotsagd.
            Men jag tror ändå att det ligger ett problem i lönefrågan.
          </note>
          <note>
            Tidningen IDAG redovisar att det är stor löneskillnad mellan
            å ena sidan volontärer, som utför ett fantastiskt arbete till
            en kostnad av 175 000
          </note>
          <note>
            kr. per år, och å andra sidan SIDA-arbetare, som kostar mellan
            700 000 och 1 miljon kronor.
          </note>
          <note>
            Konsulterna är enligt min uppfattning det stora problemet, som
            man bör titta ytterligare en gång på. För en sådan är kostnaden
            1--2 miljoner kronor.
          </note>
          <note>
            Men det finns ytterligare ett problem, som jag är litet förvånad
            över att biståndsministern inte nämner i dag, nämligen att beträffande
            hela Afrika, vilket påpekades av riksdagens revisorer häromåret,
            belastas biståndsanslaget också med
          </note>
          <note>
            UD:s ambassadkostnader. Jag tycker att vi bör ta ytterligare
            en funderare på om det kan vara riktigt att använda biståndsanslaget
            på detta sätt, bl.a.
          </note>
          <note>
            med tanke på att man nu skall skära ned det. Detta måste klaras
            ut och renodlas.
          </note>
          <note>
            Såvitt jag vet finns det en grupp på UD som skall se över biståndsrollerna
            mellan UD och SIDA. Vad har det blivit av den?
          </note>
          <note>
            Anf. 207 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Jag vill gärna säga att jag tycker att det är bra
            att dessa frågor ställs. Också jag tycker att det är trist med
            skallet mot SIDA och dess personal, för SIDA gör i mångt och mycket
            utomordentliga insatser. Som jag sade tidigare betygsätts SIDA
            av OECD:s organ DAC och får ett högt betyg.
          </note>
          <note>
            Det är naturligtvis tufft att jobba i en organisation där kritiken
            är så pass enveten. Inte blir SIDA
          </note>
          <note>
            bättre av dessa attacker.
          </note>
          <note>
            Som svar på den sista frågan, herr talman, vill jag säga att
            vi är inriktade på en integrering mellan ambassader och biståndskontor
            för att bättre tillvarata varandras resurser. Jag menar att den
            integreringen är mycket betydelsefull. Jag tror att den är nödvändig
            när vi skall skära ner, och man är från båda håll inriktad på
            att göra något positivt av den.
          </note>
          <note>
            Det pågår en utredning, som skall lägga fram sitt resultat den
            15 december. Jag tror faktiskt att den kommer att hjälpa oss åtskilligt
            när det gäller att strama upp och kanske också delvis strukturera
            om vår biståndsgivning.
          </note>
          <note>
            Vad gäller lönerna är det viktigt att det inte bara gäller dem
            som är utskickade från SIDA eller från någon av de andra myndigheterna,
            utan samma avtal och förmåner gäller för dem som är utskickade
            från UD över huvud taget. Vi kan inte ha någon diskrepans mellan
            dem som är anställda på biståndskontoret och dem som är anställda
            på ambassaden.
          </note>
          <note>
            Det är viktigt för mig att få understryka att det förhållandet
            att lönerna blir så höga beror på att man räknar in bostad, fri
            skolgång för barnen, fri läkarvård, ersättning för tandläkarkostnader,
            semesterhemresa, av och till fördyrade levnadsomkostnader och
            ersättning för make eller maka, som utgår om vederbörande inte
            har egen inkomst.
          </note>
          <note>
            Det är inte rim och reson i att, som tidningarna gör, bunta ihop
            allt detta och kalla det lön. Det är naturligtvis mer än så. Det
            kostar för människor att lämna bostad och bohag här och att resa
            ut till ett u-land för att göra en insats där.
          </note>
          <note type="speaker">
            Anf. 208 BERTIL MÅBRINK (v):
          </note>
          <note>
            Herr talman! Riksdagens revisorer gjorde ingen värdering, som
            tidningen IDAG påstod. Det är en orättvis beskyllning. De redovisade
            bara det faktiska läget. Jag tycker att också detta skall föras
            till protokollet.
          </note>
          <note>
            Både UD:s ambassadpersonal och SIDA:s personal belastar biståndsbudgeten.
            Man räknade fram vad den här personalen i genomsnitt kostar per
            år, och man kom då fram till 1 miljon kronor. Jag menar att det
            här är en orättvisa gentemot SIDA. Det här bör klargöras och renodlas
            på ett bättre sätt.
          </note>
          <note>
            Genomsnittligt kommer SIDA-lönerna då kanske inte upp till de
            här siffrorna utan ned på en helt annan nivå. Det är såvitt jag
            förstår stor skillnad mellan UD:s ambassadpersonals och den anställda
          </note>
          <note>
            SIDA-personalens löner och förmåner.
          </note>
          <note>
            Konsulterna är ett annat problem.
          </note>
          <note>
            Anf. 209 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Jo, jag menar att de är desamma. De har samma avtal,
            och förmånerna är desamma för samma kategorier av arbetstagare.
            Om man på
          </note>
          <note>
            SIDA eller på något annat håll anställer en civilingenjör, skall
            vederbörande ha lön och ytterligare till det de omkostnader som
            det medför att ta en arbetsuppgift i Afrika, Asien eller
          </note>
          <note>
            Latinamerika.
          </note>
          <note>
            Jag tror egentligen inte att svenska folket har så förfärligt
            svårt att förstå detta. När det presenteras som om hela miljonen
            vore lön är det klart att folk reagerar. Men så är det alltså
            inte.
          </note>
          <note>
            När det sedan gäller konsulterna är det naturligtvis så att de
            kan irritera folk. Men då är det mycket viktigt att säga att SIDA
            från näringslivet, organisationer, Riksbanken, universitet och
            högskolor, lantmäteri osv. naturligtvis köper konsultuppdrag därför
            att man inte kan hålla sig med all expertis själv. Kan man bringa
            ner de kostnaderna vore mycket vunnet. Men jag tror att det är
            svårt.
          </note>
          <note type="speaker">
            Anf. 210 BERTIL MÅBRINK (v):
          </note>
          <note>
            Herr talman! Traktamenten och liknande är desamma för ambassadspersonal
            och SIDA-
          </note>
          <note>
            personal. Men lönerna -- det finns ju också en sådan del -- varierar
            väl? En ambassadör har inte samma lön som en handläggare på ett
            biståndskontor. Det finns en skillnad där. Men om man tar ut hela
            kostnaden på biståndsbudgeten, har man räknat ut ett genomsnitt
            och kommit fram till en miljon. Det är inte rättvisa enligt min
            uppfattning.
          </note>
          <note>
            Jag har en interpellation färdig till biståndsministern om neddragningen
            av biståndsanslaget. Vi får tillfälle att återkomma och diskutera
            detta med litet mer tid till vårt förfogande. Den frågan kommer.
          </note>
          <note>
            Överläggningen var härmed avslutad.
          </note>
          <note>
            38 § Svar på fråga 1992/93:99 om katastrofbistånd till Vietnam
          </note>
          <note>
            Anf. 211 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Bertil Måbrink har frågat mig huruvida regeringen
            avser anslå katastrofbistånd till Vietnam med anledning av de
            svåra översvämningar som inträffat i de centrala delarna av landet
            i början av oktober i år.
          </note>
          <note>
            Nyligen hemkommen från ett besök i Vietnam, vill jag säga att
            jag imponeras av de insatser som görs för att förändra det ekonomiska
            systemet i marknadsekonomisk riktning. Det svenska biståndet förefaller
            härvidlag utgöra ett effektivt stöd.
          </note>
          <note>
            De översvämningar som föranlett Bertil Måbrinks fråga inträffade
            alldeles innan mitt besök i
          </note>
          <note>
            Vietnam. Hösttyfonernas härjningar har i år uppenbarligen varit
            vida allvarligare än under normala år. Avsevärd materiell skadegörelse
            tillsammans med dödsoffer bland människor och djur har konstaterats.
          </note>
          <note>
            Regeringen är väl medveten om det mänskliga lidande som överallt
            omger oss, och som vi alla ständigt påminns om, i form av katastrofer,
            antingen orsakade av naturens egna nycker eller av människan själv.
            Viljan att hjälpa finns naturligtvis.
          </note>
          <note>
            Men hjälpbehoven är för närvarande mycket stora, vilket nödvändigtvis
            sätter gränser för vårt engagemang. I Vietnams fall utgår för
            närvarande redan ett icke obetydligt katastrofbistånd. Stödet
            ägnas huvudsakligen FN:s flyktingkommissaries och Diakonias aktiviteter
            i Vietnam. För 1992
          </note>
          <note>
            beräknas detta stöd att uppgå till ca 15 miljoner kronor.
          </note>
          <note>
            Ännu har vi inte nåtts av någon internationell appell i det aktuella
            fallet. Då en sådan föreligger kommer den att behandlas på vederbörligt
            sätt.
          </note>
          <note>
            Härvid kommer dessa behov naturligtvis att vägas mot andra trängande
            behov av katastrofhjälp.
          </note>
          <note>
            Mot bakgrund av dessa omständigheter ser jag mig förhindrad att
            nu göra någon utfästelse om ytterligare bidrag till katastrofoffer
            i Vietnam.
          </note>
          <note type="speaker">
            Anf. 212 BERTIL MÅBRINK (v):
          </note>
          <note>
            Herr talman! Jag tackar biståndsministern också för detta svar.
            Jag är litet besviken på att jag inte kunde få ett mer konkret
            svar. Det sägs ju att översvämningskatastrofen är den värsta som
            har skett på 70 år i Vietnam, och det säger inte litet.
          </note>
          <note>
            Översvämningarna har åstadkommit mycket stor skada, och vi vet
            att Vietnam är ett mycket fattigt land.
          </note>
          <note>
            Vietnam har nu också har ändrat sin ekonomiska politik så att
            det sker en dynamisk ekonomisk utveckling. Denna katastrof kan
            innebära att denna utveckling bromsas upp, och det tror jag skulle
            vara mycket olyckligt.
          </note>
          <note>
            Jag tolkar svaret så, att kommer det en begäran från någon internationell
            organisation -- det skulle såvitt jag förstår i så fall vara fråga
            om FN eller något av dess organ -- skulle Sverige vara berett
            att positivt pröva den begäran. Har det kommit någon begäran från
            Vietnams regering till den svenska regeringen? Om det har gjort
            det förstår jag att de har fått samma svar. Det tycker jag är
            synd. Om
          </note>
          <note>
            Vietnams regering har begärt en hjälpinsats tycker jag att man
            skulle kunna ställa upp på en sådan.
          </note>
          <note>
            Anf. 213 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Att Vietnam har ändrat sin ekonomiska politik är
            uppenbart, och det är, som jag tidigare sade i svaret, glädjande.
            Jag tror förstås inte att denna utveckling kommer att stärkas
            eller bromsas upp, i varje fall inte i någon stor omfattning,
            av denna utomordentligt svåra översvämning. Jag vill gärna ha
            sagt, herr talman, att det var imponerande att se den idoghet
            som vietnameserna visar när det gäller att bygga upp och utveckla
            sitt land.
          </note>
          <note>
            Regeringen har den policyn -- och jag tror att vi måste hålla
            fast vid den -- att det är FN-appeller som vi positivt tar upp
            och nästan i regel försöker medverka i. Jag tycker faktiskt att
            det blir lättast också för mottagarlandet om denna typ av insatser
            eller åtgärder är samordnade av FN. Det är inte alltid lätt för
            ett mottagarland att hantera alla bilaterala relationer, inte
            minst vid en katastrof.
          </note>
          <note type="speaker">
            Anf. 214 BERTIL MÅBRINK (v):
          </note>
          <note>
            Herr talman! Vi är överens om att samordnade internationella
            insatser naturligtvis är nödvändiga och mer effektiva än om ett
            enskilt land skall gå in med en liten del. Men i detta fall tycker
            jag ändå att
          </note>
          <note>
            Sverige skulle kunna göra det.
          </note>
          <note>
            Biståndsministern säger i svaret att det varit positivt att man
            förändrat det ekonomiska systemet i marknadsekonomisk riktning
            och att det svenska biståndet härvidlag förefaller utgöra ett
            effektivt stöd. Om man nu får detta avbräck finns en viss risk
            att processen kan stoppas upp. Det skulle kanske kunna förhindras
            om Sverige gick in med ett katastrofbistånd på 5--10 miljoner
            kronor, eller vad det kan röra sig om. Det skulle kanske också
            sätta fart på de andra länderna.
          </note>
          <note>
            Överläggningen var härmed avslutad.
          </note>
          <note>
            39 § Svar på fråga 1992/93:112 om brott mot barnkonventionen
          </note>
          <note>
            Anf. 215 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Bertil Måbrink har frågat mig om regeringen avser
            att ta upp frågan om brott mot barnkonventionen med berörda länder.
          </note>
          <note>
            Det är med avsky och bestörtning som vi alla tar del av rapporter
            om övergrepp mot barn. Alla barn, i vilket land de än är födda,
            har rätt att få en god start i livet. De har rätt att få sina
            materiella och känslomässiga behov tillfredsställda. De har rätt
            till ett liv i trygghet och social gemenskap. Barn är särskilt
            känsliga för övergrepp och behöver vuxnas hjälp med att värna
            sina mänskliga rättigheter. Det är dessutom så, att då barn utgör
            nästan halva mänskligheten innebär det att åtgärder för att skydda
            deras rättigheter i hög grad påverkar situationen vad gäller respekten
            för mänskliga rättigheter i stort.
          </note>
          <note>
            Regeringen har med glädje kunnat notera att barnkonventionen
            i dag har ratificerats av ca 120
          </note>
          <note>
            stater, vilket näst efter konventionen om rasdiskriminering är
            bland det högsta antalet ratifikationer bland konventionerna till
            skydd för de mänskliga rättigheterna. Ratifikationsprocessen har
            dessutom gått osedvanligt snabbt. Dess värre har vi dock samtidigt
            kunnat konstatera att det ökade antalet stater som ratificerat
            konventionen om barnets rättigheter inte har lett till en motsvarande
            minskning i antalet alarmerande rapporter om kränkningar av barnets
            rättigheter.
          </note>
          <note>
            Vägen tycks vara lång mellan att vara part till konventionen
            och till att faktiskt tillämpa dess bestämmelser. Detta är något
            som den svenska regeringen påtalat i en rad tal i FN:s kommission
            för de mänskliga rättigheterna och i generalförsamligens tredje
            utskott. Så kommer att ske även under den nu pågående generalförsamlingen.
          </note>
          <note>
            Enligt barnkonventionens bestämmelser skall övervakningen av
            staternas efterlevnad av konventionens bestämmelser utföras av
            en kommitté av tio experter. De stater som anslutit sig till konventionen
            skall regelbundet rapportera till kommittén om de åtgärder som
            de har vidtagit för att uppfylla sina åtaganden enligt konventionen.
          </note>
          <note>
            Den första rapporten till övervakningskommittén skall inlämnas
            inom två år efter det att en stat ratificerat konventionen. Sverige
            och Bolivia var de stater som först inkom med sina rapporter till
            kommittén. Sverige inlämnade sin rapport den 1
          </note>
          <note>
            september 1992. Fram till årsskiftet skall totalt 57
          </note>
          <note>
            stater inkomma med sin första rapport. Under 1993
          </note>
          <note>
            skall ytterligare 44 stater inkomma med rapporter.
          </note>
          <note>
            Bestämmelserna om barnkonventionens genomförande kan sägas vara
            byggda på grundtanken att en dialog skall komma till stånd mellan
            staterna, kommittén för barnets rättigheter, de olika FN-organen
            och frivilligorganisationerna.
          </note>
          <note>
            För att främja konventionens genomförande och internationellt
            samarbete har FN:s barnfond
          </note>
          <note>
            (UNICEF) och andra FN-organ getts rätt att delta vid kommitténs
            granskning av rapporterna. De kan även själva avge rapporter till
            kommittén om konventionens tillämpning. Även frivilligorganisationer
            kan inbjudas att komma med råd till kommittén angående genomförandet
            av konventionen. Kommittén kan till dessa organ och organisationer
            överlämna rapporter från stater om rapporterna innehåller en begäran
            om tekniskt bistånd. I samband med ett sådant överlämnande kan
            kommittén ge sina synpunkter och förslag angående behovet av bistånd.
          </note>
          <note>
            Den svenska regeringen försöker att på olika sätt stödja övervakningskommittén
            i dess arbete. Bl.a.
          </note>
          <note>
            har Sverige tagit initiativ till resolutioner i FN:s kommission
            för de mänskliga rättigheterna och i generalförsamlingen för att
            utöka mötestiden för kommittén. Vi har också uttalat oss gillande
            om kommitténs rekommendationer om att FN:s center för mänskliga
            rättigheter skall tillhandahålla teknisk hjälp för att bistå enskilda
            stater i deras arbete med att efterleva konventionen.
          </note>
          <note>
            Utöver de övervakningsmekanismer som regleras i själva barnkonventionen
            är det givetvis så att regeringen i både bilaterala och multilaterala
            sammanhang tar upp frågan om kränkningar av de mänskliga rättigheterna,
            inbegripet barnets rättigheter. Mot bakgrund av att denna regering
            i hög grad lyfter fram demokrati- och MR-kriterier i biståndspolitiska
            överväganden aktualiseras frågan om barnets rättigheter även i
            detta sammanhang.
          </note>
          <note type="speaker">
            Anf. 216 BERTIL MÅBRINK (v):
          </note>
          <note>
            Herr talman! Jag tackar för det utförliga svaret.
          </note>
          <note>
            För två år sedan satt statschefer från 159 länder i
          </note>
          <note>
            FN och lovade dyrt och heligt att de när de kom hem skulle göra
            något åt de fruktansvärda förbrytelser som deras egna länder begår
            mot sina barn. Men vad gjorde många av de här statscheferna? Jo,
            de åkte hem och gjorde ingenting. De fortsätter sina förbrytelser.
            De har inte gjort någonting av vad som stadgas i den här konventionen.
          </note>
          <note>
            Jag var mycket glad när konventionen kom till för två år sedan,
            och jag anser fortfarande att den är en av flera viktiga bitar
            i arbetet för att förhindra våld, mord, tortyr, fängelse och annat
            som barn utsätts för i olika länder.
          </note>
          <note>
            Det sägs att vi skall ha en dialog med de här regimerna, i Brasilien,
            Paraguay, Thailand, osv. Ja visst, men hur länge skall vi ha det?
          </note>
          <note>
            Nu säger biståndsministern också att det i biståndet finns en
            del om mänskliga rättigheter, och det innebär att vi när vi diskuterar
            bistånd med våra programländer skall kunna ta upp sådana frågor.
            Vi vet exempelvis att Indien har 15 miljoner gatubarn.
          </note>
          <note>
            I Indien sliter små barn hårt på olika arbetsplatser och sliter
            sönder sina kroppar. Har detta tagits upp från Sveriges sida med
            Indien, som är ett stort biståndsmottagarland?
          </note>
          <note>
            Anf. 217 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Jag håller helt med Bertil Måbrink om att denna
            barnens egen lag hälsades med stor glädje och tillfredsställelse
            av oss alla. Samtidigt kände vi säkert också ängslan, för att
            inte säga stort tvivel och stor tvekan, när vi såg de här regeringscheferna
            på fotot. Vi funderade nog litet till mans hur de skulle kunna
            drabbas av någon pånyttfödelse och sinnesändring. Vi visste ju
            att de kom från länder där man verkligen nonchalerar och förtrampar
            barnens rättigheter.
          </note>
          <note>
            Det vi kan göra och aldrig får upphöra att göra är att i tid
            och otid påtala att den som har skrivit under den här konventionen
            också får rätta och packa sig efter dess innehåll. Den bör man
            rätta sig efter --
          </note>
          <note>
            oavsett om man har skrivit under den eller inte. Det är ingenting
            annat än respekt för individen och individens fri- och rättigheter
            och integritet.
          </note>
          <note>
            Jag kan försäkra Bertil Måbrink att jag själv inte vid något
            tillfälle har varit i något av våra mottagarländer för bistånd
            utan att ha tagit upp detta. Är det något som jag känner mig av
            samvetet nödd att göra är det att påtala barns och kvinnors situation
            i våra mottagarländer.
          </note>
          <note>
            Det är min innerliga förhoppning att vi skall komma dithän att
            vi hittar bra kriterier att visa på för mottagarländerna, när
            vi förhandlar om nytt eller fortsatt bistånd. Vi måste kunna visa
            att det finns en del kriterier som de faktiskt måste börja uppfylla
            för att Sverige skall vilja vara biståndsgivare fortsättningsvis.
          </note>
          <note type="speaker">
            Anf. 218 BERTIL MÅBRINK (v):
          </note>
          <note>
            Herr talman! Det som biståndsministern nu kompletterar med är
            viktigt. Det kom en ILO-
          </note>
          <note>
            rapport i somras som visar på att det finns hundratals miljoner
            barnarbetare i världen. Det finns minst 6--7 miljoner i Asien,
            12 miljoner i
          </note>
          <note>
            Nigeria och i vissa länder i Latinamerika 26
          </note>
          <note>
            miljoner barn, som tvingas ut i hårt arbete. Det är inte fråga
            om att vara hemma på bondgården, litet pittoreskt. Det handlar
            om helt andra saker --
          </note>
          <note>
            arbete i stenbrott, gruvor, mattfabriker och bordeller, tolv
            timmar om dagen eller mera.
          </note>
          <note>
            Det har kommit ett förslag om märkning av varor som kommer från
            länder som inte har barnarbetare, för att stävja barnarbete med
            framställning av exportvaror. Vad säger biståndsministern om ett
            sådant förslag? Är det realistiskt? Går det att kontrollera?
          </note>
          <note>
            Anf. 219 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Det är bedrövligt att vi har den situation vi har
            världen över, med många barnarbetare som får växa upp under helt
            oacceptabla och odrägliga förhållanden. Många av dem når aldrig
            ens ungdomsåren, därför att de slits ner, förstörs både fysiskt
            och psykiskt på grund av de arbetsinsatser som krävs av dem.
          </note>
          <note>
            Dess värre finns det i en del länder världen över en inställning
            till barn, till medmänniskan, som vi känner ett väldigt främlingskap
            inför. Vi skall också känna ett stort främlingskap inför den.
            Denna relativistiska inställning till medmänniskan finns där,
            och det är i synnerhet kvinnor och barn som drabbas. Den inställningen
            finns av tradition och av religion. Det är därför utomordentligt
            viktigt att i tid och otid understryka FN:s konventioner, som
            man har ratificerat och sagt sig vilja acceptera.
          </note>
          <note type="speaker">
            Anf. 220 BERTIL MÅBRINK (v):
          </note>
          <note>
            Herr talman! I barnkonventionen finns vissa konkreta krav som
            skall uppfyllas till år 2000. Men det är också förknippat med
            stora finansiella insatser, vad jag förstår. Det rör sig om åtskilliga
            miljarder. Där måste Sverige åta sig en stor del.
          </note>
          <note>
            Hur kommer det att gå? Vi skär ju ner biståndet nu.
          </note>
          <note>
            Jag säger inte att det kommer att ske på detta område, och jag
            hoppas att det inte gör det. Det är
          </note>
          <note>
            1,5 miljarder det rör sig om, och det är stora pengar.
          </note>
          <note>
            Jag hoppas att våra åtaganden när det gäller uppfyllandet av
            barnkonventionen och insatserna i olika länder där dessa brott
            begås inte kommer att drabbas av dessa nedskärningar. Det skulle
            vara oerhört olyckligt.
          </note>
          <note>
            Anf. 221 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Jag håller med om att 1,5 miljarder är stora pengar.
            Trösten för mig får vara att det inte blev 3 eller 4,5 miljarder.
            Det stannar vid 1,5
          </note>
          <note>
            miljarder. Jag kan försäkra Bertil Måbrink att vi gör så stora
            ansträngningar vi kan, efter så gott förstånd det nu går att mobilisera,
            för att de sämst ställda inte skall drabbas.
          </note>
          <note>
            Det är i synnerhet åtgärder som effektiviseringar som vidtas.
            Men det är klart att någon drabbas. Det råder inga tvivel om att
            något projekt drabbas. 1,5
          </note>
          <note>
            miljarder är mycket pengar.
          </note>
          <note>
            Vi får göra det bästa av situationen. Målet är att vi så snabbt
            som möjligt igen skall nå upp till 1 % av
          </note>
          <note>
            BNI.
          </note>
          <note type="speaker">
            Anf. 222 BERTIL MÅBRINK (v):
          </note>
          <note>
            Herr talman! Detta är det sista jag skall säga. Tiden rinner
            i väg här.
          </note>
          <note>
            Jag tackar för detta. Jag tror att det är mycket viktigt att
            vi har den här barnkonventionen uppe kontinuerligt. Av svaret
            har jag förstått att regeringen är aktiv på det här området. Det
            gäller naturligtvis att vi alla är aktiva. När vi är ute i världen
            som riksdagsledamöter och politiker är det vår uppgift att ha
            tummen i ögat på de representanter vi träffar för de länder där
            det bevisligen begås sådana brott. Då tror jag att vi kan åstadkomma
            en hel del fram till år 2000.
          </note>
          <note>
            Överläggningen var härmed avslutad.
          </note>
          <note>
            40 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1992/93:28 till trafikutskottet
          </note>
          <note>
            1992/93:29 och 30 till socialförsäkringsutskottet
          </note>
          <note>
            1992/93:40 till arbetsmarknadsutskottet
          </note>
          <note>
            1992/93:47 till näringsutskottet
          </note>
          <note>
            1992/93:48 till lagutskottet
          </note>
          <note>
            1992/93:51 till näringsutskottet
          </note>
          <note>
            1992/93:55 till bostadsutskottet
          </note>
          <note>
            1992/93:56 till näringsutskottet
          </note>
          <note>
            1992/93:61 till socialutskottet
          </note>
          <note>
            1992/93:65 till skatteutskottet
          </note>
          <note>
            1992/93:70 till konstitutionsutskottet
          </note>
          <note>
            1992/93:72 till trafikutskottet
          </note>
          <note>
            1992/93:73, 76 och 78 till försvarsutskottet
          </note>
          <note>
            1992/93:84 till trafikutskottet
          </note>
          <note>
            1992/93:85 till konstitutionsutskottet
          </note>
          <note>
            1992/93:87, 89 och 90 till näringsutskottet
          </note>
          <note>
            1992/93:92 till skatteutskottet
          </note>
          <note>
            1992/93:93 till trafikutskottet
          </note>
          <note>
            1992/93:101 till finansutskottet
          </note>
          <note>
            1992/93:102 till trafikutskottet
          </note>
          <note>
            1992/93:104 till konstitutionsutskottet
          </note>
          <note>
            1992/93:107 till trafikutskottet
          </note>
          <note>
            1992/93:109 till justitieutskottet
          </note>
          <note>
            1992/93:110 till lagutskottet
          </note>
          <note>
            1992/93:113 till konstitutionsutskottet
          </note>
          <note>
            1992/93:114 till socialutskottet
          </note>
          <note>
            1992/93:116 till socialförsäkringsutskottet
          </note>
          <note>
            1992/93:117 till arbetsmarknadsutskottet
          </note>
          <note>
            1992/93:118 till lagutskottet
          </note>
          <note>
            1992/93:120 till konstitutionsutskottet
          </note>
          <note>
            1992/93:123 till finansutskottet
          </note>
          <note>
            1992/93:128 till trafikutskottet
          </note>
          <note>
            1992/93:129 till socialutskottet
          </note>
          <note>
            1992/93:132 till trafikutskottet
          </note>
          <note>
            Motionerna
          </note>
          <note>
            1992/93:Kr1--Kr3 till kulturutskottet
          </note>
          <note>
            1992/93:N3 och N4 till näringsutskottet
          </note>
          <note>
            1992/93:L5 och L6 till lagutskottet
          </note>
          <note>
            1992/93:Fi4--Fi8 till finansutskottet
          </note>
          <note>
            1992/93:So1--So4 till socialutskottet
          </note>
          <note>
            41 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Justitieutskottets betänkanden 1992/93:JuU1 och
          </note>
          <note>
            JuU2
          </note>
          <note>
            Lagutskottets betänkanden 1992/93:LU1 och LU2
          </note>
          <note>
            Kulturutskottets betänkanden 1992/93:KrU1--
          </note>
          <note>
            KrU3
          </note>
          <note>
            Trafikutskottets betänkanden 1992/93:TU1 och
          </note>
          <note>
            TU2
          </note>
          <note>
            Jordbruksutskottets betänkande 1992/93:JoU2
          </note>
          <note>
            42 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:94 Dubbelbeskattningsavtal mellan
          </note>
          <note>
            Sverige och Botswana
          </note>
          <note>
            1992/93:130 Vissa jordbrukspolitiska frågor
          </note>
          <note>
            43 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 30 oktober
          </note>
          <note type="speaker">
            1992/93:27 av Leif Carlson (m) till näringsministern om dispens
            från PET-lagen:
          </note>
          <note>
            Enligt en artikel i Dagens Nyheter den 22 oktober finns en stark
            oro bland småbryggerierna att den nya PET-flaskelagen -- om den
            tillämpas fullt ut --
          </note>
          <note>
            skall slå ut de mindre bryggerierna och därigenom minska konkurrensen
            i bryggeribranschen.
          </note>
          <note>
            De investeringar som små bryggerier tvingas göra om PET-lagen
            tillämpas utan dispenser är för dyra för småbryggerierna. PET-lagen
            är anpassad till bryggerijättarna eftersom det krävs mycket stora
            investeringar om lagen skall följas.
          </note>
          <note>
            Enligt artikeln har det föreslagits att småbryggerier kan köpa
            disktjänster hos de större bryggerierna.
          </note>
          <note>
            Detta leder emellertid till att de hamnar helt i händerna på
            bryggerijättarna. PET-lagen är till den grad anpassad till de
            stora bryggeriernas villkor att man från småbryggarhåll öppet
            misstänker ett samarbete mellan dåvarande miljöminister Birgitta
          </note>
          <note>
            Dahl, som drev fram lagen, och bryggarföreningen, som styrs av
            bryggerijättarna.
          </note>
          <note>
            De mindre bryggerierna återfinns ofta i mindre orter. Dessa bryggerier
            har vanligtvis också en god och nära kontakt med sin hemmamarknad.
            Deras produkter säljs i allmänhet i närområdet, vilket minskar
            behovet av transporter.
          </note>
          <note>
            Vilka åtgärder avser näringsministern vidta så att de mindre
            bryggerierna inte slås ut?
          </note>
          <note>
            44 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 30 oktober
          </note>
          <note type="speaker">
            1992/93:132 av Lennart Daléus (c) till näringsministern om exporten
            av elkraft:
          </note>
          <note>
            Svenska kraftföretag planerar via Baltic Cable en förbindelse
            till Tyskland som kan användas till mer än tillfälligt ''utbyte''
            av el. Den, liksom redan befintliga kablar till Danmark, kan uppenbarligen
            komma att användas till en systematisk export av el. En sådan
            export står uppenbarligen inte i överensstämmelse med besluten
            om avvecklingen av den svenska kärnkraften.
          </note>
          <note>
            Vilka åtgärder avser regeringen att vidta för att skapa garantier
            för att det svenska elöverskottet inte används till en sådan systematisk
            export av el som står i konflikt med avvecklingen av kärnkraften?
          </note>
          <note>
            den 2 november
          </note>
          <note>
            1992/93:133 av Britta Bjelle (fp) till justitieministern om försöksverksamheten
            med livvaktsskydd m.m.:
          </note>
          <note>
            I somras utrustades polisdistrikten med s.k.
          </note>
          <note>
            larmpaket som skulle erbjudas hotade personer.
          </note>
          <note>
            Samtidigt tillfördes fyra länsstyrelser 10 miljoner kronor att
            användas för en försöksverksamhet med livvaktsskydd.
          </note>
          <note>
            Enligt uppgifter i bl.a. massmedia har mycket få larmpaket delats
            ut. Ej heller lär livvaktspengarna ha kommit att utnyttjas i någon
            större grad.
          </note>
          <note>
            Med tanke på att skyddsbehovet knappast har minskat för den aktuella
            gruppen brottsoffer vill jag fråga justitieministern vad justitieministern
            avser göra för att anvisade resurser kommer till användning?
          </note>
          <note>
            45 § Kammaren åtskildes kl. 20.07.
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början t.o.m. ajourneringen
            kl. 16.56 och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
