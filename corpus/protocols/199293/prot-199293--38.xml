<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--38</head>
          <docDate when="1992-12-04 00:00:00">1992-12-04 00:00:00</docDate>
        </div>
      </front>
      <body>
        <div>
          <note>
            1 § Avsägelse
          </note>
          <note>
            Andre vice talmannen meddelade att Hans
          </note>
          <note>
            Lindblad (fp) anhållit om att fr.o.m. den 12 januari
          </note>
          <note>
            1993 bli entledigad från uppdraget som ledamot av riksdagen.
          </note>
          <note>
            Kammaren biföll denna avsägelse.
          </note>
          <note>
            2 § Svar på interpellation 1992/93:34 om
          </note>
          <note>
            Turkiets militära närvaro i norra Irak
          </note>
          <note>
            Anf. 1 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Berith Eriksson har frågat mig om regeringen avser
            att protestera mot Turkiets militära närvaro i norra Irak och
            vilka möjligheter regeringen ser för att aktivera ESK och FN för
            att förhindra upprättandet av en turkisk säkerhetszon i Irak.
          </note>
          <note>
            Herr talman! Turkiet inledde i mitten av oktober militära operationer
            i norra Irak för att tillsammans med de irakiska kurdernas styrkor
            driva ut PKK-
          </note>
          <note>
            gerillan från sina baser i området. PKK har vid flera tillfällen
            med våldsmetoder stoppat gränshandeln mellan Turkiet och norra
            Irak och därmed skurit av försörjningskanalerna för de irakiska
            kurderna i området. Bl.a. av detta skäl har PKK kommit att utgöra
            en gemensam fiende till Turkiet och de irakiska kurderna. När
            Turkiet inledde sin militära intervention i norra Irak hade strider
            mellan de irakiska kurdernas styrkor och PKK redan pågått i några
            veckor.
          </note>
          <note>
            Det faktum att de irakiska kurderna och den turkiska militären
            har stridit på samma sida mot
          </note>
          <note>
            PKK understryker uppfattningen att man måste skilja på PKK och
            frågan om kurdernas ställning och rättigheter. Från svensk sida
            betonar vi kurdernas demokratiska och mänskliga rättigheter, men
            vi kan inte acceptera PKK:s mål eller dess metoder.
          </note>
          <note>
            Varje stat har en självklar rättighet, och även en skyldighet,
            att försvara sig mot terrorism och våldshandlingar. Det är dock
            viktigt att detta sker i enlighet med demokratiska principer och
            inom ramen för den internationella rättsordningen, som inte ger
            ett land rätt att ockupera ett annat lands territorium och där
            upprätta en säkerhetszon.
          </note>
          <note>
            Turkiet har förklarat att kampanjen i norra Irak är en tidsmässigt
            begränsad aktion som enbart riktar sig mot PKK. Man har förklarat
            att man inte har för avsikt att upprätta en säkerhetszon i området
            och att de turkiska styrkorna skall dras tillbaka inom kort. Därmed
            ter sig spekulationerna om en turkisk annektering av området inaktuella.
            Jag utgår ifrån att Turkiet kommer att agera i enlighet med dessa
            förklaringar. Vi kommer från svenskt håll att fortsätta att följa
            frågan noga.
          </note>
          <note>
            Mot denna bakgrund ser jag i dag inga förutsättningar för att
            ta upp frågan i FN eller ESK.
          </note>
          <note>
            Den europeiska säkerhetskonferensen, ESK, ser sig för övrigt
            visserligen som ett regionalt organ enligt FN:s stadga, men ESK
            ser inte som sin uppgift att agera i politiska frågor som ligger
            utanför dess överenskomna tillämpningsområde.
          </note>
          <note>
            Norra Irak hör inte till detta tillämpningsområde.
          </note>
          <note>
            Den turkiska regeringen deklararerade vid sitt tillträde för
            ett år sedan att respekten för de mänskliga rättigheterna skulle
            förbättras och att kurdfrågan skulle lösas genom ekonomiska, sociala
            och demokratiska investeringar i de sydöstra delarna av Turkiet.
            Jag hoppas att Turkiet framdeles kommer att agera efter dessa
            riktlinjer.
          </note>
          <note type="speaker">
            Anf. 2 BERITH ERIKSSON (v):
          </note>
          <note>
            Herr talman! Jag tackar utrikesministern för svaret.
          </note>
          <note>
            Så många förändringar som har skett och som nu sker i en rasande
            takt i världen har vi tidigare inte upplevt. Självfallet kräver
            tiden därför, inte minst av utrikespolitiken, snabba beslut och
            handlingskraft baserad på intresse, engagemang och kunskap.
          </note>
          <note>
            För en månad sedan, den 5 november, ställde jag några frågor
            till utrikesministern om Turkiets närvaro i irakiska Kurdistan.
            En månad är en ganska lång tid när det gäller andra länders politiska
            och militära utspel.
          </note>
          <note>
            Turkiet har snart slutfört sitt tillbakadragande från
          </note>
          <note>
            Kurdistan. Att den turkiska ockupationsarmén nu drar sig tillbaka
            är nog inte ett resultat av regimens egen vilja eller den svenska
            regeringens tystnad, utan det är ett resultat av att det finns
            länder, exempelvis Tyskland, som reagerade och agerade snabbt
            och som markerade för den turkiska regimen att dess militära närvaro
            i irakiska
          </note>
          <note>
            Kurdistan inte kunde accepteras.
          </note>
          <note>
            Den bild av verkligheten som utrikesministern ger i sin beskrivning
            av händelseförloppet vid turkarnas inmarsch i norra Irak tyder
            på en hög grad av okunnighet och är faktiskt felaktig. Den kurdiska
            federationen, kurdernas regering och parlament har aldrig bett
            om Turkiets hjälp. Tvärtom har partiledarna Barzani och Talabani
            och parlamentet bestämt protesterat vid flera tillfällen.
          </note>
          <note>
            Den talmansdelegation som nyligen besökte
          </note>
          <note>
            Sverige hade med sig kapitulationsdokumentet som
          </note>
          <note>
            PKK-styrkans talesman undertecknat den 29
          </note>
          <note>
            oktober. Dagen efter, den 30 oktober, gick den turkiska militären
            in med 20 000 soldater och ockuperade ett område på mer än 40
            000 km2. Den turkiska styrkan har inte fört några strider i området,
            eftersom den kurdiska persmergan redan hade avväpnat PKK-styrkan
            och fört den i förvar på en särskilt övervakad plats. Men veckorna
            innan ockupationen bombade turkarna områden i irakiska Kurdistan,
            som så många gånger förr, utan urskiljning, vilket medförde att
            fler civila irakiska kurder än anhängare av PKK-gerillan dödades.
          </note>
          <note>
            I det här sammanhanget bör påpekas att den styrka som fanns inne
            i irakiska Kurdistan var marginell.
          </note>
          <note>
            De flesta PKK-aktivisterna finns inne i Turkiet. En del av dem
            finns i skydd av antingen Saddam,
          </note>
          <note>
            Rafsanjani eller Hafez al Assad.
          </note>
          <note>
            PKK har med våldsmetoder stoppat gränshandeln genom att skjuta
            lastbilschaufförer, men det har skett på den turkiska sidan. För
            mig är det ofattbart att inte Turkiet med sin stora militärmakt
            kan säkra
          </note>
          <note>
            20 km väg innanför sina egna gränser.
          </note>
          <note>
            PKK använder sig av terrormetoder, men man kan knappast påstå
            att det är en maffiaorganisation.
          </note>
          <note>
            PKK har fötts ur en verklighet, nämligen det turkiska förtrycket
            av den kurdiska minoriteten.
          </note>
          <note>
            Statens terror och gerillans terror har hela tiden skruvats upp,
            men det finns en mycket klar och påtaglig relation.
          </note>
          <note>
            Till sist vill jag fråga: Kan man bedriva utrikespolitik enbart
            med förhoppningar? Norra
          </note>
          <note>
            Irak hör inte till ESK:s tillämpningsområde, men hela Turkiet
            gör det. Trots åratals förhoppningar har situationen hela tiden
            försämrats i de kurdiska provinserna i Turkiet. Den Amnestyrapport
            som kom för några veckor sedan borde bara den ses så allvarligt
            av ESK:s länder att man reagerade mot
          </note>
          <note>
            Turkiets väg bort från sina storstilade deklarationer om respekt
            för mänsklga rättigheter. Turkiet är ju medlem av ESK, och man
            måste väl också fråga sig vad medlemsländerna gör utanför sitt
            eget territorium.
          </note>
          <note type="speaker">
            Anf. 3 VIOLA FURUBJELKE (s):
          </note>
          <note>
            Herr talman! Sveriges utrikespolitik i vad avser
          </note>
          <note>
            Turkiet kan inte benämnas som annat än strutspolitik. Det är
            den slutsats som jag drar efter att ha hört interpellationssvaret
            och utrikesministerns såväl som biståndsministerns tidigare uttalanden
            om Turkiet. Att likt strutsen sticka huvudet i sanden för att
            slippa se det obehagliga löser inga problem, särskilt inte när
            man som Sverige inom kort skall bli ordförandeland i ett för Turkiet
            och Sverige gemensamt organ, vars främsta uppgift är att förhindra
            och lösa konflikter, inte att gömma undan och förtiga dem.
          </note>
          <note>
            I ESK:s Parisstadga slås målen och medlen när det gäller demokrati,
            marknadsekonomi, icke-våld, respekt för minoriteters och gränsers
            okränkbarhet fast. Turkiet har därtill undertecknat Europarådets
            och FN:s konvention om mänskliga rättigheter samt konventionen
            om tortyr.
          </note>
          <note>
            Utrikesministern säger i slutet av interpellationssvaret att
            hon ''hoppas att Turkiet framdeles kommer att agera efter dessa
            riktlinjer.''
          </note>
          <note>
            Såsom ordförandeland i ESK duger det inte med fromma förhoppningar,
            utan det krävs även ett agerande.
          </note>
          <note>
            Det finns mycket litet som tyder på att Turkiets deklarationer
            är annat än tomt prat. Verkligheten med Turkiets behandling av
            den kurdiska minoriteten på 15 miljoner människor pekar i stället
            på det rakt motsatta.
          </note>
          <note>
            Turkiets behandling av kurderna står inte Saddam
          </note>
          <note>
            Husseins efter. I krigföringen ingår som mildare varianter förtryck,
            diskriminering och tortyr. Som mer uppseendeväckande varianter
            ingår mord på enskilda och utplåning av hela städer och byar i
            kurdiska områden -- dock utan att Sverige reagerar.
          </note>
          <note>
            Inte har väl Sverige officiellt fördömt bombningarna av Sirnak
            och av ytterligare två städer för två par veckor sedan?
          </note>
          <note>
            Har Sverige officiellt fördömt förhållandet att, enligt Amnestys
            rapport den 10 november i år, antalet ''politiska mord nått oöverträffad
            nivå''?
          </note>
          <note>
            Har Sverige fördömt att systematisk tortyr blir allt vanligare
            och att minst tretton personer den senaste tiden dött i häkte
            efter tortyr?
          </note>
          <note>
            Den turkiska regeringen sade vid sitt tillträde att alla polisstationer
            skall få väggar av glas. Är detta det som man kommer att få se
            genom dessa väggar, då måste man reagera.
          </note>
          <note>
            Turkiets säkerhetsstyrkor arbetar i sydöstra
          </note>
          <note>
            Turkiet, med nära nog total straffrihet enligt
          </note>
          <note>
            Amnesty. Är detta inte tillräckligt för att Sverige som ordförandeland
            i ESK skall reagera?
          </note>
          <note>
            Utrikesministern hävdar säkert att Turkiet har rätt att försvara
            sig mot våldshandlingar och terrorism.
          </note>
          <note>
            Kan verkligen 10 000 PKK-anhängare rättfärdiga att 15 miljoner
            kurder i Turkiet och ytterligare några miljoner kurder i Irak
            offras på vägen?
          </note>
          <note>
            Turkiets militära intrång i norra Irak är varken mer eller mindre
            ett led i Turkiets försök att splittra och försvaga kurderna.
            De irakiska kurdernas relativa självständighet efter Gulfkriget
            ses naturligtvis som ett hot av Turkiet. De egna kurdernas krav
            på självbestämmande kan ju få näring av de irakiska kurdernas
            relativa framgångar.
          </note>
          <note>
            Rätt till självbestämmande är visserligen en av de mänskliga
            rättigheterna, men eftersom Turkiet inte respekterar övriga mänskliga
            rättigheter så respektar man naturligtvis inte rätten till självbestämmande
            heller. Det borde ha varit ett självklart krav från Sverige, som
            tillträdande ordförandeland i ESK, och redan nu en del av trojkan,
            att kräva att Turkiet omedelbart drar tillbaka sina ca 20 000
            soldater från norra Irak, som exempelvis Tyskland gjorde.
          </note>
          <note>
            Ett annat krav som Sverige borde ställa är att vägen till norra
            Irak -- den enda tillgängliga för mat och förnödenheter, liksom
            för FN:s humanitära hjälp --
          </note>
          <note>
            hålls öppen utan villkor.
          </note>
          <note>
            Sverige bör också förbjuda all vapenexport till
          </note>
          <note>
            Turkiet, eftersom dess egna minoriteter förtrycks.
          </note>
          <note>
            Turkiet kan alltså inte komma i fråga när det gäller vapenexport,
            enligt svensk lagstiftning. Att likt strutsen sticka huvudet i
            sanden och inte låtsas se eländet är föga hedrande för Sverige.
          </note>
          <note>
            Kommer utrikesministern, som ESK-orförande, att aktivt verka
            för att Turkiet skall följa ESK:s principer och Europarådets och
            FN:s konventioner om mänskliga rättigheter?
          </note>
          <note>
            Anf. 4 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Berith Eriksson och jag för ofta debatter om Turkiet
            här i kammaren. Debatterna brukar föras i en trevlig ton, vilket
            jag har varit tacksam för, och jag tror att saken i sig vinner
            på detta.
          </note>
          <note>
            Jag uppfattar Berith Erikssons beskrivning av den turkiska verkligheten
            som tämligen ensidig. Jag säger det för att kvittera Berith Erikssons
            utsaga att det jag framför här inte stämmer med hennes uppfattning.
          </note>
          <note>
            Verkligenheten är mycket komplicerad. Det är ett faktum att irakiska
            kurder och den turkiska militären har stridit på samma sida mot
            PKK, och det är ett faktum att PKK, genom att mörda turkiska lastbilschaufförer,
            lyckades att stänga av försörjningen till Iraks kurder. Verkligheten
            som vi har att möta är alltså mycket komplicerad och långt ifrån
            trevlig. Saken vinner säkert på att man väljer att inte förenkla
            skeenden, utan se verkligheten som den är.
          </note>
          <note>
            Jag beklagar att Viola Furubjelke väljer att ställa sig på sidan
            för den ensidiga och förenklade beskrivningen av skeendet. Under
            lång tid har
          </note>
          <note>
            Sverige i Europarådet och bilateralt arbetat med
          </note>
          <note>
            Turkietfrågan. Turkiet har under perioder mycket bestämt försökt
            röra sig i riktning mot större respekt för mänskliga rättigheter.
            Detta har klargjorts i Europarådet. Vi vet samtidigt att betydande
            frågetecken har kvarstått.
          </note>
          <note>
            Det som vi har kunnat se sedan den turkiska regeringen tillträdde
            är en mycket kraftig viljeyttring för respekten av de mänskliga
            rättigheterna och för utökningen av friheten att utöva sina kulturella
            och språkliga rättigheter för den kurdiska befolkningen. Detta
            välkomnar vi.
          </note>
          <note>
            Jag håller med om att det under den allra senaste tiden finns
            mycket allvarliga tecken som -- det finns också med i rapporten
            från Amnesty -- tyder på att det arbete som vi tidigare haft anledning
            att notera när det gäller förbättringen av respekten för de mänskliga
            rättigheterna inte fortskrider i den takt som vi önskar. Rapporterna
            i anledning av detta är allvarliga, vilket jag håller med om.
          </note>
          <note>
            Sverige för upp Turkietfrågan i bilaterala sammanhang, när vi
            träffar företrädare för Turkiet.
          </note>
          <note>
            Jag själv och även Alf Svensson har vid ett längre samtal haft
            möjlighet att tala med den minister i
          </note>
          <note>
            Turkiet som har hand om frågorna om mänskliga rättigheter. Det
            är ett framsteg i sig att det finns en minister för MR-frågor.
            Jag fick också möjlighet att tala med honom när han var här i
            Sverige på
          </note>
          <note>
            Internationella juristkommissionens möte i höstas.
          </note>
          <note>
            Vi har alltså möjlighet att föra en dialog med
          </note>
          <note>
            Turkiet, och den är väldigt viktig. Jag tror att dialogen kan
            bli mycket effektivare om samtidigt
          </note>
          <note>
            Sveriges utgångspunkt är respekten för Turkiets rätt att bekämpa
            terrorism.
          </note>
          <note type="speaker">
            Anf. 5 BERITH ERIKSSON (v):
          </note>
          <note>
            Herr talman! Jag tycker också att vi skall ha en trevlig ton
            när vi debatterar, och jag anser mig inte ha varit otrevlig.
          </note>
          <note>
            Jag följer mycket noga Turkiets utspel, och signalerna i samband
            med inmarschen var inga entydiga sådana. Süleyman Demirel deklarerade
            att gränserna är feldragna, och att Turkiet anser att den gamla
            gränsdragningen från 1923 skall gälla, i vilken området ända ner
            till Mosul ingår.
          </note>
          <note>
            Det förekom också uttalanden från höga militärer om att det rådde
            ett maktvakuum, som skulle innebära att Turkiet ansågs ha rätt
            att gå in i Irak.
          </note>
          <note>
            Det är ett faktum att de irakiska kurderna aldrig har bett Turkiet
            om hjälp.
          </note>
          <note>
            När utrikesministern anser att jag har ensidig information undrar
            jag om utrikesministern eller
          </note>
          <note>
            UD över huvud taget har varit i kontakt med det sittande parlamentet
            i Kurdistan, för att ta reda på fakta. Till skillnad från samtliga
            arabländer i området -- Iran har exempelvis diktatur -- har kurderna
            i irakiska Kurdistan genomfört demokratiska val. Deras beslutsamhet
            att införa parlamentarisk demokrati med flerpartisystem bör stödjas
            med alla medel, i stället för att dränkas med tystnad och likgiltighet.
          </note>
          <note>
            Det är inte bara den turkiska ambassaden som informeras om vad
            som sägs här i kammaren, utan det kurdiska parlamentet nås också
            av det. Vi fick veta det när delegationen var här. Inte bara för
            min skull, utan för Sveriges skull över huvud taget, tycker jag
            att det är pinsamt att det här i kammaren framförs en så ensidig
            beskrivning av händelserna som i Margaretha af Ugglas svar. Den
            är densamma som den officiella turkiska propagandan, och
          </note>
          <note>
            Turkiet har ju orsak att föra fram synpunkter som gagnar just
            deras syften.
          </note>
          <note type="speaker">
            Anf. 6 VIOLA FURUBJELKE (s):
          </note>
          <note>
            Herr talman! Jag beklagar om utrikesministern ser det här som
            ett ensidigt ställningstagande. Om jag får citera en passus i
            svaret kanske jag med det som utgångspunkt kan få argumentera
            för att jag går ut så hårt. Utrikesministern skriver:
          </note>
          <note>
            ''Den europeiska säkerhetskonferensen, ESK, ser sig för övrigt
            visserligen som ett regionalt organ enligt FN:s stadga, men ESK
            ser inte som sin uppgift att agera i politiska frågor som ligger
            utanför dess överenskomna tillämpningsområde.
          </note>
          <note>
            Norra Irak hör inte till detta tillämpningsområde.''
          </note>
          <note>
            Det är detsamma som att säga att det inte är vårt bord utan att
            det ligger utanför. Men det är Turkiet som har begått de här kränkningarna,
            och Turkiet är ett ESK-land. Turkiet har förpliktigat sig att
            följa
          </note>
          <note>
            Parisstadgan och ett antal andra konventioner. Om
          </note>
          <note>
            Turkiet gör sig skyldigt till sådana här övergrepp måste ESK
            naturligtvis agera.
          </note>
          <note>
            En förlängning av detta resonemang vore om
          </note>
          <note>
            Frankrike, eller kanske Sverige, skulle kränka ett annat lands
            gränser eller gå in i ett annat land för att bekämpa en minoritet;
            skulle inte ESK eller något annat internationellt organ agera
            då? Även om detta område ligger utanför ESK:s geografiska upptagningsområde,
            är det naturligt att Sverige måste reagera när en ESK-medlem på
            det här sättet kränker mänskliga rättigheter.
          </note>
          <note>
            Den ensidighet som Margaretha af Ugglas anklagar oss för utgår
            väl från att vi inte fokuserar debatten på terroristerna och PKK:s
            mord och övergrepp.
          </note>
          <note>
            Självfallet måste de också fördömas -- det är helt naturligt.
            Men PKK har inte särskilt mycket att göra med kurder i allmänhet,
            och de flesta kurder tar avstånd från PKK. PKK har ungefär 10
            000
          </note>
          <note>
            anhängare, eller soldater.
          </note>
          <note>
            Tyvärr ökar antalet sympatisörer till PKK i dag, eftersom den
            turkiska regeringens våld mot PKK i så hög grad också drabbar
            civila kurder. Om
          </note>
          <note>
            Turkiet lade om sin politik härvidlag skulle man nog så småningom
            få se ett förminskat PKK.
          </note>
          <note>
            Amnestys rapport kvarstår: mänskliga rättigheter kränks regelbundet
            och systematiskt i Turkiet. Den senaste rapporten, som talar om
            ett oöverträffat antal politiska mord, är så alarmerande att Sverige
            måste reagera. Också systematisk tortyr förekommer i häkten. 13
            människor har dött efter tortyr i häkten på senare tid, enligt
            Amnesty, som jag anser vara en trovärdig källa. Jag tycker att
            detta är skäl för att Sverige skall visa framfötterna, särskilt
            som ordförande i ESK.
          </note>
          <note>
            Anf. 7 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag vill säga något om det komplicerade läget, kanske
            i första hand till Viola
          </note>
          <note>
            Furubjelke. Om man ser till det folkrättsliga rättsläget i norra
            Irak, är det så att FN har sanktionerat de åtgärder som har vidtagits
            till skydd för den kurdiska befolkningen. Därmed råder för närvarande
            mycket speciella förhållanden i området, som inte medger en strikt
            legalistisk syn på det turkiska uppträdandet. Det turkiska uppträdandet
            står inte i överensstämmelse med folkrätten, vilket jag även har
            sagt i mitt svar.
          </note>
          <note>
            Samtidigt kan konstateras att Irak i praktiken inte kan ta ansvar
            för säkerheten i denna del av sitt territorium, viket också gör
            situationen speciell.
          </note>
          <note>
            Berith Eriksson var inne på de diskussioner som har förts om
            s.k. flexibel gräns mellan Turkiet och Irak.
          </note>
          <note>
            Vi har naturligtvis noterat att det, enligt vissa uppgifter,
            har förts diskussioner mellan Turkiet och de irakiska kurderna
            om skapandet av en s.k.
          </note>
          <note>
            flexibel gräns, vilket skulle ge dem ömsesidiga rättigheter att
            operera inom ett visst område på den andra sidan gränsen.
          </note>
          <note>
            Jag vill därmed gärna göra den deklarationen, att jag förväntar
            mig att Turkiet står fast vid de förklaringar som man tidigare
            har givit om sin avsikt att respektera Iraks territoriella integritet.
          </note>
          <note>
            Det är viktigt att säga det här i kammaren.
          </note>
          <note>
            Andre vice talmannen anmälde att Viola
          </note>
          <note>
            Furubjelke anhållit att till protokollet få antecknat att hon
            inte ägde rätt till ytterligare inlägg.
          </note>
          <note type="speaker">
            Anf. 8 BERITH ERIKSSON (v):
          </note>
          <note>
            Herr talman! Redan den 14 november skrevs ett avtal mellan befälhavaren
            för den turkiska styrkan
          </note>
          <note>
            Esref Bitlis och de kurdiska ledarna Massoud
          </note>
          <note>
            Barzani och Jelal Talabani i staden Silopi. I avtalet förbinder
            sig Turkiet att dra tillbaka sina styrkor med omedelbar verkan.
            Det har gått mycket långsamt, och det krävs nog att de fortfarande
            har ett internationellt tryck på sig.
          </note>
          <note>
            I avtalet sägs också att Turkiet skall bygga 70--80
          </note>
          <note>
            militära posteringar för gränskontrollen, men de skall bemannas
            av kurdisk armé. Turkiet anser sig ha rätt till information om
            vidtagna åtgärder vad gäller gränssäkerheten från den kurdiska
            sidan.
          </note>
          <note>
            Från kurdisk sida i Irak har det aldrig framförts önskemål om
            flytande gräns, eftersom man vet hur
          </note>
          <note>
            Turkiet agerade inför deras hot om att gå in. Jag åkte genom
            området i september och kunde då konstatera, vilket jag tog upp
            i kammaren, att man inte har någon användning av tungt artilleri
            om man skall bekämpa PKK-gerillan i bergen, vare sig på den turkiska
            eller på den irakiska sidan. De stod där vid gränsen, och de åkte
            ända fram till gränsen och hotade. I det läget gjorde Talabani
            ett utspel --
          </note>
          <note>
            jag fick det översatt från turkiska tidningar, och jag vet inte
            vilken sanningshalt det hade -- där han sade att de hellre kunde
            tänka sig att vara i federation med Turkiet än med Irak.
          </note>
          <note>
            Faktum är att kurderna har utropat en federation.
          </note>
          <note>
            Hela den övriga irakiska oppositionen har vid ett möte i september
            erkänt den kurdiska federationen, och det finns långt framskridna
            planer på vad som skall hända när Saddam faller.
          </note>
          <note>
            Ingen av dem säger i dessa dokument att Irak skall delas, utan
            Irak skall bestå av federationen.
          </note>
          <note>
            Anf. 9 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Berith Erikssons sista inlägg visar hur komplicerad
            situationen är. Den svenska utgångspunkten är att de gränser som
            finns är de som skall respekteras och att Iraks territoriella
            integritet därmed skall respekteras.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1992/93:44 om
          </note>
          <note>
            Sydafrika
          </note>
          <note>
            Anf. 10 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Pär Granstedt har frågat mig vilka svenska och internationella
            insatser jag är beredd att ta initiativ till för att förmå den
            sydafrikanska regimen att stävja våldet och påskynda utvecklingen
            mot demokrati och ett avskaffande av apartheidsystemet.
          </note>
          <note>
            I ett historiskt perspektiv har utvecklingen i
          </note>
          <note>
            Sydafrika de senaste åren varit snabb och löftesrik.
          </note>
          <note>
            För bara några år sedan torde få iakttagare ha anat att diskussionen
            i dag skulle gälla inte att, utan hur majoritetsstyre skall införas.
          </note>
          <note>
            Demokratiseringsprocessen i Sydafrika har dock inte varit problemfri
            utan drabbats av flera bakslag och förseningar. Detta är inte
            unikt för Sydafrika.
          </note>
          <note>
            Genom åtskilliga exempel i vår omvärld vet vi att djupgående
            systemförändringar alltid är mycket smärtsamma och svåra att genomföra.
            Det har aldrig funnits skäl att tro att det skulle gå lättare
            i
          </note>
          <note>
            Sydafrika.
          </note>
          <note>
            Den allvarligaste stötestenen har utgjorts av det under året
            tilltagande våldet, som i första hand drabbar den svarta befolkningen.
            Den sydafrikanska regeringen har ansvaret för att skydda alla
            invånares liv och egendom, bl.a. genom att med kraft ta itu med
            de element inom polis och säkerhetsstyrkor som underblåser våldet.
            Men samtliga parter i landet måste ta sitt ansvar för att det
            fredsavtal som tillkom i september 1991
          </note>
          <note>
            respekteras.
          </note>
          <note>
            Sverige -- och omvärlden -- har framför allt intresse av att
            understödja de modererande krafterna i
          </note>
          <note>
            Sydafrika, dvs. att uppmuntra till fortsatt förändringsvilja
            från regeringens sida samt stödja
          </note>
          <note>
            ANC och andra grupper som företräder den svarta befolkningen
            och verkar för demokrati. Det ligger inte i omvärldens intresse
            att extremgrupper till höger och vänster vinner terräng på det
            politiska mittfältets bekostnad.
          </note>
          <note>
            I dag spelar det internationella samfundet en ny och betydelsefull
            roll i Sydafrika. Till följd av
          </note>
          <note>
            Säkerhetsrådets beslut i somras finns nu ett sjuttiotal observatörer
            från FN, EG, OAU och samväldet som i nära samverkan på plats följer
            utvecklingen. Sverige har välkomnat detta.
          </note>
          <note>
            Förhoppningen är att de internationella observatörernas närvaro
            skall kunna bidra till att våldet dämpas och förhandlingsklimatet
            främjas.
          </note>
          <note>
            Härutöver har FN:s generalsekreterare nyligen sänt en mission
            under ledning av den norske diplomaten Tom Vraalsen till Sydafrika
            för att med parterna diskutera hur FN:s bidrag till fredsprocessen
            skall kunna stärkas. Dennes rapport från besöket kommer längre
            fram att behandlas av säkerhetsrådet.
          </note>
          <note>
            Från svensk sida har vi genom vår legation i
          </note>
          <note>
            Pretoria regelbundna kontakter med representanter för ett mycket
            brett spektrum av det sydafrikanska samhället. I sådana samtal
            har våra diplomatiska representanter tillfälle att också lämna
            Sveriges kommentarer till och reaktioner på den utveckling som
            äger rum. Jag kan här också erinra om det tillfälle till kontakter
            på mycket hög nivå som gavs när Sydafrikadelegationen besökte
            landet i februari i år.
          </note>
          <note>
            Herr talman! Av det jag här redovisat framgår att det internationella
            samfundet under sommaren har tagit viktiga initiativ i Sydafrikafrågan,
            främst genom den aktiva roll FN givits. Till följd av beslut i
            Säkerhetsrådet finns nu för första gången internationella observatörer
            på plats i landet.
          </note>
          <note>
            Säkerhetsrådet har vid sina fortsatta diskussioner om utvecklingen
            i Sydafrika, bl.a. på grundval av
          </note>
          <note>
            Vraalsen-missionens rapport, möjlighet att överväga och besluta
            om de ytterligare åtgärder som rådet kan finna påkallade.
          </note>
          <note type="speaker">
            Anf. 11 PÄR GRANSTEDT (c):
          </note>
          <note>
            Herr talman! Jag ber att få tacka utrikesministern för svaret
            på min interpellation.
          </note>
          <note>
            Sverige har ju mycket länge visat ett mycket stort intresse för
            utvecklingen i Sydafrika och även spelat en aktiv roll, både genom
            de påtryckningar som vi tillsammans med andra länder har genomfört
            mot den sydafrikanska apartheidregimen och genom det stöd som
            vi under lång tid har givit till de demokratiska krafterna. Det
            är därför, som jag ser det, naturligt att Sverige fortsätter att
            spela en aktiv roll och föra en aktiv politik när det gäller att
            stödja demokratiutvecklingen i Sydafrika.
          </note>
          <note>
            Jag delar naturligtvis utrikesministerns uppfattning om det positiva
            i att vi nu har en utveckling mot demokrati och mot avskaffande
            av apartheidsystemet i Sydafrika. Men samtidigt är det viktigt
            att också se de svårigheter som finns och som också berörs i utrikesministerns
            svar.
          </note>
          <note>
            Vi har ännu inte några garantier för att utvecklingen verkligen
            kommer att leda fram till ett samhälle utan rasdiskriminering
            och med lika politiska och andra rättigheter för alla invånare.
          </note>
          <note>
            Framför allt finns det anledning att se med oro och viss skepsis
            på hur den sydafrikanska regeringen driver den här processen;
            det är ändå regeringen som har huvudansvaret för att den skall
            bli framgångsrik. Stundtals spelar regeringen visserligen en pådrivande
            roll och arbetar konstruktivt, men med jämna mellanrum tornar
            det upp sig stora svårigheter: Man ställer nya krav, förhandlingarna
            går i stå och hela processen stannar upp. Jag får ett intryck
            av att regeringen har ett intresse av att dra ut på tiden och
            av att man faktiskt inte vill att det här skall gå alltför snabbt
            och smidigt.
          </note>
          <note>
            Något som förstärker det intrycket är våldssituationen i Sydafrika
            och den egendomliga roll som regeringen i det sammanhanget spelar.
            Det är uppenbart att regeringen har ett ansvar för att skydda
            människors liv och hälsa, och det lyckas man inte särskilt väl
            med. Det är litet förvånansvärt -- det sydafrikanska systemet
            har ju tidigare varit utomordentligt effektivt när det gällt att
            hålla nere olika typer av våldstendenser som man har velat hålla
            nere. I det här fallet finns det däremot slående exempel på passivitet
            från myndigheternas sida -- man har på ett som det förefaller
            medvetet sätt avstått från att förhindra våldsinsatser.
          </note>
          <note>
            Det har också ganska tydligt framkommit, inte minst genom Goldstoneskommissionens
            arbete, att regeringen eller regeringen närstående kretsar --
          </note>
          <note>
            myndigheter -- har direkt understött våldet och spelat vad vi
            kan kalla ett dubbelspel; man har uppmuntrat våldstendenserna,
            framför allt Inkatas angrepp mot ANC. Det bidrar till bilden,
            att den sydafrikanska regeringens sätt att driva processen inte
            är på något sätt entydigt.
          </note>
          <note>
            Vi kan naturligtvis fundera litet över vad man är ute efter.
            Mycket tyder på att man hoppas att på det här sättet försvaga
            ANC. Det är klart att om man utnyttjar våld -- låt vara att man
            inte själv utövar det utan utnyttjar det indirekt -- för att försvaga
            en politisk motpart är detta oerhört allvarligt.
          </note>
          <note>
            Dessutom pågår det en privatiseringsprocess där man överför det
            som tidigare var offentlig verksamhet i privata händer, och privata
            händer innebär i det här fallet kontroll av den vita minoriteten.
            Man har uppenbarligen också strävanden att behålla olika typer
            av politiska privilegier för den vita minoriteten.
          </note>
          <note>
            Från västvärldens sida har man varit mycket uppmuntrande i den
            här processen. Sanktioner har i mycket stor utsträckning avvecklats.
            Sverige har kvar sanktionerna men har lättat påtagligt på tillämpningen.
            Och det är väl bra med positiva signaler. Men det är också viktigt
            att klargöra att omvärldens påtryckningar kommer tillbaka om utvecklingen
            inte leder fram till en sann demokrati och till ett sant avvecklande
            av diskrimineringen --
          </note>
          <note>
            till lika rättigheter för alla. Det behövs alltså också den typen
            av signaler, tycker jag, och dem finns det alldeles för litet
            av. Dessutom skulle det naturligtvis också behövas en betydligt
            större närvaro från FN:s sida och ett vidgat mandat för de observatörer
            som finns i landet.
          </note>
          <note>
            Jag skulle därför igen vilja fråga utrikesministern:
          </note>
          <note>
            Är Sverige berett att agera för att medvetandegöra den sydafrikanska
            regeringen om en otålighet från omvärldens sida och om att den
            positiva utvecklingen på sanktionsområdet kanske måste förbytas
            i sin motsats om utvecklingen inte går åt rätt håll eller inte
            gör det med tillräcklig smidighet?
          </note>
          <note>
            Kommer Sverige att understödja en utveckling med en större internationell
            närvaro och ett vidgat mandat för denna internationella närvaro?
          </note>
          <note>
            Anf. 12 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag delar naturligtvis Pär Granstedts oro och instämmer
            i hans analys -- det finns en uppenbar risk att vissa kretsar
            i Sydafrika ser en möjlighet att genom våld försena demokratiutvecklingen.
            Här finns en påtaglig risk.
          </note>
          <note>
            Det är också någonting som omvärlden nu är mycket uppmärksam
            på och även har direkt engagerat sig i genom närvaron av FN-
          </note>
          <note>
            observatörer.
          </note>
          <note>
            Just i dagarna är generalsekreterarens specielle emissarie Tom
            Vraalsen på plats i Sydafrika. Han kommer att lämna en rapport
            till säkerhetsrådet.
          </note>
          <note>
            Det är mycket möjligt -- ja, t.o.m. troligt -- att han i denna
            rapport kommer att föreslå ett utökat FN-
          </note>
          <note>
            engagemang i Sydafrika. Det kommer i så fall självklart att få
            svenskt stöd. Från svensk sida tillmäter vi Goldstone-rapporten
            mycket stor vikt.
          </note>
          <note>
            Det pågår också ett samtal just i dessa dagar mellan regeringen
            och ANC, boesberaad. Vi kommer således redan på måndag att ha
            en något klarare uppfattning om hur snabbt vi kan förvänta oss
            att utvecklingen går. Jag har förstått att ANC har den klara inriktningen
            att försöka driva på utvecklingen för att få till stånd allmänna
            val och demokrati.
          </note>
          <note>
            Man önskar att det skall gå snabbare än vad regeringen gör. Vi
            får se vad man kommer fram till.
          </note>
          <note>
            ANC:s generalsekreterare kommer på besök till
          </note>
          <note>
            Sverige i nästa vecka. Han kommer att ha ett brett spektrum av
            kontakter med det svenska samhället.
          </note>
          <note>
            Då har vi också en möjlighet att föra en direkt dialog och få
            information direkt från honom.
          </note>
          <note>
            Därmed kommer vi att få ytterligare ett utmärkt underlag för
            den svenska politiken.
          </note>
          <note type="speaker">
            Anf. 13 PÄR GRANSTEDT (c):
          </note>
          <note>
            Herr talman! Jag har också noterat de här omständigheterna. Det
            är glädjande att man nu återigen har kommit till förhandlingsbordet.
            Men det är inte första gången man gör sådana försök.
          </note>
          <note>
            Det går kanske inte att inteckna framgångarna på förhand. I dag
            kan vi bara hoppas att det här verkligen kommer att innebära att
            man kan bestämma sig för en process som leder fram till demokratiska
            val. Jag ser också fram emot mötet med ANC:s generalsekreterare
            i nästa vecka. Det är viktigt med den här kontakten.
          </note>
          <note>
            Jag efterlyser ett svenskt agerande på det här området. Jag tycker
            att svaret mera gäller vår iakttagande roll, dvs. hur vi följer
            processen. Det är värdefullt och bra att vi gör det. Jag tycker
            dock inte att det är tillräckligt. Det är viktigt att Sverige
            har en aktiv roll i den här situationen.
          </note>
          <note>
            Det handlar för det första om att stödja de demokratiska krafterna.
            Det gör vi i betydande utsträckning, bl.a. genom vårt bistånd.
            För det andra måste vi klargöra, och försöka få andra länder att
            klargöra, för den sydafrikanska regeringen att vi inte tycker
            att saken är klar. Man har i västvärlden avvecklat sanktioner
            och nästan gett ett intryck av att man tycker att det har ordnat
            sig. Så är det inte. Vi måste visa att vi ser med betydande allvar
            på de svårigheter den här processen har mött och på den tvivelaktiga
            roll som regeringen trots allt spelar. Vi måste klargöra att en
            brist på utveckling på det här området kan leda till en hårdnande
            attityd från omvärlden. Det är också rimligt att Sverige spelar
            en pådrivande roll när det gäller att få till stånd ett utökat
            FN-engagemang och ett vidare mandat för FN:s verksamhet i
          </note>
          <note>
            Sydafrika.
          </note>
          <note>
            Jag skulle gärna se en någorlunda hög svensk profil på det här
            området. Jag tycker kanske inte riktigt att det utrikesministern
            har sagt hittills ger intryck av den aktiva roll som jag skulle
            önska mig.
          </note>
          <note>
            Anf. 14 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Pär Granstedt bidrar ju själv på ett alldeles utmärkt
            sätt till denna höga svenska profil och även till engagemanget
            i den svenska riksdagen. Det tycker jag är helt utmärkt. Jag hoppas
            och önskar naturligtvis att det breda engagemang som har funnits
            för Sydafrika under den fruktansvärda perioden av apartheidpolitik
            skall gå över i ett konstruktivt samarbete med ett demokratiskt
            Sydafrika.
          </note>
          <note type="speaker">
            Anf. 15 PÄR GRANSTEDT (c):
          </note>
          <note>
            Herr talman! Jag är naturligtvis mycket smickrad av att utrikesministern
            tillskriver mig, och jag förmodar även andra här i riksdagen,
            denna roll.
          </note>
          <note>
            Men det kanske inte är tillräckligt. Enligt den svenska konstitutionen
            ankommer det trots allt på regeringens ansvar att föra den svenska
            utrikespolitiken. Det är regeringens sätt att agera som är avgörande
            för vilken roll som Sverige kan spela. Därför är min förhoppning
            att vi kommer att få se ett kraftfullt svenskt agerande på de
            områden som jag har nämnt.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1992/93:39 om regeringens förhandling
            med EG om svenskt medlemskap
          </note>
          <note>
            Anf. 16 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Gudrun Schyman har frågat mig följande om regeringens
            förhandlingar med EG om svenskt medlemskap:
          </note>
          <note>
            1. Är regeringen beredd att överväga möjligheten att förhandla
            med EG med beaktande av de danska särvillkoren?
          </note>
          <note>
            2. Vilken beredskap har regeringen för det fall att förhandlingarna
            med EG försenas så att tidtabellen förskjuts så att ett förhandlingsresultat
            inte ligger klart den 18 december 1993, då riksdagen senast måste
            besluta om grundlagsändring?
          </note>
          <note>
            3. Kommer regeringen att överväga en gemensam nordisk väg, om
            den andra danska folkomröstningen ger ett förnyat nej till EU?
          </note>
          <note>
            4. Hur tänker regeringen -- om den fortfarande sitter kvar då
            -- agera i fall av ett ''nej'' i den svenska folkomröstningen?
          </note>
          <note>
            Herr talman! Vår Europa-politik strävar efter att ge
          </note>
          <note>
            Sverige en plats i det europeiska samarbetes kärna.
          </note>
          <note>
            Också för oss är det ett vitalt intresse att dagens europeiska
            samarbete fördjupas. Varje kandidatland förhandlar utifrån sina
            förutsättningar och nationella intressen. Det gäller också Sverige.
            Jag har i riksdagen den 8 oktober i år redogjort för de krav som
            vi kommer att driva hårt i förhandlingarna.
          </note>
          <note>
            Regeringen har tydligt förklarat att Sverige delar
          </note>
          <note>
            Gemenskapens långsiktiga målsättningar så som de kommit till
            uttryck i Maastrichtavtalet.
          </note>
          <note>
            Förhandlingarna om svenskt medlemskap i EG/EU
          </note>
          <note>
            kommer således att ske på basis av
          </note>
          <note>
            Maastrichtfördraget.
          </note>
          <note>
            Danmark sade i folkomröstningen den 2 juni med knappast möjliga
            marginal nej till omedelbar ratificering av Maastrichtfördraget.
            En bred majoritet av de danska politiska partierna har sedan dess
            -- med framstegspartiet som enda undantag -- ställt sig bakom
            en kompromiss i frågan. Den danska positionen är att Danmark vill
            deltaga också i det fortsatta EG-samarbetet. Det danska utspelet
            är nu föremål för bilaterala direktkontakter med de övriga medlemsstaterna,
            och det är ännu för tidigt att spekulera i resultatet av de pågående
            förhandlingarna. De rör utan tvekan viktiga frågor som också vi
            berörs av.
          </note>
          <note>
            Vi följer alla den debatt som pågår inom EG. Att av denna debatt
            dra slutsatsen att Maastrichtfördraget kan komma att omförhandlas
            anser jag vara förhastat. Tvärtom har alla EG-länderna bestämt
            tagit avstånd ifrån en omförhandling. Detta har också Danmark
            accepterat. För vår del har vi därför all anledning utgå ifrån
            att Maastrichtfördraget blir en del av den Gemenskap vi söker
            inträde i.
          </note>
          <note>
            Det är regeringens förhoppning och övertygelse att den fortsatta
            diskussionen mellan EG-länderna skall bidraga till tillfredsställande
            lösningar för alla parter och att Europas medborgare skall få
            svar på de frågor som kommit att särskilt lyftas fram efter den
            danska folkomröstningen. Många av dem -- det gäller t.ex. kraven
            på större öppenhet och förbättrad insyn -- är av stort gemensamt
            intresse.
          </note>
          <note>
            Självklart kommer utgången av denna diskussion att beaktas också
            i vårt fortsatta arbete. Vi välkomnar i det sammanhanget resultaten
            från EG-
          </note>
          <note>
            toppmötet i Birmingham och vad som där aviserades om ökad öppenhet
            och insyn. Vi välkomnar också EG:s strävan att effektivt tillämpa
            den s.k. närhetsprincipen om att beslut skall fattas så nära som
            möjligt de människor som berörs av beslutet.
          </note>
          <note>
            Gudrun Schyman frågar också om regeringens beredskap vid en eventuell
            försening av de svenska förhandlingarna. Här vill jag svara följande.
          </note>
          <note>
            Enligt vår grundlag måste förslag om grundlagsändringar föreläggas
            riksdagen senast den 18 december 1993, om medlemskap i EG/EU
          </note>
          <note>
            skall kunna träda i kraft 1995. Regeringen verkar för att med
            sikte på medlemskap 1995 snarast få till stånd en förhandlingsstart
            så att medlemskapsvillkoren i allt väsentligt också kan föreligga
            hösten 1993. Under 1994 planeras sedan riksdagsbehandling av grundlagsförslagen
            och av anslutningsfördraget samt folkomröstning. Detta är alltså
            utgångspunkten för regeringens arbete, och jag ser inte någon
            anledning att nu diskutera någon alternativ tidtabell.
          </note>
          <note>
            Vissa konstitutionella frågor -- inbegripet frågan om folkomröstning
            -- inför ett svenskt inträde i EG
          </note>
          <note>
            behöver belysas närmare och är föremål för grundlagsberedningens
            pågående arbete. I detta sammanhang diskuteras uppenbarligen också
            alternativa scenarier. Grundlagsberedningen kommer att presentera
            sitt betänkande i början av nästa år, och jag vill inte föregripa
            de bedömningar och förslag som detta kan komma att innehålla.
          </note>
          <note>
            Vad beträffar frågan om vilka överväganden om
          </note>
          <note>
            ''en gemensam nordisk väg'' som kan aktualiseras efter ett eventuellt
            förnyat nej i en andra dansk folkomröstning, vill jag framhålla
            att nordiskt samarbete inte utgör något realistiskt alternativ
            till
          </note>
          <note>
            EG/EU-medlemskap. Det är inte fråga om antingen--eller utan om
            både--och.
          </note>
          <note>
            Redan EES-avtalet innebär en förstärkning av det nordiska samarbetet,
            och vägen ligger nu öppen för att samtliga nordiska stater, med
            undantag av
          </note>
          <note>
            Island, kommer att bli medlemmar av EG under de närmaste åren.
            Visionen om att de nordiska länderna parallellt går in i det europeiska
            samarbetet ser ut att kunna förverkligas -- till fördel för Sverige
            och för hela Norden. Det ger oss möjlighet att inom den europeiska
            ramen bygga ut det nordiska samarbetet, och det ger oss bättre
            möjlighet att i det europeiska samarbetet hävda nordiska intressen
            och nordisk identitet.
          </note>
          <note>
            Vi kommer naturligtvis redan under förhandlingarna om medlemskap
            att stå i nära kontakt med de andra nordiska länderna. Varje land
            förhandlar visserligen för sig utifrån sina egna förutsättningar,
            men vi har tillsammans med Norge och Finland också en rad gemensamma
            intressen att tillvarata. Informationsutbyte på tjänstemannanivå
            pågår redan i sådana frågor.
          </note>
          <note>
            Sverige övertar ordförandeskapet i det nordiska ministerrådet
            nästa år, och vi avser då att göra ett nära nordiskt samråd under
            medlemskapsförhandlingarna till en huvudfråga.
          </note>
          <note>
            Slutligen undrar Gudrun Schyman hur regeringen tänker agera i
            händelse av ett nej i den svenska folkomröstningen. Till det vill
            jag först och främst säga att det är regeringens bestämda uppfattning
            att fördelarna med ett medlemskap för Sverige jämfört med att
            stå utanför är så uppenbara, att jag vågar hoppas att folkomröstningen
            kommer att utfalla med ett ja. Om så inte blir fallet, kommer
            självfallet utslaget att bli avgörande för Sveriges ställning
            i
          </note>
          <note>
            Europa. Ett medlemskap blir då inte aktuellt.
          </note>
          <note>
            Vid ett eventuellt nej blir EES-avtalet naturligen basen för
            vår anknytning till Europa. EES-avtalet är viktigt men kommer
            enligt min mening inte att räcka i det långa loppet, eftersom
            det inte omfattar alla de nya samarbetsområden som blir av gemensamt
            intresse i det nya Europa.
          </note>
          <note>
            Ett nej i folkomröstningen skulle därför innebära att vi i Sverige
            skulle få betydligt sämre möjligheter att effektivt tillvarata
            våra nationella intressen i det framväxande fördjupade europeiska
            samarbetet.
          </note>
          <note>
            Vi skulle inte få medverka i arbetet på att lösa 90-
          </note>
          <note>
            talets gemensamma europeiska utmaningar vad gäller freden, säkerhetsordningen,
            ekonomin, jobben och miljön. Medlemskap betyder att delta fullt
            ut och få rösträtt i det nya Europa. Att stå utanför skulle för
            Sveriges del betyda ett fortsatt demokratiskt underskott. De negativa
            effekterna för välfärden och de politiska konsekvenserna av en
            sådan händelseutveckling skulle innebära allvarliga påfrestningar
            för det svenska samhället.
          </note>
          <note type="speaker">
            Anf. 17 GUDRUN SCHYMAN (v):
          </note>
          <note>
            Herr talman! Jag ber att få tacka statsrådet för svaret -- som
            jag tycker präglas av en stor alternativlöshet och en dålig förankring
            i verkligheten.
          </note>
          <note>
            Det är mycket märkligt, tycker jag, att vi har den situationen
            att EG-frågan, framtiden för EG och för den Europeiska unionen,
            diskuteras i samtliga länder utom i Sverige. Här är det som om
            ännu ingenting hade hänt, som om folkomröstningen i
          </note>
          <note>
            Danmark och folkomröstningen i Frankrike inte hade ägt rum, som
            om Storbritanniens nya förslag till lösning av Danmarkproblemet
            inte hade förevarit, som om valutakrisen och sammanbrottet för
            det europeiska valutasamarbetet inte hade ägt rum, och som om
            opinionssiffrorna i Sverige och i de nordiska länderna inför tanken
            på ett medlemskap heller inte hade funnits.
          </note>
          <note>
            Jag hade hoppats på att det här svaret skulle präglas av en större
            realism och en förankring i den verklighet som vi nu lever i,
            och därmed också av en seriös diskussion om alternativa förhandlingsvägar
            och förhållningssätt för Sveriges del i den europeiska utvecklingen
            och i det nödvändiga europeiska samarbetet. Men nu är det inte
            så. Det är som om regeringen sticker huvudet i busken och låtsas
            som om ingenting har hänt.
          </note>
          <note>
            Våra krav, som ju statsrådet riktigt har redogjort för den 8
            oktober, är ju förhoppningar; de här frågorna skall vi hålla högt.
            Men är man också beredd att i förhandlingarna kräva juridiskt
            bindande undantag, så att dessa fromma förhoppningar kan bli verklighet?
            Det är nämligen vad man kommer att göra från Danmarks sida. Man
            kommer att kräva juridiska avtal, som gör att de undantag som
            man nu för fram, och som man anser vara en förutsättning för ett
            lands medlemskap, blir juridiska bindande. Och det är ju inga
            små undantag. Det rör som om stora frågor: att man inte vill medverka
            i försvarspolitiken, att man inte vill ha en gemensam valuta osv.
            Vi har ju ännu inte sett hur man tänker förhålla sig till dessa
            stora och viktiga frågor i EG. Vad vi har märkt är ju att kommissionen
            inte alls tycker att det är någon bra lösning, att Kohl har sagt
            att ''det här kommer vi inte att acceptera'', osv.
          </note>
          <note>
            Jag är också mycket förvånad över att den svenska regeringen
            har ställt sig så kallsinnig till att visa någon form av solidaritet
            med folkomröstningsresultatet i Danmark och den stora danska majoritetens
            strävan att få ha en egen identitet i det europeiska samarbetet.
            Det är mycket oroväckande, tycker jag, med tanke på att
          </note>
          <note>
            Danmark som ett litet land här försöker hävda sin grundlagsrättighet
            i EG -- rätten att ha en egen uppfattning och att få verka för
            den. Med tanke på att Sverige också är ett litet land vore det
            ganska klädsamt, tycker jag, om regeringen också på något sätt
            av de andra länderna krävde respekt för
          </note>
          <note>
            Danmarks förhållningssätt. Jag har inte sett skymten av detta.
            Att kräva respekt för det förhållningssättet skulle ju vara att
            hävda att
          </note>
          <note>
            Maastrichtavtalet i och med det danska folkomröstningsnejet inte
            längre var giltigt och alltså inte heller för Sveriges del möjligt
            att förhandla om, eftersom avtalet bygger på att alla säger ja.
            I och med att Danmark sade nej existerar alltså inte avtalet.
          </note>
          <note>
            Om de andra länderna nu säger att man fortsätter att godkänna
            avtalet i alla fall och struntar i
          </note>
          <note>
            Danmark, så borde åtminstone den svenska regeringen ha kunnat
            säga att nu avvaktar vi med vidare förhandlingar eftersom vi inte
            vet vad vi skall förhandla om, då Maastrichtavtalet uppenbarligen
            inte gäller. Jag skulle vilja veta varför man inte kan kosta på
            sig den solidaritetshandlingen.
          </note>
          <note>
            Sedan talar Ulf Dinkelspiel här om ökad öppenhet och om subsidiaritetsprincipen,
            som om det vore lösningen. I själva verket gäller detta formuleringen
            av ett problem. Det är ju märkligt att man i interpellationssvaret
            säger sig välkomna en tillämpning av den s.k. närhetsprincipen,
            när man på EG-mötena -- också de kommande -- skall försöka uttolka
            vad det egentligen innebär. Det finns faktiskt inte någon uttolkning
            och något konkret sagt om vad detta innebär. Det är i stället
            fråga om formuleringen av ett problem, och problemet är den ökande
            centralistiska byråkrati och klåfingrighet som man har utvecklat
            i Bryssel och som innebär att man styr och ställer i frågor som
            man egentligen borde låta bli.
          </note>
          <note>
            När det gäller tidtabellen förvånar det mig också mycket att
            man vägrar att se att denna tidtabell inte är realistisk i dag.
            Om den danska folkomröstningen kan äga rum under våren eller sensommaren
            1993, så kan möjligen
          </note>
          <note>
            Maastrichtfördraget bli färdigbehandlat hösten
          </note>
          <note>
            1993. Att Sverige då samtidigt skulle ha förhandlat fram en lösning
            som vi skulle kunna ta ställning till förefaller oerhört optimistiskt.
          </note>
          <note>
            I Grundlagberedningen, där man har funderat på de här frågorna,
            har man ju sagt att det säkert kommer att dröja flera år innan
            man kan få fram ett ordentligt resultat, som man då kan ställa
            inför folkomröstning. Också där har man faktiskt börjat diskutera
            alternativa scenarier, vilket jag tycker att det vore på sin plats
            att regeringen gjorde. Det scenario som jag tycker är mest skrämmande,
            och som Grundlagberedningens ordförande började diskutera, är
            att inte ha någon folkomröstning över huvud taget, av det skälet
            att det inte finns politiska majoriteter som kan hantera ett nej.
            Det är ju det som är så hemskt i den här situationen.
          </note>
          <note>
            Jag vill fråga om regeringen då tänker avgå. Den frågan har jag
            inte fått något svar på i det här interpellationssvaret. Man talar
            om hur hemskt det kommer att vara om det blir ett nej. Men vad
            tänker regeringen göra? Är det möjligt att sitta kvar och regera?
            Eller skall man säga att vi inte skall ha någon folkomröstning?
            I så fall får man gå ut och välja sig ett nytt folk.
          </note>
          <note type="speaker">
            Anf. 18 CARL B HAMILTON (fp):
          </note>
          <note>
            Herr talman! I de problem som nu finns i det europeiska samarbetet
            -- valutaoron, de ökade riskerna för konflikt mellan Storbritannien
            och
          </note>
          <note>
            Tyskland, och kanske också mellan Frankrike och
          </note>
          <note>
            Tyskland -- kan jag inte se något glädjande. Därför är jag mycket
            bekymrad och en smula upprörd, men inte förvånad, över Gudrun
            Schymans skadeglädje över dessa problem som Europas länder nu
            har.
          </note>
          <note>
            Det kan aldrig ligga i vare sig svenska vänsterns eller svenska
            högerns intresse att det är konflikter och problem i europeiskt
            samarbete.
          </note>
          <note>
            Den andra reflexionen handlar om att Gudrun
          </note>
          <note>
            Schyman efterfrågar vad som händer om det blir ett nej i den
            svenska folkomröstningen. Då är den mest aktuella frågan: Vilken
            ståndpunkt intar ni om
          </note>
          <note>
            EES-avtalet rivs upp, nu när avtalet är antaget i
          </note>
          <note>
            Sveriges riksdag?
          </note>
          <note>
            Den tredje synpunkten är denna: Gudrun Schyman har en intellektuellt
            sett fullständigt omöjlig utgångspunkt när hon kräver av dem som
            är för svenskt medlemskap att de skall tala om vad som händer
            om det blir ett nej i folkomröstningen. Det pekar på att Gudrun
            Schyman har kommit fram till sin ståndpunkt, nej till EG, utan
            att ta reda på konsekvenserna av och riskerna med att Sverige
            står utanför. Vilka konsekvenser får det för miljön?
          </note>
          <note>
            Vilka konsekvenser får det i form av en svagare ekonomi, färre
            investeringar, fortsatt valutaoro, högre priser, att vi inte kan
            delta i GATT-
          </note>
          <note>
            förhandlingarna osv.? Det är så uppenbart att
          </note>
          <note>
            Gudrun Schyman har kommit fram till sitt nej utifrån ett slags
            fundamentalistisk ståndpunkt och inte som ett resultat av en rationell
            analys.
          </note>
          <note>
            Anf. 19 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Gudrun Schyman har tagit upp ett antal frågor. Jag
            skall försöka kommentera dem en efter en.
          </note>
          <note>
            Först gäller det tidtabellen. Jag har angivit en tidtabell efter
            vilken vi arbetar, väl medveten om och framhållande att också
            alternativa scenarion kan aktualiseras. Gudrun Schyman uttalar
            sig tvärsäkert om tidtabellen och säger att det inte finns någon
            chans att den kan hållas. Först efter det att avtalet ratificerats
            till hösten kommer det att bli aktuellt att föra slutförhandlingar.
            Det finns ingen chans att hålla tidtabellen.
          </note>
          <note>
            Jag föredrar att hålla fast vid tidtabellen, väl medveten om,
            jag upprepar det, att också andra scenarion kan aktualiseras.
            Men vill man en sak skall man arbeta starkt för den. De alternativ
            som aktualiseras får man överväga när den situationen uppstår.
            Som jag sade funderar grundlagsberedningen över den saken. Redan
            i början av nästa år har vi indikationer på de olika alternativ
            som kan visa sig.
          </note>
          <note>
            Den andra frågan gäller ökad öppenhet. Det verkar ibland som
            om Gudrun Schyman inte följer debatten och det som händer inom
            EG, eller också slår hon dövörat till för varje framsteg som görs
            där.
          </note>
          <note>
            Vid EG:s toppmöte i Birmingham uttalade sig EG-
          </note>
          <note>
            länderna klart för ökad öppenhet och sade att man skall arbeta
            vidare på förslag som går i den riktningen. De förslagen föreligger
            inte ännu. Vi hoppas att man skall ta några steg i den riktningen
            vid Edinburghmötet. Men färdriktningen är angiven. Vi kommer på
            alla möjliga sätt att driva sådana synpunkter. Jag har i en särskild
            interpellationsdebatt här i riksdagen redovisat vår grundläggande
            syn på de här frågorna. Det är uppenbart att vi skall utnyttja
            de vägar som finns.
          </note>
          <note>
            Dessutom finns det en ökad lyhördhet för denna typ av synpunkter
            inom EG. Det skall vi ta fasta på.
          </note>
          <note>
            Den tredje frågan handlar om danskarnas diskussioner inom EG.
            Det är en intern diskussion mellan EG-länderna som jag tror danskarna
            är de första att säga att de andra nordiska länderna inte skall
            blanda sig i. Jag tror inte att vi, på motsvarande sätt, skulle
            uppskatta om vi i en intern tvist i en organisation fick olika
            meningsyttringar från sådana som inte var inblandade i processen.
          </note>
          <note>
            Dessutom skulle jag med säkerhet kunna säga att det skulle uppfattas
            som en klar inblandning i inre angelägenheter att starkt engagera
            sig för en part i en sådan process.
          </note>
          <note>
            Samtidigt är det uppenbart att vi har mycken sympati för många
            av de önskemål som framförs från dansk sida. Jag har pekat på
            några i mitt interpellationssvar. Det är bara att gå till det
            för att erinra sig att just detta har framhållits av mig redan
            vid ett tidigare tillfälle. Vi kommer också att mycket noggrant
            studera resultatet av den danska förhandlingen med de övriga elva
            medlemsländerna, och det kommer att beaktas.
          </note>
          <note>
            Sedan ställde Gudrun Schyman frågan om vi skall ha juridiskt
            bindande undantag och särordningar.
          </note>
          <note>
            Självklart, på de punkter där vi utifrån våra intressen har framställt
            krav och får gehör för dem vid förhandlingarna. Jag har angivit
            ett antal olika punkter där vi söker särordningar från svensk
            sida.
          </note>
          <note>
            Dem kommer vi att slåss för i förhandlingarna. Vi kommer, på
            samma sätt som andra länder gör när de söker åstadkomma särordningar,
            att se till att de blir juridiskt bindande.
          </note>
          <note>
            Slutligen talar Gudrun Schyman om alternativlöshet. Jag vill
            fråga: Vem står för alternativlösheten? Är det någon som, som
            ersättning för eller utbyggnad av frihandelsavtalet, har gått
            vidare med EES-avtal, som Gudrun
          </note>
          <note>
            Schyman har motsatt sig, men som en dominerande majoritet av
            riksdagen har ställt upp bakom? Är det
          </note>
          <note>
            Gudrun Schyman eller är det regeringen och de delar av oppositionen
            som stöder den anvisade väg som går vidare mot den europeiska
            unionen, eller är det den som fortfarande står kvar på frihandelsavtalets
            grund och allmänt säger att vi skall bygga ut samarbetet på några
            av de områden som omfattas av detta?
          </note>
          <note>
            Nej, Gudrun Schyman, visst finns det många alternativ. Det finns
            massor av alternativ. Vi har anvisat de alternativ som vi anser
            vara bäst för
          </note>
          <note>
            Sverige, som vi anser vara bästa vägen för att underlätta våra
            ansträngningar att föra ut Sverige ur den ekonomiska krisen och
            föra in Sverige fullt ut i det europeiska samarbetet.
          </note>
          <note>
            Den europeiska unionen är icke den enda vägen.
          </note>
          <note>
            Långt ifrån. Det finns många andra vägar. Vi arbetar parallellt
            med Europarådet, med
          </note>
          <note>
            Europeiska säkerhetskonferensen och med en rad andra europeiska
            och internationella samarbetsorgan, liksom vi förstärker det nordiska
            samarbetet. Det är inte fråga om ett antingen eller, utan både
            -- och.
          </note>
          <note>
            Men Gudrun Schyman har inte anvisat något alternativ till detta.
            Mina frågor till Gudrun
          </note>
          <note>
            Schyman är: Vad är Gudrun Schymans alternativ?
          </note>
          <note>
            Kommer ni att riva upp också EES-avtalet om ni, mot förmodan,
            skulle få möjlighet att påverka den här situationen? Skulle ni
            vilja att även det som har åstadkommits i form av ökad frihet
            och ökat samarbete mellan Sverige och EG skall rivas upp?
          </note>
          <note>
            Vad är ert altenativ, Gudrun Schyman?
          </note>
          <note type="speaker">
            Anf. 20 GUDRUN SCHYMAN (v):
          </note>
          <note>
            Herr talman! Jag tycker inte att det är svårt att visa på vad
            som är alternativet. Alternativet är ett utvecklat samarbete,
            men på sådana villkor som gör det möjligt för Sverige att fatta
            egna politiska beslut, om vi med hänsyn till miljö, hälsa, säkerhet
            och regionalpolitik skulle vilja begränsa de s.k. fyra friheternas
            företräde. Det är de villkor som vi vill ha för ett samarbete.
            Jag kan inte tänka mig att det är en omöjlighet.
          </note>
          <note>
            Det innebär naturligtvis ett fortsatt samarbete med
          </note>
          <note>
            EG och med andra länder och marknader. Ett fortsatt utbyte, ett
            fortsatt forskningssamarbete och utbildningssamarbete, att vi
            fortsätter att delta i standardiseringsprocesserna, att vi utvecklar
            frihandel med EG och med andra länder och marknader, dvs. globalt.
            Det tycker jag är ett mycket bra alternativ.
          </note>
          <note>
            EES-avtalet har uppenbara demokratiska brister.
          </note>
          <note>
            Det erkänner även Ulf Dinkelspiel. Vid ett nej till medlemskapet
            skulle det gälla att få EES-avtalets konstruktion till att inte
            innefatta de uppenbara demokratiska brister som det har i dag.
            Det handlar alltså om nya förhandlingar.
          </note>
          <note>
            Jag står inte och uttalar mig med tvärsäkerhet om tidtabellen,
            däremot gör regeringen det. Det jag gör är att referera den politiska
            debatt som pågår i alla andra länder om just tidtabellen, hur
            det skall bli, i vilken ordning man skall ta saker och ting och
            vilken takt man kan tänka sig är rimlig och realistisk. De allra
            flesta pekar på att den tidtabell som har gällt från början inte
            längre är realistisk.
          </note>
          <note>
            Då trodde jag att även den svenska regeringen skulle föra en
            diskussion kring de frågorna.
          </note>
          <note>
            Det pågår en diskussion om ökad öppenhet. Jag tycker att det
            är bra, Ulf Dinkelspiel. Men den pågår inte riktigt på det sätt
            som vi kanske tror. Den öppenhet och den förbättrade insyn som
            man talar om handlar inte så mycket om insyn i de beslutande organen,
            utan om en öppenhet gentemot press och massmedia, alltså inte
            insyn i ministerrådets arbete.
          </note>
          <note>
            En diplomat i Coreper säger så här:
          </note>
          <note>
            Om man öppnar allt, riskerar man att de bara spelar för hopen.
          </note>
          <note>
            Detta sade alltså en diplomat som intervjuades för några dagar
            sedan enligt ett TT-telegram. Allt som är verkligt betydelsefullt
            kommer att lösas på telefon, i korridorerna eller Gud hjälpe på
            toaletterna. Det lär bli herrtoaletterna, det är jag övertygad
            om.
          </note>
          <note>
            Danmarksfrågan är visserligen en intern fråga för
          </note>
          <note>
            Danmark i sina relationer med EG, men det är inte en intern fråga
            när vi i Sverige skall se på hur man inom EG tolkar sina egna
            lagar, när man har en grundlag som säger att länder har vetorätt
            i dessa frågor och att Maastrichtavtalet bara är giltigt om alla
            säger ja. Det borde vara så att när någon säger nej, är avtalet
            inte längre giltigt. Vi som ansökande om medlemskap skulle reagera
            mot att man behandlar medlemsländer på det sättet. Det borde vara
            en fullständig självklarhet.
          </note>
          <note type="speaker">
            Anf. 21 CARL B HAMILTON (fp):
          </note>
          <note>
            Herr talman! Jag skulle vilja ställa några frågor till statsrådet.
            EG är ju en överstatlig organisation.
          </note>
          <note>
            Som argument brukar det framföras att vi kan vara med i en del
            andra överstatliga organisationer.
          </note>
          <note>
            Dessa andra organisationer, t.ex. FN och ECE, har bland sina
            medlemmar länder som inte är demokratier. Kan statsrådet tänka
            sig att Sverige --
          </note>
          <note>
            som motståndarna till EG brukar föreslå -- skulle låta sig bindas
            i överstatliga organisationer av länder som inte är demokratier,
            att vi t.ex. i ett europeiskt sammanhang skulle ingå i ett överstatligt
            samarbete med länder som, med diktatorer i ledningen, skulle diktera
            villkoren för svensk politik? Det är min första fråga.
          </note>
          <note>
            Min andra fråga gäller detta att samarbetet med grannarna i Europa
            skulle vara i motsatsställning till samarbetet med länder och
            folk globalt. Kan utrikeshandelsministern tala om för mig hur
            det egentligen ligger till?
          </note>
          <note>
            Min tredje fråga är: Vad är regeringens handlingsberedskap om
            det skulle bli ett nej i den schweiziska folkomröstningen om EES-avtalet?
          </note>
          <note>
            Anf. 22 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Jag skall på den korta tid som står till förfogande
            försöka ge svar på de frågor som ställdes till mig.
          </note>
          <note>
            För det första, alternativ för den händelse att det blir nej
            i den schweiziska folkomröstningen: Vi kommer, Carl Hamilton,
            att sätta in alla krafter på att avtalet skall träda i kraft så
            snart som möjligt mellan alla de återstående EFTA- och EG-
          </note>
          <note>
            länderna.
          </note>
          <note>
            För det andra frågar Carl Hamilton om vi kan tänka oss att delta
            i organisationer där det träffas överstatliga beslut som binder
            oss, även om där ingår icke-demokratier. Icke med en så bred och
            omfattande verksamhet som t.ex. EG/EU.
          </note>
          <note>
            Däremot deltar vi exempelvis i FN där det finns förpliktande
            samarbete exempelvis inom ramen för
          </note>
          <note>
            FN:s säkerhetsråd. Inom begränsad omfattning kan vi alltså tänka
            oss det.
          </note>
          <note>
            För det tredje om regionalt resp. globalt samarbete: Jag är glad
            att Carl Hamilton tog upp denna fråga. Den illustrerar ytterligare
            den tes som jag utvecklade i mitt svar till Gudrun Schyman, nämligen
            att de inte på något sätt står i motsättning till varandra, lika
            litet som nordiskt samarbete står i motsättning till europeiskt
            samarbete. Tvärtom har mycket av det som vi har förverkligat på
            nordisk och europeisk basis kunnat åstadkommas på världsvid basis.
            I vissa delar har man varit föregångare, i andra delar har man
            verkat för att undvika klyftor och att hindra att världen uppdelas
            i olika handelsblock. Det är en stor risk. Därför är det så viktigt
            att GATT-förhandlingarna förs vidare parallellt med regionala
            samarbetsarrangemang.
          </note>
          <note>
            Det må vara i Europa, Amerika, Asien eller
          </note>
          <note>
            Afrika.
          </note>
          <note>
            Gudrun Schyman kom tillbaka till sina tre frågor.
          </note>
          <note>
            Jag är inte säker på att hon tillförde saken någonting nytt.
            När det gäller tidtabellen konstaterar vi igen att det finns många
            olika möjligheter. Men vi har lagt fram en handlingsplan, en färdplan,
            som vi arbetar för. Vi sätter in alla ansträngningar för att förverkliga
            den. Man har ställt upp ett mål som man går mot, väl inseende
            att detta mål kan komma att behöva revideras i ljuset av omständigheterna.
            Då finns alternativa scenarier, och då tar vi ställning till hur
            vi skall agera. De olika möjligheter som finns kommer bl.a. att
            diskuteras av grundlagsberedningen. Vill man någonting, Gudrun
            Schyman, skall man satsa på det.
          </note>
          <note>
            För det fjärde till frågan om Danmark. Uttrycker jag mig inte
            tydligt nog, Gudrun Schyman? Måste jag varje gång upprepa mig?
            Det är självklart att vi kommer att beakta vad som blir utgången
            av
          </note>
          <note>
            Danmarks förhandlingar med de andra medlemsländerna i EG.
          </note>
          <note>
            När det gäller närhetsprincipen, öppenheten och liknande kan
            resultaten bli, och förhoppningsvis blir, tillämpliga för alla
            EG:s medlemsländer.
          </note>
          <note>
            Självfallet är tolkningar också tillämpliga för andra länder.
            Därför säger jag i mitt interpellationssvar att -- jag upprepar
            det för att det skall vara kristallklart -- vi självfallet kommer
            att beakta utgången av Danmarks diskussioner med EG.
          </note>
          <note>
            Slutligen om alternativen: Inte med ett ord går
          </note>
          <note>
            Gudrun Schyman in på alternativen, utan hon bara talar om hur
            mycket man skall skala bort av allt det som vi strävar efter att
            åstadkomma eller redan har åstadkommit. Medlemskap i EG och EU
            skall vi eliminera. EES-avtalet skall rivas upp. Sedan har
          </note>
          <note>
            Gudrun Schyman förhoppningar om att 1972 års frihandelsavtal
            skall vara grunden för vårt samarbete. En praktiskt taget enig
            riksdag i Sverige och andra västeuropeiska länder har kommit till
            slutsatsen att det avtalet är otillräckligt. Det är att ta flera
            steg tillbaka.
          </note>
          <note>
            Visst är det ett alternativ, men tala då om vad som blir konsekvensen
            av det alternativet. Tro inte att detta utgör något alternativ
            för oss. Vi går fram inom EG/EU i vårt samarbete, men vi går betydligt
            längre än Gudrun Schyman. Vi vill gå vidare i samarbetet på andra
            europeiska fronter. Vi vill gå vidare i samarbetet globalt. Här
            är det inte fråga om alternativ, det är fråga om ett både -- och.
            Jag frågar än en gång: Vad är Gudrun Schymans alternativ?
          </note>
          <note>
            Jag kan inte uttrycka det bättre än vad Bo Hammar och Ylva Johansson
            har gjort i en artikel i Dagens
          </note>
          <note>
            Nyheter -- de är såvitt jag vet gamla partikamrater till Gudrun
            Schyman. De säger att ingenting förändras av läpparnas bekännelse
            till internationalism och samarbete. Det är handlingar och konkret
            arbete som betyder någonting. Det gäller såväl den globala solidariteten
            som det europeiska samarbetet. Därför måste man konstatera att
            valet står mellan att delta i det existerande europeiska samarbetet
            EG/EU eller att stå utanför. Någon tredje väg med nya och i alla
            avseenden bättre samarbetsformer gives icke annat än som verklighetsfrämmande
            utopier i den svenska EG-debatten.
          </note>
          <note>
            Det är verklighetsfrämmande utopier och en alternativlöshet som
            präglar Gudrun Schymans agerande i denna fråga. Än en gång: Tala
            om vad konsekvensen blir om vi hamnar utanför.
          </note>
          <note type="speaker">
            Anf. 23 GUDRUN SCHYMAN (v):
          </note>
          <note>
            Herr talman! Den icke-verklighetsanknutna visionen delar jag
            med väldigt många människor i
          </note>
          <note>
            Sverige och i de andra nordiska länderna, också i
          </note>
          <note>
            Danmark, som ju klart har tagit avstånd från väsentliga delar
            av det europeiska samarbete som statsrådet utmålar som den enda
            vägen.
          </note>
          <note>
            Jag tycker att det är en väldigt tråkig utveckling över huvud
            taget i den svenska politiken, där allt som regeringen föreslår
            utmålas som den enda vägen. Det visar sig gång efter annan att
            det uppenbarligen finns andra vägar. Verkligheten i sig själv
            tvingar fram andra och nya förhållningssätt på punkt efter punkt.
            Det må gälla hårdvalutapolitiken eller EG-medlemskap. På punkt
            efter punkt visar det sig att det alltid finns alternativ.
          </note>
          <note>
            Regeringens tidtabell och förhållningssätt till det som nu sker
            inom EG, de stora diskussionerna om den europeiska monetära unionens
            möjligheter över huvud taget, nödvändigheten och önskvärdheten
            av en gemensam valuta är saker som det ställs många frågor omkring
            i dag.
          </note>
          <note>
            Allt fler personer känner sig mer och mer främmande inför den
            konstruktion som
          </note>
          <note>
            Maastrichtavtalet drog upp riktlinjerna för.
          </note>
          <note>
            Ulf Dinkelspiel sade att om man vill någonting, skall man satsa
            på det. Javisst, men om kartan inte stämmer med verkligheten,
            är det kartan som gäller. Det är det förhållningssätt som regeringen
            har. Jag tycker naturligtvis att man skall ha ett nordiskt samarbete.
            Realistiskt sett finns det i dag så gott som en majoritet i Sverige,
            i Norge, i
          </note>
          <note>
            Finland och i Danmark, som säger nej till väsentliga delar av
            det som beslutades i Maastricht. Sedan finns det regeringar och
            partiledningar som driver en annan linje. Men det som människor
            diskuterar utanför partiledningarna och olika parlamentariska
            fora är ju andra och alternativa lösningar. Det är klart att det
            finns sådana.
          </note>
          <note>
            Det går att hitta andra vägar. Man kan ha ett utökat samarbete
            som kan vara mycket lyckosamt, såsom det nordiska samarbetet,
            där man ju har kommit långt, vilket vi är överens om. I vissa
            delar har vi kommit längre än man har gjort inom den gemensamma
            marknaden. Men vi har fortfarande självständighet och egen beslutanderätt
            i de nordiska länderna. Ett samarbete måste inte ha konstruktionen
            av en överstatlig organisation som utarmar möjligheten till levande
            demokratier i de medlemsländer som ingår. Det måste inte vara
            en stormakt med alla sina klassiska beståndsdelar av brist på
            demokrati.
          </note>
          <note>
            Anf. 24 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Visst finns det alternativ, Gudrun
          </note>
          <note>
            Schyman. Gudrun Schyman har pekat på sitt alternativ. Det är
            att säga nej till det europeiska samarbetet med EG, medlemskap
            i EG, medlemskap i Europeiska unionen och till EES-
          </note>
          <note>
            avtalet. Man skall alltså gå tillbaka till den situation som
            vi befann oss i 1972, då vi hade ett i och för sig bra frihandelsavtal,
            men som var helt otillräckligt.
          </note>
          <note>
            Visst skall vi driva det nordiska samarbetet vidare, men Gudrun
            Schyman vill ju rasera det. Det som har åstadkommits genom EES-avtalet
            är en förstärkning av det nordiska samarbetet inom en vidare europeisk
            ram på ett sätt som innebär att det tidigare havererade Nordekprojektet
            i mycket väsentliga delar nu förverkligas. Också här vill
          </note>
          <note>
            Gudrun Schyman ta ett steg tillbaka.
          </note>
          <note>
            Det är inom den europeiska ramen som vi många gånger har lyckats
            att förverkliga storstilade nordiska projekt, som inom den nordiska
            ramen inte hade kunnat förverkligas. Det gäller t.ex.
          </note>
          <note>
            frihandeln, som misslyckades på nordisk basis, men som kunde
            förverkligas inom ramen för EFTA.
          </note>
          <note>
            Vidare gäller det Nordek som i väsentliga delar nu kan förverkligas
            inom ramen för EES.
          </note>
          <note>
            Gudrun Schymans alternativ innebär att man går tillbaka till
            frihandelsavtalet och därigenom tar ett steg bakåt. Mitt legitima
            krav är att Gudrun
          </note>
          <note>
            Schyman skall redovisa vad detta skulle betyda för sysselsättningen.
            Vad betyder det för välfärden, om vi skulle stå utanför det europeiska
            samarbetet?
          </note>
          <note>
            Vad betyder det att stå utanför ett valutasamarbete när det gäller
            våra möjligheter att föra en fast valutapolitik och att försvara
            den svenska kronan?
          </note>
          <note>
            Vad betyder det för Sveriges möjligheter att medverka i uppbyggandet
            av det nya Europa, att stå utanför det europeiska samarbetet inom
            ramen för EG och den europeiska unionen? Vad innebär det för kvinnans
            ställning? Vad innebär det för möjligheterna att föra en aktiv
            social- och välfärdspolitik, att få minskade resurser? Vad innebär
            det för möjligheterna att föra en aktiv regionalpolitik, att få
            minskade resurser? Vad innebär det för våra möjligheter att samverka
            internationellt, om vi ställer oss utanför EG:s samarbete på forsknings-
            och utvecklingsområdet?
          </note>
          <note>
            Vad innebär det för våra möjligheter att ta till vara våra intressen
            i Europa, att vi ställer oss utanför det europeiska miljövårdssamarbetet?
            Jag kan räkna upp område efter område: Tala ärligt om vilka konsekvenser
            det innebär att ställa sig utanför!
          </note>
          <note>
            Andre vice talmannen anmälde att Gudrun
          </note>
          <note>
            Schyman anhållit att till protokollet få antecknat att hon inte
            ägde rätt till ytterligare inlägg.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1992/93:46 om narkotikakontrollen
            vid ett EG-medlemskap
          </note>
          <note>
            Anf. 25 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Sten Andersson i Malmö har i sin interpellation
            rest viktiga frågor som gäller möjligheterna att bedriva en effektiv
            narkotikakontroll vid ett EG-medlemskap.
          </note>
          <note>
            Narkotikaproblemen i världen ökar. Tillgången på heroin och kokain
            växer, och andra droger gör också sitt intåg. Narkotikabrottsligheten
            ökar kraftigt. Utvecklingen är mycket oroande.
          </note>
          <note>
            Narkotikasituationen i Sverige är också allvarlig, även om vi
            hittills lyckats hålla tillbaka missbruksutvecklingen jämfört
            med många andra europeiska länder.
          </note>
          <note>
            Låt mig få inleda med att framhålla vad som i olika sammanhang
            redan har sagts av andra företrädare för regeringen, nämligen
            att vårt mål är ett narkotikafritt samhälle. Detta mål har minst
            lika stor aktualitet vid ett svenskt medlemskap i EG.
          </note>
          <note>
            Medlen att nå målet kan bli delvis andra, men
          </note>
          <note>
            Sverige har inte för avsikt att ompröva sin restriktiva narkotikapolitik
            i ett EG-sammanhang.
          </note>
          <note>
            Det är viktigt att vi då tar till vara de förbättrade möjligheter
            till internationellt samarbete när det gäller bekämpningen av
            narkotikabrottslighet som
          </note>
          <note>
            EG-medlemskap ger.
          </note>
          <note>
            Det finns, som vi alla vet, förespråkare ute i Europa som ställer
            krav på en allmän liberalisering av narkotikapolitiken och som
            t.o.m. förordar en legalisering av vissa droger. Men, och detta
            är viktigt, ingen regering i något EG-land har gjort denna ståndpunkt
            till sin. Detta bör vi ta fasta på.
          </note>
          <note>
            Det är en god svensk uppgift i Europa att ställa upp i de övriga
            europeiska regeringarnas kamp mot narkotikan.
          </note>
          <note>
            Låt mig ge ett auktoritativt exempel på EG:s syn på den fråga
            vi nu diskuterar. I fördraget om den europeiska unionen, Maastrichtfördraget,
            sägs uttryckligen att bekämpandet av narkotikamissbruket är en
            fråga av gemensamt intresse när det gäller att förverkliga unionens
            mål, särskilt den fria rörligheten för personer. EG:s högsta beslutande
            organ, det Europeiska rådet godkände i Rom 1990 en europeisk samlad
            plan för narkotikabekämpningen, framlagd av den europeiska kommitté
            som kallas CELAD (Comité
          </note>
          <note>
            Européen de la Lutte Anti Drogue).
          </note>
          <note>
            Förverkligandet av denna plan står på dagordningen vid Europeiska
            rådets möte i
          </note>
          <note>
            Edinburgh nu i december. Planen förutser upprättandet av ett
            europeiskt narkotikaövervakningscentrum -- här har beslut redan
            fattats -- och insatser på en rad områden:
          </note>
          <note>
            samarbete i lagstiftningsfrågor, polisiärt samarbete, förstärkt
            kontroll vid EG:s yttergränser, åtgärder mot tvättning av pengar
            som kommer från illegal narkotikaförsäljning, åtgärder mot olaglig
            tillverkning av substanser som kan användas till narkotikaframställning,
            utbildning och information. ökad anslutning av EG:s medlemsländer
            till FN:s konventioner på området.
          </note>
          <note>
            Sten Andersson riktar i sin fråga uppmärksamheten på våra egna
            nationella åtgärder. Tullens gränskontroll är en sådan. Låt mig
            på en punkt få göra en invändning mot hans sätt att beskriva verkligheten.
            Sten Andersson säger att det internationella polissamarbetet inte
            har kunnat förhindra handeln med narkotika i vårt land. Man kan
            lätt få uppfattningen att han menar att detta slags samarbete
            därför har ringa värde. Jag har en annan mening, som jag skall
            återkomma till. Här vill jag endast peka på att vi faktiskt har
            ett narkotikaproblem också i vårt land, trots de betydande insater
            som i nuläget görs av tull- och polismyndigheterna i Sverige.
          </note>
          <note>
            Framsteg i kampen mot narkotikamissbruket kräver i realiteten
            att alla samhällets krafter medverkar och att det internationella
            samarbetet byggs ut. Gränskontroll är ett medel, låt vara viktigt,
            bland många. Egentligen tror jag att vi är ense om detta.
          </note>
          <note>
            Intill den 1 juli 1988 var det inte förbjudet att bruka narkotika
            i Sverige. Det torde numera vara accepterat att det tidigare läget
            gav fel signaler -- all hantering av narkotika var förbjuden utom
            just själva konsumtionen. En konsekvens av detta var ju att den
            som önskade värva nya kunder, nya missbrukare, kunde använda argumentet
            att det faktiskt inte var förbjudet att pröva narkotika, ett argument
            som då beklagligtvis var riktigt. Men
          </note>
          <note>
            1988 års förbud är inte tillräckligt långtgående, då endast böter
            finns i straffskalan. Regeringen lägger denna månad fram en proposition
            med förslag om att även det egna bruket skall kunna bestraffas
            med fängelse på upp till sex månader.
          </note>
          <note>
            Och ytterligare: Kampen mot narkotikamissbruket och kampen för
            ett narkotikafritt samhället behöver stöd av alla medborgare,
            föräldrar, lärare och kamrater. Samhällets kontrollinsatser är
            ett stöd för medborgarnas egna insatser och kan inte ersätta dessa.
            Denna grundsyn stämmer med regeringens uppfattning i de flesta
            frågor.
          </note>
          <note>
            När det så gäller tullmyndigheternas roll i ett medlemskapsperspektiv,
            den fråga som interpellationen närmast avser, vill jag till att
            börja med konstatera att Sten Anderssons utgångspunkt är helt
            riktig. När EG:s inre marknad har förverkligats, skall inte någon
            tullkontroll ske vid de inre gränserna i Europa. Alla tidigare
            formaliteter vid gränsöverskridande handel slopas -- i sig en
            rationalisering av väldiga mått.
          </note>
          <note>
            Härigenom frigörs resurser i samhället som kan användas bättre
            för andra uppgifter, bl.a.
          </note>
          <note>
            narkotikabekämpning. Men det är också riktigt, som Sten Andersson
            säger, att tullmyndigheterna i dag har en viktig roll att spela
            när det gäller att förhindra införsel av narkotika i landet, vilket
            avspeglas i beslagen av illegal narkotika. Av särskild betydelse
            är här tullmyndigheternas rätt att undersöka gods och transportmedel
            utan att -- som polismyndigheterna -- behöva respektera höga krav
            på att befogad brottsmisstanke föreligger. Frågan om hur denna
            kontroll skall kunna bevaras eller ersättas vid ett EG-medlemskap
            -- t.ex. genom kontroller även i annat sammanhang än vid de yttre
            gränserna -- övervägs nu av den interdepartementala arbetsgrupp
            som regeringen har tillsatt för att analysera effekterna av ett
            svenskt
          </note>
          <note>
            EG-medlemskap när det gäller gränsformaliteter och gränskontroller.
            Här uppkommer flera svåra frågor, inte endast på narkotikabekämpningens
            område. Det gäller bl.a. tullmyndigheternas framtida roll i olika
            avseenden.
          </note>
          <note>
            Det gäller också sådana frågor som avvägningen mellan myndigheternas
            rätt att ingripa å ena sidan och medborgarnas rätt till integritetsskydd
            å den andra. Det vore fel av mig att föregripa detta utredningsarbete.
            Men jag vill gärna peka på några omständigheter, som måste vägas
            in vid en totalbedömning.
          </note>
          <note>
            För det första kommer tullmyndigheternas kontroll vid EG:s yttergränser
            inte att försvagas utan tvärtom att förstärkas. Största delen
            av Sveriges kuster, hamnar och flygplatser kommer att vara en
            sådan yttre gräns.
          </note>
          <note>
            För det andra kommer det samarbete som vi i dag bedriver med
            europeiska tull- och polismyndigheter att kraftigt byggas ut.
            Vi deltar redan i sådant samarbete, t.ex. genom tullsamarbetsavtal
            och genom utplacering av sambandsmän, men vi kan räkna med en
            betydligt högre grad av effektivitet i ett framtida EG. Det säger
            sig självt att den internationella knarkhandeln över gränserna
            bara kan bekämpas med internationellt polis- och tullsamarbete
            över gränserna. Även om detta slags samarbete inte kan sägas direkt
            ersätta gränskontroll i tullmyndigheternas regi, har vi anledning
            att förvänta nya resultat när det gäller bekämpandet av den organiserade
            internationella narkotikabrottsligheten.
          </note>
          <note>
            För det tredje har vi tid att reflektera. Även vid ett gynnsamt
            förhandlingsförlopp kommer det att gå tid mellan förverkligandet
            av EG:s inre marknad och ett svenskt medlemskap. Under denna tid
            behålls nuvarande svenska förhållanden vid våra gränser. Vi får
            tid att noga studera och analysera effekterna av att de inre gränserna
            avvecklas mellan EG:s nuvarande medlemsländer. Vi får tid att
            dra lärdom av vad som sker.
          </note>
          <note>
            Jag kan försäkra Sten Andersson att regeringen prioriterar detta
            analys- och utredningsarbete och att riksdagen kommer att hållas
            noga underrättad om de slutsatser som kan dras.
          </note>
          <note>
            Anf. 26 STEN ANDERSSON i Malmö (m):
          </note>
          <note>
            Herr talman! Herr statsråd! Jag är i och för sig en sann EG-vän,
            men jag inser samtidigt att det finns problem förknippade med
            ett EG-medlemskap.
          </note>
          <note>
            Jag tycker att det är mycket viktigt att dessa frågor ventileras
            innan Sverige blir medlem i EG. Om det visar sig att det dyker
            upp frågor om varför man inte kände till detta efter att Sverige
            har blivit medlem i
          </note>
          <note>
            EG, menar jag att det kan leda till ett ökat politikerförakt
            och ett hot mot demokratin.
          </note>
          <note>
            Missbruket av narkotika är ett gissel. Vi kan varje dag i tidningarna
            läsa om de enorma tragedier som missbruk av narkotika innebär.
            Den stora delen av dagens kriminalitet grundar sig på jakten efter
            eller försäljningen av narkotika. Detta drabbar alla i samhället
            i form av att många människor känner en ökad osäkerhet. Det drabbar
            också i form av ökade premier på bilförsäkringar och hemförsäkringar.
          </note>
          <note>
            Nu säger herr statsrådet att ingen regering inom EG
          </note>
          <note>
            har sagt ja till någon liberalisering. Det är fullt korrekt.
            Samtidigt vet vi att en av Sveriges största
          </note>
          <note>
            ''knarkimportörer'', och som i dag är medlem i EG, är Holland.
            Där har man en mycket tolerant lagstiftning.
          </note>
          <note>
            Som boende i Malmö vet jag att det pågår en skytteltrafik mellan
            Malmö och Köpenhamn. Och i stadsdelen Kristiania i Köpenhamn kan
            man få tag på nästan hur mycket knark man vill. Detta handlar
            alltså om länder som i dag är medlemmar i EG.
          </note>
          <note>
            När statsrådet talar om min uppfattning om internationellt polisarbete
            har han nog missuppfattat mig, eller också har jag varit otydlig
            i min interpellation. Jag tycker att detta arbete är bra, men
            det finns redan i dag. Men om Sverige blir medlem i EG, vilket
            jag hoppas, försvinner en viktig länk när det gäller möjligheten
            att förhindra knarkimport till Sverige.
          </note>
          <note>
            Vi har i dag svenska poliser placerade i flera stora städer runt
            om i Europa. Det är bra att tullen och polisen kan samarbeta.
            Men det är tyvärr min bestämda uppfattning att möjligheterna att
            föra in knark i Sverige efter ett EG-medlemskap, med nuvarande
            regler, blir större. Det är bara att beklaga.
          </note>
          <note>
            Om man väl har tagit sig in i något EG-land med en vara, kan
            den märkas om och köras runt i EG-
          </note>
          <note>
            länderna, och i stort sett ingen kan kontrollera detta.
          </note>
          <note>
            Vi har haft passfrihet i Norden under många år, och det har fungerat
            utmärkt. Men ändå har tullen haft en chans att göra stickprov.
            Som jag ser det, blir det i framtiden på det sättet att tullen,
            på samma sätt som polisen, måste ha någon form av skälig misstanke
            för att kunna ingripa. Om det då visar sig att tullen har gjort
            fel, kan den enskilda tullaren bli anmäld till JO. Det är lätt
            att tänka sig att den tullare som har gått på ett antal nitar
            eller misstag kanske höjer ribban för sin toleransnivå. Han blir
            inte längre lika aktiv.
          </note>
          <note>
            En annan fråga är vad skälig misstanke är. Det är inte säkert
            att skälig misstanke har exakt samma innebörd i Sverige som i
            en del andra länder i
          </note>
          <note>
            Europa.
          </note>
          <note>
            Herr talman! Det sägs i svaret att om man inte kan ha en kontroll
            direkt vid gränsen, skall denna kontroll ske en bit innanför gränsen.
            Det skulle teoretiskt innebära att t.ex. passagerarna på en färja
            från Tyskland till Trelleborg skulle kunna bussas två kilometer
            in i landet och där bli kontrollerade. Såvitt jag förstår finns
            denna möjlighet. Men i praktiken är detta helt omöjligt.
          </note>
          <note>
            Till sist, herr talman, skulle jag vilja ställa några frågor
            till statsrådet. Såvitt jag har förstått är man i
          </note>
          <note>
            Danmark, och framför allt i Storbritannien, mycket kritisk till
            EG när det gäller borttagandet av möjligheterna till en stickprovskontroll.
            Kan man hoppas och tro att Sverige i de pågående förhandlingarna
            kommer att följa den linje som nu verkar bli den linje som Danmark
            och
          </note>
          <note>
            Storbritannien kommer att följa, nämligen att försöka behålla
            möjligheten till stickprovskontroller?
          </note>
          <note>
            Anf. 27 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Först och främst vill jag säga att jag tror att
            Sten Andersson i Malmö och jag har helt samma grundsyn i dessa
            frågor. Det råder inget tvivel om att det här nog är det besvärligaste
            problemet som vårt samhälle står inför. Sten
          </note>
          <note>
            Andersson använde ordet gissel. Ja, jag vill gärna använda precis
            samma ord. Det handlar om en böld i vårt samhälle som alla goda
            krafter måste samlas kring för att försöka bryta ner.
          </note>
          <note>
            Vidare är det bra, jag delar alltså Sten Anderssons uppfattning
            också på denna punkt, att vi redan nu får en intensiv debatt i
            dessa frågor och att vi diskuterar alla de olika medel -- här
            är det inte fråga om antingen--eller, utan det är fråga om både--
          </note>
          <note>
            och -- som kan användas för att så långt det någonsin är möjligt
            förverkliga målet, ett narkotikafritt samhälle.
          </note>
          <note>
            Sten Andersson hänvisade till förhållandena i
          </note>
          <note>
            Holland och även i Christiania. Jag tycker också att de är minst
            sagt beklagliga. En tröst för mig är, som situationen är i dag,
            att det i varje fall finns en mycket stark folklig förankring
            i Sverige beträffande den restriktiva narkotikapolitik som vi
            för och att vi praktiskt taget inte har någon legaliseringsdebatt.
            Men det här är ett slag som inte en gång för alla är vunnet. Det
            finns ju andra röster i debatten. Därför är det viktigt att driva
            den grundläggande ståndpunkten hårt i varje sammanhang.
          </note>
          <note>
            När det gäller de speciella frågor som Sten
          </note>
          <note>
            Andersson har tagit upp om polisens och tullmyndigheternas roll
            i det här sammanhanget vill jag först säga att båda gör ett mycket
            värdefullt arbete för att minska tillgången till narkotika i vårt
            samhälle. Det bästa beviset på det är de stora beslag som har
            gjorts och det faktum att utvecklingen närmast pekar på en ökad
            effektivitet från de båda myndigheternas sida. Samtidigt är det
            uppenbart att situationen inte är tillfredsställande.
          </note>
          <note>
            Den är inte tillfredsställande förrän den dagen det inte görs
            några beslag alls av narkotika, och då helt enkelt därför att
            vi har ett narkotikafritt samhälle.
          </note>
          <note>
            Hur skall vi då på bästa sätt kunna verka för att åstadkomma
            en sådan ordning, och vilka konsekvenser skall vi dra av ett svenskt
            medlemskap i EG/EU?
          </note>
          <note>
            Som jag sade tidigare tror jag att det behövs ett arbete på alla
            fronter. Jag tror också att det fordras ett förstärkt samarbete
            internationellt både mellan polismyndigheterna och mellan tullmyndigheterna
            för att det skall gå att komma till rätta med förhållandena. Det
            är inte så, att detta lösar alla problem. Men mycken erfarenhet
            visar att de beslag som görs av tullen och polisen ofta har föregåtts
            av en omfattande spaning och av inkomna tips, inte minst från
            andra länder. Jag tror att den spaningen och det samarbetet mellan
            myndigheterna i de olika länderna ger klart förbättrade möjligheter
            att göra fler beslag vid de svenska gränserna. Till den del knarket
            kommer från områden utanför EG/EFTA menar jag att den klara inriktning
            som EG har när det gäller en förstärkt kontroll vid yttergränserna
            bör kunna bidra till ett minskat tillflöde av narkotika. Det är
            naturligtvis viktigt att också vi blir en fast och stark länk
            i den här kedjan.
          </note>
          <note>
            Jag tror att vi också noggrant skall pröva möjligheterna att
            inte bara bevara utan också i delar stärka bevakningen av våra
            egna gränser. Till stor del kommer ju Sveriges gränser även framdeles
            att vara s.k. yttre gränser. Där kan vi inte bara bibehålla utan
            också förstärka samarbetet.
          </note>
          <note>
            När det gäller de andra gränserna är situationen inom EG/EU inte
            klar. Det pågår fortfarande diskussioner där om polis- och tullmyndigheternas
            roll -- bl.a. med sikte på just ett förstärkt samarbete men också
            på, om jag har förstått saken rätt, möjligheterna till spaning,
            ingripanden, sticksprovskontroller och liknande.
          </note>
          <note>
            Vi har tillsatt en särskild utredning för att titta på vad Sverige
            kan göra i det här avseendet. Vi har gjort det både som ett led
            i det internationella samarbetet och som en egen insats på området.
            Vi skall ha klart för oss att en stor del av tullens personal
            befrias från ren pappershantering genom ett medlemskap i EG och
            då kan användas för andra uppgifter. Vad jag här har talat om
            framstår som en mycket angelägen sådan.
          </note>
          <note>
            Jag vill inte föregripa resultatet av utredningen.
          </note>
          <note>
            Men jag vill gärna säga att jag personligen har en mycket stark
            sympati för tanken på fortsatta stickprovskontroller -- kanske
            kan det vara intensifierade sådana vid misstanke om narkotikabrott.
          </note>
          <note>
            Anf. 28 STEN ANDERSSON i Malmö (m):
          </note>
          <note>
            Herr talman! Det är trots allt tullen som i dag gör de största
            beslagen. Jag tror att det handlar om drygt 90 % av de beslag
            som görs i Sverige vad gäller illegal narkotika. Det är i och
            för sig lättförklarligt. Polisen skall ju jaga efter knark som
            redan finns i landet. Det innebär att enorma resurser måste satsas.
            Det kostar mycket pengar.
          </note>
          <note>
            Jag kan förstå detta och att det måste vara så. Men att i det
            läget föra diskussioner -- slutresultatet påverkar kanske den
            i dag mycket viktiga länken när det gäller att förhindra att knark
            förs in i
          </note>
          <note>
            Sverige -- om tullens verksamhet som, enligt min uppfattning,
            kommer att få sämre möjligheter, dvs.
          </note>
          <note>
            arbetet försvåras, har jag litet svårt att förstå.
          </note>
          <note>
            Jag accepterar passfrihet i Europa, mellan EG:s medlemsländer.
            Men jag har svårt att förstå, och framför allt har jag svårt att
            förklara för de människor som jag träffar, varför det beträffande
          </note>
          <note>
            Sverige inte kan vara precis som det är mellan de nordiska länderna
            -- där råder det faktiskt sedan lång tid passfrihet, dvs. tullen
            har möjlighet att göra stickprovskontroller. Om det visar sig
            att en tullare har fel, händer det honom eller henne ingenting.
          </note>
          <note>
            Statsrådet och jag har rätt så lika uppfattning i den här frågan.
            Jag hoppas, och vill tro, att även andra länders EG-ministrar
            har samma uppfattning och att resultatet i slutänden blir att
            det trots allt går att bibehålla den här stickprovskontrollen.
            Med tanke på vad den innebär är det ingen i dag i Sverige som
            ifrågasätter den. När det gäller knarket är det ju en samlad nation
            som stöder de åtgärder som vidtas.
          </note>
          <note>
            Det gäller då vår förmåga och våra möjligheter att förhindra
            illegal knarkinsmuggling till Sverige.
          </note>
          <note>
            Herr talman! Jag ställde en fråga i slutet av mitt anförande
            nyss om Danmarks och Storbritanniens situation. Såvitt jag förstår,
            för detta har jag sport, är de här bägge länderna ytterst intresserade
            av att bibehålla stickprovskontrollen även i fortsättningen. Jag
            skulle vilja höra vad statsrådet har för uppfattning i den frågan:
            Är det rätt, och kommer Sverige att agera ungefär i den riktningen?
          </note>
          <note>
            Anf. 29 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Jag konstaterar ännu en gång att Sten
          </note>
          <note>
            Andersson och jag inte bara har samma grundsyn utan också är
            överens om att inte bara tullens och polisens roll är viktig.
            Vi bör också pröva möjligheten att förstärka deras roll i det
            här sammanhanget. Inte minst kan en väg här vara att arbeta för
            ett förstärkt internationellt samarbete.
          </note>
          <note>
            Jag tyckte att jag gav ett ganska klart svar på den fråga som
            Sten Andersson ställde. Jag sade att vi tittar på möjligheterna.
            Vi har tillsatt en särskild utredning just för att titta på möjligheterna
            till fortsatt stickprovskontroll. Också polisens roll tittar vi
            på i det här sammanhanget. Det är klart att de här myndigheterna
            delvis kompletterar varandra, även om förutsättningarna som läget
            nu är -- jag är medveten om det -- är annorlunda.
          </note>
          <note>
            Personligen har jag mycket stark sympati för den här tanken.
          </note>
          <note>
            Däremot vore det fel av mig att föregripa resultatet av diskussionen,
            där både tull- och polismyndigheterna är inblandade och där man
            måste beakta en rad andra omständigheter som inte bara avser narkotikan.
            Det är med den grundläggande inriktningen som jag kommer att följa
            gränskontrollgruppens arbete och att i sinom tid, tillsammans
            med regeringskollegerna, formulera en exakt svensk politik. Men
            den grundläggande inriktningen är alltså densamma.
          </note>
          <note>
            Anf. 30 STEN ANDERSSON i Malmö (m):
          </note>
          <note>
            Herr talman! Jag ber om ursäkt för att jag kanske är litet tjatig.
            Men jag vill upprepa att jag har hört att Danmark och Storbritannien
            i dag aktivt protesterar mot ett slopande av den stickprovskontroll
            som i dag förekommer. Jag har frågat om detta två gånger. Antagligen
            har statsrådet missat min fråga.
          </note>
          <note>
            För tredje gången frågar jag: Är det rätt uppfattat att det i
            dag förs en intensiv debatt i Danmark och
          </note>
          <note>
            Storbritannien, där man pekar på att de här bägge länderna kommer
            att protestera kraftigt mot ett slopande av den stickprovskontroll
            som finns i dag -- även gentemot de länder som är medlemmar av
            EG?
          </note>
          <note>
            Anf. 31 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Exakt hur diskussionen går i
          </note>
          <note>
            Storbritannien och Danmark vet jag inte -- framför allt tänker
            jag då på hur pass jämförbar situationen i länderna är. Den brittiska
            debatten, som jag har försökt att följa ganska noga, tar framför
            allt sikte på att hävda att hela brittiska området är en yttergräns.
            Detta bottnar ju i att Storbritannien är en ö och inte har gemensamma
            landgränser med andra länder. Därför vågar jag inte ge ett definitivt
            svar på frågan om hur pass precist det som framförs av Danmark
            och Storbritannien i de här sammanhangen är. Inte heller vågar
            jag uttala mig om hur pass tillämpligt det är på svenska förhållanden.
            Därför svarar jag att min personliga grundsyn är positiv beträffande
            möjligheten att göra stickprovskontroll. Vi skall i varje fall
            använda de förstärkta resurser som nu tas i anspråk för andra
            ändamål -- för pappersarbete och liknande --
          </note>
          <note>
            vid de yttre gränserna. När det gäller de inre gränserna är situationen
            sådan att det, åtminstone enligt min uppfattning, i dag är omöjligt
            att ge ett definitivt, klart svar och säga: Exakt så här skall
            vi agera.
          </note>
          <note>
            Vi skall avvakta den interna diskussionen i EG. Av de praktiska
            erfarenheterna i EG kommer vi dessutom att dra slutsatser om hur
            vi bäst kan agera på området för att nå de mål som Sten Andersson
            och jag har gemensamt. Jag kan försäkra, Sten
          </note>
          <note>
            Andersson att den här frågan inte bara är högt prioriterad inom
            regeringen. Den ligger också mig personligen varmt om hjärtat.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1992/93:42 om ökade järnvägsinvesteringar
          </note>
          <note>
            Anf. 32 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Georg Andersson har frågat mig vilka åtgärder regeringen
            är beredd att omgående vidta för att åstadkomma en snabb ökning
            av järnvägsinvesteringarna, samt när regringen kan fatta beslut
            beträffande ett antal namngivna projekt. I mitt svar återkommer
            jag till vart och ett av de projekt som Georg Andersson har angivit.
          </note>
          <note>
            Sedan den borgerliga regeringen kom till makten har utöver Banverkets
            ordinarie anslag beslut fattats om 263 mkr. till snabbtågsanpassning
            på södra stambanan, 45 mkr. till underhållsåtgärder på inlandsbanan,
            25 mkr till en station i Örgryte,
          </note>
          <note>
            126 mkr till Nynäshamn och totalt 1 536 mkr till västkustbanan,
            norra stambanan, ostkustbanan och
          </note>
          <note>
            Arlandabanan. I detta ingår även ett brobyte över
          </note>
          <note>
            Dalälven vid Krylbo. 150 mkr har anslagits till sysselsättningsfrämjande
            åtgärder avseende främst underhåll. Banverkets ökade produktion
            utöver ordinarie anslag under 1992 beräknas bli 1,9 mdkr.
          </note>
          <note>
            Detta skall ställas mot Banverkets ordinarie anslag till investeringar
            som är ca 1,4 mdkr. För år 1993
          </note>
          <note>
            beräknas den beräknade produktionen med extra medel till 2,5
            mdkr och för år 1994 till 2,4 mdkr.
          </note>
          <note>
            Jag vill också understryka att genom regeringens sätt att fördela
            pengarna på olika stråk kan utbyggnaden och sysselsättningen hållas
            igång beträffande flera parallella projekt samtidigt detta ökar
            det totala antalet sysselsatta i projekten.
          </note>
          <note>
            Som svar på Georg Anderssons fråga om vilka åtgärder regeringen
            är beredd att omgående vidta för att åstadkomma en snabb ökning
            av järnvägsinvesteringarna kan jag meddela att det pågår arbete
            inom regeringskansliet för att säkra finansieringen av utbyggnaden
            av både järnvägar och vägar i syfte att arbeten snarast kan komma
            igång.
          </note>
          <note>
            Georg Andersson har också ställt frågan när regeringen kan fatta
            beslut om ett antal namngivna projekt. Jag skall nu gå in på vart
            och ett av dem och redogöra för planeringsläget.
          </note>
          <note>
            Först tar vi Arlandabanan. Den ekonomiska rådgivare som regeringen
            tillsatte i augusti har i dagarna lämnat sin slutrapport om hur
            vi kan bygga
          </note>
          <note>
            Arlandabanan med ett så litet bidrag som möjligt över statsbudgeten.
            Nu kommer beslut att fattas om hur projektet skall bedrivas vidare,
            och jag vill understryka att vårt försök att finna en annan modell
            för investeringen i Arlandabanan inte kommer att innebära någon
            försening av trafikstarten. Under tiden utredningen om att finna
            en ny finansieringsmodell pågår, pågår också arbetena med att
            bygga två nya spår från Ulriksdal till Rosersberg och arkeologiska
            undersökningar där den nya banan skall förläggas.
          </note>
          <note>
            Georg Andersson frågar mig också om medel till ostkustbanan.
            Banverkets arbete med ostkustbanan kan fortgå t.o.m. år 1993 med
            tilldelade medel. Jag anser det synnerligen angeläget att utbyggnaden
            av ostkustbanan och E 4
          </note>
          <note>
            mellan Söderhamn och Enånger kan samordnas.
          </note>
          <note>
            Med detta räknar jag med att kostnaderna kan minskas med ca 100
            mkr.
          </note>
          <note>
            Vad gäller västkustbanan har vi tillsatt Bengt W
          </note>
          <note>
            Johansson, Luftfartsverkets förre generaldirektör, som förhandlare
            om lokal medverkan i finansieringen. Om han kan nå en uppgörelse
            senast den 1 mars nästa år, räknar jag med att arbetena då kan
            starta mellan Tångaberg och
          </note>
          <note>
            Varberg, mellan Heberg och Öringe samt
          </note>
          <note>
            Kungsbacka och Fjärås.
          </note>
          <note>
            Stambanan genom övre Norrland fyller en viktig funktion som länk
            till södra Sverige och kontinenten för godstransporter. På stambanan
            genom övre Norrland investeras för 348 mkr. under
          </note>
          <note>
            1992 för att i första hand öka bärigheten för godstågen.
          </note>
          <note>
            Till sist har Georg Andersson frågat om tre mycket stora projekt,
            nämligen Nordlänken, Bottniabanan och Riksbangård syd. Som svar
            på denna fråga kan jag meddela Georg Andersson att regeringen
            avser att återkomma till riksdagen under vårn med en proposition
            om en långsiktig investeringsplan för vägar och järnvägar där
            bl.a. dessa projekt ingår.
          </note>
          <note type="speaker">
            Anf. 33 GEORG ANDERSSON (s):
          </note>
          <note>
            Herr talman! Jag vill först tacka kommunikationsministern för
            svaret. Men samtidigt beklagar jag att där inte finns några besked
            om en snabb ökning av järnvägsinvesteringarna.
          </note>
          <note>
            Arbete pågår, heter det. Ja, det har jag naturligtvis förut sagt.
            Men det allvarliga läget på arbetsmarknaden och den djupa lågkonjunkturen
            kräver att en kraftfull extra satsning på järnvägsinvesteringar
            görs nu.
          </note>
          <note>
            Beslutet kommer att fattas längre fram, heter det senare i svaret.
            Det är till ringa tröst för de arbetare som nu går arbetslösa
            och för de entreprenörer som nu hotas av konkurrs därför att de
            inte får anläggningsjobb.
          </note>
          <note>
            Det finns en besvärande diskrepans mellan tal och handling hos
            kommunikationsministern. Det är också fortfarande svårt att få
            ett grepp om vad som faktiskt har skett, och sker, om hur mycket
            som har beslutats, om vilka pengar som snurrar runt i löfteskarusellen
            och framför allt om hur det i verkligheten blev.
          </note>
          <note>
            Jag noterar att Mats Odell också i dag bidrar till dimbildningen.
            Det heter i svaret att den borgerliga regeringen bl.a. beslutat
            om 1 536 miljoner kronor, vilket innefattar investeringar på bl.a.
          </note>
          <note>
            västkustbanan. Men den initierade vet att projekten på den banan
            belagts med startförbud av regeringen. Därmed försvinner ur den
            potten 530
          </note>
          <note>
            miljoner som inte får användas förrän förhandlingarna med kommunerna
            är klara. Det kan möjligen bli i mars nästa år. Alltså bidrar
            han till att skapa en bild av att det är tack vare den borgerliga
            regeringen som det nu satsas en halv miljard på västkustbanan.
            I själva verket ligger allt still.
          </note>
          <note>
            Regeringen hade i våras en chans att göra en rejäl extra satsning
            på järnvägar. Riksdagen anvisade då
          </note>
          <note>
            2,2 miljarder till infrastruktur, men av det gick bara
          </note>
          <note>
            150 miljoner till järnvägar. Varför den diskrimineringen av järnvägssatsningarna?
          </note>
          <note>
            Arlandabanan har blivit en följetong. Den socialdemokratiska
            regeringen utredde såväl statliga som privata alternativ. Vi var
            därmed klara för ett ställningstagande hösten 1991. Men då satte
          </note>
          <note>
            Mats Odell i gång utredningskvarnen igen. Curt
          </note>
          <note>
            Nicolin inkopplades, men inget nytt framkom av hans utredning.
            Då gick uppdraget till Salomon
          </note>
          <note>
            Brothers, och nu sägs det att beslut skall komma.
          </note>
          <note>
            Jag undrar: Har det nu framkommit något nytt?
          </note>
          <note>
            Vad kostar det nu för staten att bygga
          </note>
          <note>
            Arlandabanan? När kommer beslutet? Vem skall vara huvudman för
            bygget? Att denna process inte skulle ha försenat projektet blir
            det allt svårare för kommunikationsministern att förklara och
            göra trovärdigt.
          </note>
          <note>
            Jag väntar fortfarande på besked om ostkustbanan.
          </note>
          <note>
            Där är förhandlingarna slutförda, och i det fallet kan man inte
            hänvisa till pågående förhandlingar.
          </note>
          <note>
            Framför allt brådskar det med besked om sträckningen Söderhamn--Enånger.
            Det är ett objekt som beräknas kosta 850 miljoner kronor. En samordning
            med byggandet av Europaväg 4 ger samordningsvinster. Kommunikationsministern
            tycker att det är angeläget. men det uttalandet har inget värde
            om inte regeringen fattar beslut.
          </note>
          <note>
            Jag noterar också att kommunikationsministern tycker att stambanan
            genom övre Norrland fyller en viktig funktion, och jag tackar
            för det erkännandet. Men vad tänker regeringen göra?
          </note>
          <note>
            Banverket har vid upprepade tillfällen presenterat förslag på
            objekt som skulle kunna sättas i gång omgående. Enbart inom Västerbottens
            län finns viktiga objekt. Det handlar där om investeringar på
          </note>
          <note>
            400--500 miljoner kronor. De är av utomordentligt stor betydelse
            för att förbättra transporterna till och från övre Norrland. Men
            besluten har hittills uteblivit. Den borgerliga regeringen har
            trots stolta löften, långa kataloger och omtalade paket inte förmått
            mer än 32 miljoner kronor i extra insatser på stambanan norr om
            Långsele. Det är inte så imponerande.
          </note>
          <note>
            Banverket har med anledning av arbetsmarknadskrisen inventerat
            förutsättningarna för tidigareläggning av objekt för att långsiktigt
            främja sysselsättningen och även tillväxten. Den senaste förteckningen
            gjordes i september månad.
          </note>
          <note>
            Där finns objekt för ca 6 miljarder, 6 000 miljoner kronor, som
            skulle kunna startas i år eller nästa år.
          </note>
          <note>
            Banverket har samtidigt markerat behov av viss framförhållning.
            Man kan inte börja bygga samtidigt som besluten fattas. Genom
            att regeringen dröjt och fortfarande dröjer med besked, är jag
            rädd för att den försuttit chansen att få i gång någonting av
            allt detta under denna vinter.
          </note>
          <note>
            Detta är en mycket allvarlig försummelse. Det är mot den bakgrunden
            som vårt förslag om en kommission för infrastruktursatsningar
            skall ses. Vi socialdemokrater litar inte på
          </note>
          <note>
            Kommunikationsdepartementets ledning i dessa frågor. Det tycks
            inte heller majoriteten i trafikutskottet och finansutskottet
            göra, eftersom man nu beslutat om ett särskilt uttalande för att
            påskynda infrastruktursatsningarna.
          </note>
          <note type="speaker">
            Anf. 34 STEN-OVE SUNDSTRÖM (s):
          </note>
          <note>
            Fru talman! På morgonnyheterna kunde man i dag höra att AMS har
            vissa svårigheter att handha så stora grupper arbetslösa som vi
            nu har i Sverige.
          </note>
          <note>
            Det gäller bl.a. att klara av att anordna passande och meningsfulla
            utbildningar för alla dessa arbetslösa.
          </note>
          <note>
            Det är litet märkligt, kommunikationsministern, att få ta del
            av sådana uppgifter när vi vet vilka stora behov som finns när
            det gäller att bygga upp infrastrukturen. Det finns ett stort
            och uppdämt behov av att bygga ut vårt järnvägsnät, inte minst
            i landets norra delar. Sedan många år pågår en upprustning av
            norra stambanan, men den upprustningen går alltför långsamt. Detta
            är bara ett område där aktiviteten behöver påskyndas.
          </note>
          <note>
            Men värre är, vilket man ser när man läser kommunikationsministerns
            interpellationssvar, vad som sker när det gäller dessa nya framtidsprojekt.
          </note>
          <note>
            Man kan som exempel ta Botniabanan, som regeringen nu tydligen
            har lagt på is för gott. Varje gång den frågan berörs här i kammaren,
            skjuts svaret på framtiden.
          </note>
          <note>
            Nu säger statsrådet att regeringen skall återkomma till våren.
            Alla sådana luddiga besked frestar på trovärdigheten, inte bara
            på kommunikationsministerns och regeringens trovärdighet, utan
            också för oss alla som politiker.
          </note>
          <note>
            Vi är ute bland människor utanför denna kammare och talar om
            hur viktigt det är med att satsa på infrastrukturen när det är
            lågkonjunktur och vi så väl behöver dessa jobb. När det sedan
            inte händer någonting sprider sig ett allmänt misstroende mot
            politiker i allmänhet och i synnerhet ett misstroende mot oss
            politiker som sysslar just med kommunikationsfrågor.
          </note>
          <note>
            Så här kan vi inte hålla på. Det finns ett ackumulerat behov
            av att starta byggen på en rad områden. Om man skyndade på hela
            processen när det gäller Botniabanan skulle man där kunna åstadkomma
            en bra effekt genom att bygga både från norr och från söder. Det
            skulle gå utmärkt att sätta i gång den typen av aktiviteter. Man
            kunde t.ex. från banans norra punkt, i Luleå, bygga söderut. Därmed
            skulle man få en god effekt när det gäller jobben och naturligtvis
            en snabbt utbyggd kustbana utefter hela Norrlandskusten. Dessutom
            skulle man också kunna utreda en förlängning till
          </note>
          <note>
            Haparanda via Kalix.
          </note>
          <note>
            Det har vid upprepade tillfällen i denna kammare nämnts möjligheterna
            att i norr bygga samman järnvägsförbindelserna med de i Finland
            och modernisera dem. Det gäller inte bara järnvägen som sådan.
            Det gäller rent tekniskt omaxlingsstationer och terminalhanteringar
            i
          </note>
          <note>
            Haparanda. Här finns det alltså utrymme för ganska stora och
            omfattande moderniseringar av järnvägens infrastruktur. Men då
            måste naturligtvis regeringen ta initiativ för att driva på utvecklingen.
          </note>
          <note>
            Vi kan som politiker inte bara hela tiden tala om den, utan någon
            gång måste man också sätta kraft bakom orden.
          </note>
          <note>
            När tänker statsrådet göra detta när det gäller t.ex.
          </note>
          <note>
            Botniabanan och dess förlängning utefter hela
          </note>
          <note>
            Norrlandskusten, även upp till Haparanda? Vi är överens om att
            vi behöver sätta fart när det gäller jobben och infrastrukturen.
            Vad är det som hindrar kommunikationsministern att fatta de avgörande
            besluten? Vad väntar statsrådet på?
          </note>
          <note type="speaker">
            Anf. 35 BO NILSSON (s):
          </note>
          <note>
            Fru talman! Jag vill fylla på med ytterligare några frågor om
            varför det tar så lång tid och varför regeringen inte kommer till
            skott i sådana här viktiga frågor.
          </note>
          <note>
            År 1986 skrev ABB och SJ kontrakt om tillverkning av snabbtåget
            X 2000. Grundordern avsåg 20
          </note>
          <note>
            tågset, med slutleverans vid årsskiftet 1993--1994.
          </note>
          <note>
            Kontraktet innefattade även option på ytterligare
          </note>
          <note>
            20 tågset. Tiden för optionen gick ut den sista september i år.
            SJ har nu meddelat att man för närvarande inte kan köpa fler tågset
            av typen X
          </note>
          <note>
            2000 på grund av de höga lönsamhetskrav som ställs på SJ.
          </note>
          <note>
            Inom SJ utvärderas för närvarande vilka krav företaget skall
            ställa på det nya regionaltåg som skall köpas in för framtiden,
            EMU 90.
          </note>
          <note>
            Konstruktionstiden gör att produktionen av ett nytt sådant tåg
            tidigast kan komma i gång två år efter order, dvs. från årsskiftet
            1994-1995, med full produktionstakt från år 1996. En förutsättning
            för att tillverkningen över huvud taget skall kunna förläggas
            till Kalmar är att företaget får nya order på X 2000. Eventuella
            exportorder kommer inte att kunna tas tillräckligt snabbt för
            att ge beläggning före år 1996.
          </note>
          <note>
            Om inga nya order på X 2000 tecknas inom en relativt snar framtid
            kommer därför produktionen i
          </note>
          <note>
            Kalmar successivt att skäras ner för att helt upphöra under januari,
            februari 1994. Detta kommer i sin tur att medföra att produktionen
            i Helsingborg och
          </note>
          <note>
            Västerås kommer att påverkas så kraftigt att även dessa verkstäder
            hotas av nedläggning. Därmed skulle svensk tågtillverkande industri
            upphöra.
          </note>
          <note>
            Sedan ett år tillbaka är produktionen i
          </note>
          <note>
            Örnsköldsvik nedläggningshotad. Sammanlagt skulle detta betyda
            att ca 1 500 arbetstillfällen inom
          </note>
          <note>
            ABB skulle försvinna. Minst lika många arbetstillfällen kommer
            då att försvinna hos underleverantörerna.
          </note>
          <note>
            I en tid som av regeringen kallas för
          </note>
          <note>
            ''Infrastrukturens årtionde'' är det naturligtvis riktigt att
            Sverige lägger ner tiotals miljarder på nya eller upprustade järnvägsspår.
            Men det är märkligt att man inte gör motsvarande satsningar på
            nya fordon för att trafikera de nya spåren. Se nu till att optionen
            utlöses, och hjälp till att rädda svensk järnvägsindustri!
          </note>
          <note>
            Det andra exempel jag vill ta upp är de s.k.
          </note>
          <note>
            Malmöhusförhandlingarna, som ju syftar till att staten tillsammans
            med kommunerna skall förbättra infrastrukturen i Malmöhus län.
            Sven
          </note>
          <note>
            Hulterström slutförde förhandlingarna i juni.
          </note>
          <note>
            Pengar är såvitt jag förstår reserverade för dessa satsningar.
            Men det händer ingenting. Anita
          </note>
          <note>
            Jönsson ställde en fråga här i kammaren, och då svarade kommunikationsministern
            att han behövde november månad på sig för att komma fram till
            beslut. Detta alltså efter sex månader, men okej då.
          </note>
          <note>
            Men nu, kommunikationsministern, är det december. Det finns nu
            plats, tid och skäl att lämna ett klart besked så att vi snarast
            kan komma i gång med arbetena, t.ex. med att elektrifiera banan
          </note>
          <note>
            Malmö--Ystad.
          </note>
          <note>
            Om man i många sammanhang, när det passar, påstår att 90-talet
            skall vara infrastrukturens årtionde, ökar förväntningarna. Då
            krävs beslut och handlingskraft. De projekt jag har tagit upp
            skulle skapa och rädda många jobb i det krisdrabbade Kalmarområdet
            men också i Skåne.
          </note>
          <note>
            Lämna besked nu -- inga långbänkar -- för Sverige måste ha råd
            att arbeta.
          </note>
          <note type="speaker">
            Anf. 36 ELVING ANDERSSON (c):
          </note>
          <note>
            Fru talman! Jag vill tacka kommunikationsministern för den redovisning
            han har lämnat i detta interpellationssvar till Georg
          </note>
          <note>
            Andersson. Det visar mycket tydligt att den myt man försöker
            skapa om att det inte händer någonting på infrastrukturområdet
            är felaktig. När det gäller järnvägen sker nu större satsningar
            än någonsin i modern tid på nybyggnad av olika järnvägsprojekt.
          </note>
          <note>
            Vi i Centern drev under slutet av 80-talet och början på 90-talet
            mycket hårt kravet på väsentligt ökade satsningar på byggande
            av järnvägar i
          </note>
          <note>
            Sverige. Vi anförde att planeringsramen borde utgå från 4 miljarder
            kronor per år, och att 40 miljarder skulle satsas på investeringar
            i järnvägarna under
          </note>
          <note>
            90-talet. Vi mötte inget som helst gensvar från den dåvarande
            regeringen och den dåvarande kommunikationsministern. Tvärtom
            förhånades vi.
          </note>
          <note>
            Man sade att våra förslag var fullständigt orealistiska osv.
            Det är därför för mig som centerpartistisk trafikpolitiker mycket
            glädjande att se att vi nästa år, år 1993, de facto kommer upp
            till 4 miljarder i investeringar.
          </note>
          <note>
            De som utgjorde den dåvarande majoriteten anför nu att det sker
            för litet. Jag har litet svårt att få resonemanget att gå ihop.
            Signalen som gick ut till myndigheter, Banverket och andra i slutet
            av 80-
          </note>
          <note>
            talet och början av 90-talet var, att det inte skulle ske några
            stora satsningar framöver på järnvägsbyggen. Om det då hade kommit
            andra signaler, och man hade visat intresse för att satsa på järnvägen,
            hade vi kanske i dag haft en väsentligt bättre framförhållning
            så att vi kunnat komma i gång med projekt.
          </note>
          <note>
            Jag vill fråga kommunikationsministern om han delar den uppfattningen.
            Skälen till att det går trögt att komma i gång med projekt är
            till stor del inte att det är pengar som fattas, utan det är andra
            saker som gör att det går trögt på många områden. Det beror på
            att man har en dålig framförhållning på grund av de politiska
            signaler som kom under slutet av 80-talet och början på 90-talet.
          </note>
          <note>
            Vi har också en lagstiftning som gör det besvärligt att rent
            konkret komma fram med nya projekt för järnvägsbyggen. De är väsentligt
            svårare att hantera än t.ex. vägprojekt. Här finns ett behov av
            att se över lagstiftningen. Den tidigare regeringen tog inga initiativ
            på detta område, t.ex. genom att skapa en särskild banlag.
          </note>
          <note>
            Jag vill fråga kommunikationsministern vad man för närvarande
            gör i deparetement och regering för att få en lagstiftning på
            detta område -- kalla det gärna en banlag, en parallell till motsvarande
            väglag -- som skulle göra att vi snabbar på processen och får
            fram den här typen av projekt väsentligt snabbare än vad vi klarar
            av i dag.
          </note>
          <note type="speaker">
            Anf. 37 STEFAN ATTEFALL (kds):
          </note>
          <note>
            Fru talman! Först vill jag tacksamt notera
          </note>
          <note>
            Socialdemokraternas stigande intresse för
          </note>
          <note>
            Botniabanan. Sten-Ove Sundström ger uttryckt för det här och
            Georg Andersson i interpellationen.
          </note>
          <note>
            Det är bara tråkigt att detta stigande intresse kom efter det
            att man lämnat kommunikationsministertaburetten och regeringsmakten.
          </note>
          <note>
            Om jag har förstått planeringsläget rätt, kommer man fram till
            den 15 januari att få in svar på
          </note>
          <note>
            Kommunikationsdepartementet från Vägverket och Banverket inför
            den kommande planeringsperioden. Då är min fråga till kommunikationsministern
            om det här innebär att just våren 1993 blir avgörande för vilket
            ställningstagande departementet gör till
          </note>
          <note>
            Botniabanan. Det är ett projekt som vi kristdemokrater från hela
            Norrland driver intensivt. Vi kommer att se till att ni också
            hör talas om oss när vi kommer fram till den avgörande stunden.
            Jag skulle vilja få bekräftat om februari och mars blir de avgörande
            månaderna för detta projekt.
          </note>
          <note>
            Jag jag är även tacksam mot kommunikationsministern för de vägpengar
            som
          </note>
          <note>
            Norrland ändå har fått. Det gäller dels de 2
          </note>
          <note>
            miljarder vi fick i våras, dels de 1,5 miljarder som gick till
            skogslänen nu i höstas. Man kan få intrycket av att vissa norrlänningar
            här inte är tacksamma för att dessa pengar har kommit till
          </note>
          <note>
            Norrlandslänen. Vi är i alla fall tacksamma. Jag ser detta som
            något positivt.
          </note>
          <note>
            Sedan finns det självfallet stora behov. Jag tror att det är
            kommunikationsministern själv som brukar säga att vi har ett avståndshandikapp
            gentemot övriga Europa på ca 70 mil. Vi norrlänningar från övre
            Norrland har kanske ett avståndshandikapp på ytterligare 70 mil.
            De anslag som hittills har givits till vägar och järnvägar har
            haft den här hänsynen inbyggd. Det var en ganska bra spridning
            på dem.
          </note>
          <note>
            Det är viktigt att den här insikten verkligen finns när det gäller
            den nya planeringsperioden för de närmaste 10 åren. Det är inte
            bara Sverige som helhet som har ett antal mils avståndshandikapp
            mot de stora marknaderna i Europa, utan övre
          </note>
          <note>
            Norrland har kanske ytterligare 70 mil. Det upplever jag som
            vårt handikapp. Annars har vi människor, kunskap och företagsamhet
            som gör att vi har goda förutsättningar att klara oss i det nya
          </note>
          <note>
            Europa. Det är avstånden som är vårt problem.
          </note>
          <note>
            Där behöver vi hjälp från statsmakterna och kommunikationsministern.
          </note>
          <note>
            Jag skulle vilja fråga om stambanan i övre
          </note>
          <note>
            Norrland. Där har det ju satsats stora pengar. Det vill jag också
            honorera Georg Andersson för. Han har gjort stora insatser här
            under sin tid som kommunikationsminister. Jag vet att det finns
            ytterligare projekt för ca 300--400 mkr enligt vad jag förstått
            från Banverket, region Norr. Det är projekt som är samhällsekonomiskt
            lönsamma, förberedda och där man kan köra i gång under det närmaste
            året. Det förstod jag när jag pratade med en av tjänstemännen
            där för en tid sedan.
          </note>
          <note>
            Då är min fråga om vi kan se, t.ex. i det budgetförslag som kommer,
            att det satsas ytterligare på norra stambanan så att vi kan fortsätta
            i den nuvarande investeringstakten för att räta ut de problem
            som finns, inte minst i trakterna mellan Mellansel och Vännäs.
            Det är ett område med mycket besvärlig terräng. Jag hoppas få
            svar på frågan om när sådana pengar kan förväntas.
          </note>
          <note>
            Anf. 38 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Georg Andersson säger sig ha svårt att få grepp om
            vad som händer på det här området.
          </note>
          <note>
            Det är litet märkligt med tanke på den mycket utförliga redovisning
            som han har fått här och alla de dokument som har ställts till
            förfogande från
          </note>
          <note>
            Vägverket och Banverket.
          </note>
          <note>
            Den medvetna dimbildning som Georg Andersson och hans partikamrater
            bidrar till och mytbildningen om att vi skulle vara så fumliga
            på
          </note>
          <note>
            Kommunikationsdepartementet att vi inte kan överföra pengar som
            riksdagen har anslagit till
          </note>
          <note>
            Vägverket och Banverket är fullständigt fantastiska. Jag tycker
            att Georg Anderssom som ansvarig politiker skulle försöka att
            bidra till att stärka respekten för vad våra verk faktiskt gör
            samt för vad tjänstemän och den politiska ledningen på olika departement
            gör. Det här börjar anta helt orimliga proportioner.
          </note>
          <note>
            Det finns några saker som är tröga. Låt oss konstatera det. Georg
            Anderssom pekar på några av dessa projekt. Det är västkustbanan,
            delvis ostkustbanan och vi har haft en process i gång när det
            gäller Arlandabanan. Vi vill studera om det som
          </note>
          <note>
            Georg Andersson själv byggde mycket av sin politik på är möjligt,
            nämligen en medverkan från näringslivet genom privata finansiärer.
          </note>
          <note>
            Låt oss titta på den hundramiljardssatsning som
          </note>
          <note>
            Georg Andersson och hans partikamrater brukar framhålla för 90-talet.
            Vad bestod den av? Ca 50
          </note>
          <note>
            miljarder var Vägverkets och Banverkets ordinarie anslag. Ca
            30 miljarder var det som skulle komma in från framtida bilister,
            framför allt i Stockholm och Göteborg och från dem som skall åka
            över
          </note>
          <note>
            Öresundsbron. Ytterligare 10--15 miljarder skulle komma från
            näringslivet. Jag har nyligen läst vad
          </note>
          <note>
            Georg Andersson skrev i de här delarna.
          </note>
          <note>
            Det mångomtalade Vedaprojektet skulle bl.a.
          </note>
          <note>
            finansieras med avgifter. Där visade en utredning som Vägverket
            gjorde att 7 % av de nödvändiga inteckningarna skulle kunna komma
            från
          </note>
          <note>
            Vägverket. Jag tycker att man skall ha detta i åtanke, Georg
            Andersson, när man nu skall läsa ut vad som ligger bakom de mycket
            kraftfulla anklagelser som riktas mot regeringen i dag.
          </note>
          <note>
            Georg Andersson säger att vi har belagt västkustbanan med startförbud.
            Sanningen, fru talman, är att Georg Andersson tillsatte en förhandlingsman
            som skulle ta fram pengar från regionen. Han misslyckades med
            sitt uppdrag. Nu har vi tillsatt en ny förhandlingsman, vid sidan
            av den här processen, där det finns en tröghet. Här finns den
            stora utmaningen. Stefan Attefall tog upp den också i sin fråga.
            Vi har en tröghet när det gäller de stora järnvägsprojekten.
          </note>
          <note>
            Det handlar om själva åtkomsten av marken.
          </note>
          <note>
            Expropriationsprocessen när det gäller tunneln under Hallandsåsen
            omfattar över 100
          </note>
          <note>
            expropriationsfall. När det gäller västkustbanan är det fortfarande
            några expropriationer som inte är klara. Det är en process som
            tar tid. Där är det möjligt för enskilda människor att överklaga
            och att inte lämna in fullständiga handlingar. Det fördröjer och
            gör att processen tas om. De som är medvetna om hur man utnyttjar
            det här har i vissa fall varit mycket framgångsrika, när det gäller
            att försena framför allt järnvägsprojekt.
          </note>
          <note>
            På vägsidan har vi väglagen från 1935. Den gör att
          </note>
          <note>
            Vägverket ställer ut en plan som kan överklagas till regeringen.
            Därefter går arbetena i gång. Man löser problemen med ersättningsfrågor
            och annat i efterhand.
          </note>
          <note>
            Georg Andersson frågar om det har framkommit något nytt när det
            gäller Arlandabanan. DELFIN, delegationen för infrastrukturinvesteringar,
            som har tillsatt konsulten, fick rapporten häromdagen.
          </note>
          <note>
            Den utvärderar nu rapporten. Jag har ännu inte fått dess rapport.
            Det är den som skall utvärdera. Vi får en rapport därifrån inom
            en snar framtid.
          </note>
          <note>
            Georg Andersson talar om att jag skulle ha varit ute med stolta
            löften. Det kan man naturligtvis tycka.
          </note>
          <note>
            Jag sade vid ett tillfälle att jag räknade med att det skulle
            bli 8 miljarder som investerades under
          </note>
          <note>
            1992/93, det budgetår som nu pågår, i vägar och järnvägar. Då
            sade Georg Anderssom och andra att
          </note>
          <note>
            4 av dessa miljarder var anslagna av den gamla regeringen. Det
            är alldeles riktigt. Jag har aldrig talat om vem som har anslagit
            eller betalt pengarna.
          </note>
          <note>
            Det var en prognos om hur mycket som skulle investeras under
            detta budgetår.
          </note>
          <note>
            Om det var ett stolt löfte, Georg Andersson, så har det överträffats
            med mycket god marginal. Det kommer nämligen nu att investeras
            för 13 miljarder kronor. Jag hoppas att Georg Andersson kan ta
            tillbaka påståendet att de 8 miljarderna var ett löfte som inte
            kunde levas upp till. Det är något som jag får höra jämt och ständigt.
            Det vore klädsamt om
          </note>
          <note>
            Georg Andersson här i dag kunde erkänna att löftet om dessa 8
            miljarder infriades med god marginal.
          </note>
          <note>
            Det blev 13 miljarder i stället. Detta är en tredubbling av investeringsnivån
            jämfört med ett genomsnitt under 80-talet. Det är en fördubbling,
            en ökning med 100 %, jämfört med den nivå som vi hade under budgetåret
            1991/92.
          </note>
          <note>
            Sten-Ove Sundström tycker att det är hemskt att jag säger att
            vi skall återkomma med en proposition till våren. Jag tycker att
            Sten-Ove Sundström skall studera hur riksdagsarbetet fungerar.
            Regeringen har inga pengar. Vi har intecknat alla de pengar som
            riksdagen har anslagit. Vi har en planeringsprocess som jag trodde
            att ledamöterna i denna kammare var angelägna om att upprätthålla.
          </note>
          <note>
            Vill ni delegera till regeringen att anslå pengar, är det en
            nyordning som skulle föra ganska långt, men jag har ingenting
            emot en sådan process.
          </note>
          <note type="speaker">
            Anf. 39 GEORG ANDERSSON (s):
          </note>
          <note>
            Fru talman! Får jag först säga att det nästan är rörande att
            höra Elving Anderssons förnöjsamhet i dag. Han är ändå ganska
            ensam bland dem som ägnar sig åt dessa frågor om att vara förnöjd
            över utvecklingen. Tvärtom är det en stor irritation ute på fältet
            över att det går för sakta och händer för litet.
          </note>
          <note>
            Men jag skall inte diskutera dessa frågor med
          </note>
          <note>
            Elving Andersson utan med Mats Odell. Mats
          </note>
          <note>
            Odell blir än mer upprörd för varje gång som jag diskuterar det
            här med honom. Jag kan möjligen förstå det, eftersom det inte
            kan vara lätt att var kommunikationsminister mot bakgrund av det
            som nu händer, den debatt som förs ute på fältet och den misstro
            som visas.
          </note>
          <note>
            Jag har inte skapat och spritt några myter om det här. Det finns
            inga sådana myter. Läser Mats Odell inte näringslivets tidskrifter?
            Det är en allmän irritation i näringslivet över att det som utlovas
            inte inträffar.
          </note>
          <note>
            Det vare mig fjärran att äventyra respekten för politiker och
            tjänstemän inom kommunikationsdepartementet. Jag har en stor respekt
            för tjänstemännen inom kommunikationsdepartementet, men jag har
            en sjunkande respekt för den politiska ledningen. Det handlar
            här inte om en diskussion om formerna för privat finansiering,
            utan det gäller en diskussion om hur vi skall snabba upp investeringar
            som jag bedömer vara angelägna på järnvägsområdet.
          </note>
          <note>
            Banverket har gång på gång presenterat många sådana projekt som
            skulle behöva genomföras av sysselsättningsskäl och av miljöskäl
            och för att få i gång tillväxten i vårt land. Men man får inte
            fram dessa projekt, eftersom regeringen inte ger några pengar
            till dem.
          </note>
          <note>
            Det heter nu i svaret att man skall se över hur finansieringen
            skall säkras, och det skapar en ny osäkerhet om hur det är med
            finansieringen. Det är en direkt ohederlig argumentation som Mats
            Odell gör sig skyldig till när han här talar om 8 resp. 13
          </note>
          <note>
            miljarder. Jag skall inte ägna mig åt någon sifferexercis, men
            jag har flera gånger studerat listan över de 13 miljarderna, och
            det finns mycket luft i de siffrorna. De svarar inte alls mot
            de 8
          </note>
          <note>
            miljarderna.
          </note>
          <note>
            Vi lade grunden till denna satsning genom att ta fram 10 miljarder
            för infrastruktursatsningar och få fram en ram om ytterligare
            10 miljarder. Det är de pengarna som ni nu rullar runt flera gånger.
            Men oavsett vem som än har tagit fram dem måste de nu komma i
            arbete, och det snabbt.
          </note>
          <note>
            Det är vilseledande när kommunikationsministern nu ger sken av
            att man satsar 530 miljoner kronor på västkustbanan. Det råder
            nu startförbud för detta projekt, i väntan på förhandlingar som
            möjligen blir klara i mars 1993. Hur blir det i fortsättningen?
            Regeringen är naturligtvis ansvarig för vad som händer nu och
            kan inte skylla på tidigare försummelser. Dessa kan vi ta upp
            i ett annat sammanhang.
          </note>
          <note type="speaker">
            Anf. 40 STEN-OVE SUNDSTRÖM (s):
          </note>
          <note>
            Fru talman! Kommunikationsministern säger att det är viktigt
            att stärka respekten för vad som görs, och även jag tror att det
            är viktigt, men för att man skall klara den operationen krävs
            att man gör någonting. Vi kan inte hela tiden tala om att satsa
            på infrastrukturen när människorna ser att de satsningarna inte
            kommer till stånd. Det är viktigt.
          </note>
          <note>
            Statsrådet säger vidare att jag skall studera hur riksdagen fungerar.
            Det har vi ju som riksdagsmän stora möjligheter att göra, men
            jag måste erkänna att det inte fungerade så bra under den senaste
            perioden. Det fanns ju en annan tid med en annan majoritet, då
            vi t.ex. i Norrbotten kunde registrera stora investeringar på
            infrastrukturområdet, nämligen på flyg, järnvägar och vägar. Jag
            tror att det är viktigt att vi för att få tillbaka respekten för
            de politiska organ som vi har, inte minst
          </note>
          <note>
            Kommunikationsdepartementet, får fart på de tunga investeringarna.
          </note>
          <note>
            Om planeringen inte alltid fungerar som vi vill, måste vi kunna
            ge ett besked om när så kommer att ske. När får vi ett beslut
            om Botniabanan, och på vilket sätt skall den byggas? Vad händer
            t.ex. med de problem som vi har i Haparanda, på gränsen mot
          </note>
          <note>
            Finland? Får vi möjlighet att bygga en omlastningsterminal eller
            en omaxlingsterminal?
          </note>
          <note>
            Det finns rader av besked som vi väntar på att få från regeringens
            sida. Även om kommunikationsministern önskar en annan handläggningsordning,
            måste det vara statsrådet som skall ge besked på dessa områden.
            Det är det enda sätt på vilket vi kan stärka respekten för de
            politiska besluten.
          </note>
          <note>
            Min uppmaning till kommunikationsministern måste därför bli:
            Kom nu upp ur vallgraven! Sätt fart på investeringarna! Det gagnar
            alla politiker om ni kan visa att ni menar något med allt ert
            snack.
          </note>
          <note type="speaker">
            Anf. 41 BO NILSSON (s):
          </note>
          <note>
            Fru talman! Jag ställde två enkla frågor omprojekt som skulle
            kunna bidra till att förbättra infrastrukturen och skapa nya jobb
            här i landet.
          </note>
          <note>
            Kommunikationsministern borde vara väl förberedd på dessa frågor.
            De har ställts tidigare, men då har han inte kunnat lämna besked.
            Jag tycker att det nu borde vara dags att lämna besked och visa
            handlingskraft.
          </note>
          <note>
            De enkla frågorna var följande.
          </note>
          <note>
            Malmöhusförhandlingarna är slutförda sedan ett halvår tillbaka.
            Kommunikationsministern har uttalat att han behövde få november
            månad på sig för att kunna lämna besked. Nu skriver vi december,
            och jag tycker att vi nu kan kräva ett besked på den punkten.
            Vi behöver komma i gång inte minst med elektrifieringen av banan
            mellan
          </note>
          <note>
            Malmö och Ystad. I dessa förhandlingar ingick också många andra
            värdefulla projekt som leder till jobb och förbättringar.
          </note>
          <note>
            Det är likadant med den andra frågan, om optionen, som är oerhört
            viktig. Det rör sig om tusentals jobb, och det är angeläget att
            kommunikationsministern, som skall leda detta arbete, trycker
            på och ser till att optionen blir utlöst, så att det skapas jobb
            i regioner som
          </note>
          <note>
            Kalmarområdet, men också i Västerås,
          </note>
          <note>
            Örnsköldsvik och Helsingborg. Kan man inte åtminstone få en anvisning
            om när ett slutligt besked kan komma? Det är viktigt för våra
            orter, för trafikpolitiken och för att vi skall kunna skapa jobb.
          </note>
          <note>
            Anf. 42 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Georg Andersson undrar om jag inte läser näringslivets
            tidskrifter. Det gör jag. Jag vet inte om det sker i samma omfattning
            som är fallet med Georg Andersson, men jag ser att det även där
            finns en otålighet på den här punkten. Det är också självklart.
            Se bara på kurvan över byggaktiviteterna i vårt land fram till
            de senaste åren på 80-talet! År 1991 hade man en omsättning på
            ungefär 200 miljarder kronor, ett resultat av den spekulationsekonomi
            som växte fram under den förra regeringens tid. Det förekom hög
            inflation, snabba klipp osv.
          </note>
          <note>
            När denna sufflé nu håller på att sjunka ihop, från en investeringsnivå
            på ungefär 200 miljarder, och vi under detta budgetår satsar 13
            miljarder, är det klart att man inte märker särskilt mycket, mot
            bakgrund av en byggmarknad i slutet av 80-talet som kunde beskrivas
            som en uppblåst bubbla.
          </note>
          <note>
            Georg Andersson säger att det finns projekt och att regeringen
            inte ger några pengar till dessa. Alla de pengar som riksdagen
            har gett regeringen är intecknade och utdelade till Vägverket
            och
          </note>
          <note>
            Banverket.
          </note>
          <note>
            Vi hade, Georg Andersson, en förhandling mellan regeringen och
            oppositionen i den s.k.
          </note>
          <note>
            krisuppgörelsen. Vi drev på så mycket som det över huvud taget
            var möjligt för att få till stånd ökade satsningar på investeringar
            och för att dra ner på konsumtionen. Det som vi lyckades uppnå
            var 1,5
          </note>
          <note>
            miljarder kronor, som gick till de mindre vägarna i skogslänen,
            och 1 miljard för tidigareläggning av affärsverkens investeringar.
            Det handlade alltså inte om Vägverket och Banverket utan snarare
            om
          </note>
          <note>
            Televerket, Sjöfartsverket och andra affärsverk.
          </note>
          <note>
            Så långt kunde man komma med den socialdemokratiska oppositionen
            när det gällde att åstadkomma mer av investeringar. Den hade inte
            heller då kraften att ta itu med att överföra pengar från konsumtion
            och transfereringar till investeringar. Det är bakgrunden i den
            delen.
          </note>
          <note>
            Nu måste investeringarna komma i gång, säger
          </note>
          <note>
            Georg Andersson. Jag vill, fru talman, peka på att
          </note>
          <note>
            Georg Andersson borde vara medveten om att det är i budgetpropositionen
            som regeringen talar om hur man vill fördela pengar och åstadkomma
            svar på bl.a. en del av de frågor som här har ställts. Det är
            självklart.
          </note>
          <note>
            Sten-Ove Sundström fortsätter sina insinuationer om att projekten
            inte kommer i gång. Jag vill då fråga Sten-Ove Sundström: Vilka
            projekt är det som inte kommit i gång i enlighet med uppgjorda
            tidsplaner? Jag bortser härvid från västkustbanan --
          </note>
          <note>
            vi har här varit ense om att den är försenad. Nämn något sådant
            projekt! Georg Andersson, som läser näringslivets tidningar så
            noggrant, kan väl också bidra med att för mig räkna upp fem projekt
            som är försenade, så att jag kan gå tillbaka och se vad vi,
          </note>
          <note>
            Vägverket eller Banverket har missat.
          </note>
          <note>
            Ni får faktiskt litet grand precisera er allmänna och flummiga
            kritik, som underblåser mytbildningen.
          </note>
          <note>
            Kom upp och tala om vilka projekt som är försenade, utöver västkustbanan
            och -- om ni så vill -- Arlandabanan. Beträffande denna har vi
            ändå sagt att starten för trafiken icke kommer att försenas och
            att vi undersöker möjligheterna att minska inslagen av statlig
            finansiering.
          </note>
          <note>
            Botniabanan finns med bland de projekt som övervägs i den tioårsplan
            som skall presenteras för riksdagen i en proposition förhoppningsvis
            i mars månad. Den planeringsprocessen kan inte vara okänd för
            Georg Andersson och Sten-Ove
          </note>
          <note>
            Sundström. Ni har väl själva tidigare varit med om att lägga
            upp tioårsplanerna.
          </note>
          <note>
            Vägverket och Banverket har arbetat oerhört ambitiöst på regional
            nivå och har diskuterat och prioriterat olika projekt. De kommer
            till regeringen med sitt underlag den 15 januari, och vi skall
            sedan behandla detta. Man kan tycka att någon månad för att få
            fram en proposition till riksdagen om detta är för lång tid, men
            riksdagen har själv begärt att få delta i detta planeringsarbete.
          </note>
          <note>
            Ni har själva varit med om att rösta fram detta. Nu tycks ni
            vara beredda att ta tillbaka detta. Ni vill inte vara med utan
            tycker att vi nu skall fatta beslut om detta. Hur vill ni egentligen
            ha det på denna punkt?
          </note>
          <note>
            Bo Nilsson frågar återigen om SJ och ABB. Jag har två gånger
            tidigare svarat på den frågan här i kammaren, och jag har samma
            svar i dag. SJ fick i
          </note>
          <note>
            1988 års trafikpolitiska beslut utomordentliga möjligheter att
            beställa den rullande materiel som man anser sig behöva för sin
            verksamhet. Man har fått statliga kreditgarantier för all upplåning
            som är nödvändig i detta avseende.
          </note>
          <note>
            JVi har med SJ klarat ut de bekymmer som eventuellt kan vara
            förenade med att vi samtidigt utreder möjligheterna att avreglera
            trafiken på järnvägarna, precis som vi har avreglerat trafiken
            i luften och åstadkommit kraftfullt sänkta priser.
          </note>
          <note>
            Den avregleringen har givit 10--40 % till konsumenternas fördel.
          </note>
          <note>
            Att nu gå in i den affärsförhandling som pågår kan bara skada
            den processen. SJ och ABB har alla nödvändiga resurser för att
            klara denna uppgift.
          </note>
          <note>
            Talmannen anmälde att Sten-Ove Sundström och
          </note>
          <note>
            Bo Nilsson anhållit att till protokollet få antecknat att de
            icke ägde rätt till ytterligare inlägg.
          </note>
          <note type="speaker">
            Anf. 43 GEORG ANDERSSON (s):
          </note>
          <note>
            Fru talman! Kommunikationsministern fortsätter mycket irriterat.
            Det är när man går upp i varv alltid risk att man sänker trovärdigheten,
            och jag vill nog påstå att kommunikationsministern gjorde det
            nu.
          </note>
          <note>
            Jag bedömer den beskrivning som nu har gjorts av krisförhandlingarna
            som direkt ohederlig.
          </note>
          <note>
            Kommunikationsministern sade: Vi drev på för att få så mycket
            investeringar som möjligt, men
          </note>
          <note>
            Socialdemokraterna motsatte sig detta. Det var så långt vi kom
            med Socialdemokraterna.
          </note>
          <note>
            Vad är det för resonemang? Det är just investeringar som vi har
            drivit på. Det bärande skälet till att vi gick in i dessa krisförhandlingar
            var just att få till stånd sysselsättningspolitiska insatser som
            regeringen inte gjorde. Vilka var det som drev på? Den bild som
            vi har fått är att regeringen kom tomhänt till dessa förhandlingar.
          </note>
          <note>
            Vad har ni gjort med den lista på förslag till investeringar
            om 6 miljarder kronor som Banverket har presenterat vid olika
            tillfällen -- senast i september?
          </note>
          <note>
            Kommunikationsministern kryper bakom riksdagen. Vad har vi presenterat
            i riksdagen? Vi presenterade i januari 1992 förslag om investeringar
            för att öka sysselsättningen. Vi väckte en stor och omfattande
            motion i april--maj 1992.
          </note>
          <note>
            Men också den avslogs av den bogerliga majoriteten, inkl. kommunikationsministerns
            parti. Drev kommunikationsministern på?
          </note>
          <note>
            Vi föreslog 2,5 miljarder kronor till underhållsanslaget. Ni
            prutade till 2,2 miljarder kronor. Av den summan blev det 150
            miljoner kronor till järnvägen. Vi försökte få till stånd ett
            initiativ i riksdagen den 1 september i år. Den borgerliga majoriteten
            avvisade det. Det gällde fortfarande att skynda på järnvägs- och
            väginvesteringar. Regeringspartierna, inkl. kds, avvisade de propåerna.
            Det här är ju sanningen.
          </note>
          <note>
            Därför är kommunikationsministern fortfarande svaret skyldig.
          </note>
          <note>
            Ta initiativ! Vi lovar att stödja det i riksdagen.
          </note>
          <note>
            Investeringarna i järnvägarna behövs nu. Hur duktig regeringen
            än har varit enligt kommunikationsministern behöver takten öka
            kraftfullt -- just på grund av arbetslösheten. Det har kommit
            nya siffror om arbetslösheten i dag. Det är rekordsiffror igen.
            Järnvägarna behövs också för tillväxtens och miljöns skull. Sätt
            i gång!
          </note>
          <note>
            Anf. 44 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Jag tycker inte att Georg Andersson skall övertolka
            det jag sade. Jag sade att vi misslyckades med att överföra mera
            från konsumtion till investeringar. Jag är medveten om att Socialdemokraterna
            lade fram ett förslag om en stor lånefinansiering. Jag talade
            om att överföra från konsumtion till investeringar, dvs. att genomföra
            besparingar på transfereringssystemet.
          </note>
          <note>
            Det var något som man hela tiden misslyckades med att göra under
            1980-talet.
          </note>
          <note>
            Transfereringssystemet har hela tiden ökat i omfattning, och
            investeringarna har minskat. Jag är medveten om att det är särskilt
            svårt att åstadkomma detta i en lågkonjunktur. Men det är det
            som har varit målsättningen.
          </note>
          <note>
            Georg Andersson frågade vad regeringen har gjort med Banverkets
            lista. Denna lista har tagits fram efter en begäran av Allan Larsson.
            Han vände sig till Vägverket och Banverket och ville ha en lista
            över de projekt som skulle kunna komma i gång om det fanns möjligheter
            till finansiering.
          </note>
          <note>
            Jag uppfattar den listan, fru talman, som en samling projekt
            som nu finns med i den planeringsprocess som pågår och som skall
            redovisas för regeringen den 15 januari. Projekten skall sedan
            finnas med i den planeringsprocess som skall leda fram till en
            proposition som riksdagen sedan skall få ta ställning till.
          </note>
          <note>
            Fru talman! Låt mig konstatera att det är glädjande att regeringen
            och oppositionen är eniga om att vi bör öka investeringstakten.
            Under 1980-talet var den genomsnittliga investeringsnivån 4--5
            miljarder kronor. I år har investeringarna ökat till 13
          </note>
          <note>
            miljarder kronor. Vi hoppas att vi kan behålla den nivån och
            även öka den genom det arbete som presenteras i budgetpropositionen
            och i den proposition om inriktningen av investeringarna som kommer
            under mars månad.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1992/93:53 om utvärderingen av 1988
            års trafikpolitiska beslut
          </note>
          <note>
            Anf. 45 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Ines Uusmann har frågat mig vilka åtgärder jag avser
            att vidta beträffande utvärdering av 1988 års trafikpolitiska
            beslut.
          </note>
          <note>
            Som Ines Uusmann påpekar fastställde riksdagen grunder för trafikpolitiken
            för 1990-talet genom
          </note>
          <note>
            1988 års trafikpolitiska beslut. Något krav på en total utvärdering
            av beslutet under år 1992 återfinns dock inte i riksdagsbeslutet.
            I samband med bl.a.
          </note>
          <note>
            en av den tidigare regeringens budgetpropositioner
          </note>
          <note>
            (prop. 1990/91:100 bil. 8 s. 3) framhölls att det trafikpolitiska
            beslutet skall utvärderas efter hand.
          </note>
          <note>
            Jag anser för min del att så bör ske, och jag har inte förutskickat
            en total utvärdering av trafikpolitiken under år 1992.
          </note>
          <note>
            Vissa områden har setts över -- t.ex. redovisades en uppföljning
            av det s.k. kostnadsansvaret inom trafiksektorn i en rapport från
          </note>
          <note>
            Kommunikationsdepartementet i år (Trafikavgifter på samhällsekonomiska
            villkor, Ds 1992:44). När det gäller den samordnade investeringsplaneringen
            på infrastrukturområdet kommer jag att lämna en redovisning under
            våren 1993 i enlighet med riksdagens uttalanden tidigare i år.
            Redovisningen avser den långsiktiga inriktningen av infrastruktursatsningar
            inom kommunikationsområdet under perioden 1994--
          </note>
          <note>
            2003.
          </note>
          <note>
            1988 års trafikpolitiska beslut innefattar långtgående förändringar
            inom järnvägsområdet, bl.a. uppdelningen av det tidigare SJ i
            ett trafikverk och ett infrastrukturverk samt omstruktureringskrav
            m.m. riktade mot det nya SJ.
          </note>
          <note>
            Vidare gavs SJ särskilda befogenheter i syfte att underlätta
            omstruktureringen under perioden
          </note>
          <note>
            1988--1992.
          </note>
          <note>
            Uppdelningen mellan SJ och Banverket ses över i samband med utredningen
            om ökad konkurrens inom järnvägssektorn (dir. 1992:40). När det
            gäller
          </note>
          <note>
            SJ:s resultat, utnyttjande av befogenheter m.m.
          </note>
          <note>
            under åren 1988--1992 avser jag att lämna en redovisning till
            riksdagen i samband med 1993 års budgetproposition. Jag vill i
            sammanhanget erinra om att SJ:s befogenheter förlängdes i samband
            med
          </note>
          <note>
            1991 års budgetproposition till att gälla t.o.m. den
          </note>
          <note>
            1 juli 1993 i syfte att möjliggöra en utvärdering av resultatet
            under perioden 1988--1992.
          </note>
          <note type="speaker">
            Anf. 46 INES UUSMANN (s):
          </note>
          <note>
            Fru talman! Jag tackar kommunikationsministern för det snabba
            och korta svaret. Det är rakt och entydigt, dvs. det kommer ingen
            samlad utvärdering. Jag beklagar av flera skäl detta.
          </note>
          <note>
            1988 års trafikpolitiska mål innebar stora förändringar på trafikpolitikens
            område. Genom att föra fram viktiga, men ibland motstridiga, mål
            försökte man få fram en helhetssyn på trafikpolitiken. Målet var
            att erbjuda medborgarna och näringslivet i landets olika delar
            en tillfredsställande, säker och miljövänlig trafikförsörjning
            till lägsta möjliga samhällsekonomiska kostnader. Det här kan
            ju behöva tolkas. Vad betyder det här?
          </note>
          <note>
            Jag kan ge exempel på några intressanta frågeställningar. Detta
            att man skiljer på medborgare och marknad betyder att det är olika
            och motstridiga intressen som skall prioriteras mot varandra.
          </note>
          <note>
            Fru talman! Trafikpolitiken skall främja tillväxten.
          </note>
          <note>
            Men då kommer den kanske också i konflikt med andra mål, t.ex.
            regionalpolitiska mål. Hur skall man bära sig åt för att tolka
            detta mål i förhållande till tillväxtmålet?
          </note>
          <note>
            Vi kan gå vidare i tolkningen av de olika orden.
          </note>
          <note>
            Trafiksäkerheten skall prioriteras. Trafiken skall vara miljövänlig,
            dvs. miljön skall prioriteras. Vad innebär dessa mål när det gäller
            satsningar i storstäderna i förhållande till satsningar i glesbygden?
          </note>
          <note>
            Det talas om lägsta möjliga samhällsekonomiska kostnader. Vad
            räknas in i de samhällsekonomiska kostnaderna? Hittills har vi
            varit mycket dåliga på att prissätta de externa kostnaderna såsom
            miljöförstöring och olyckor.
          </note>
          <note>
            En annan fråga man kan ställa sig är om det saknas något i det
            trafikpolitiska målet. Går det att över huvud taget jämställa
            dessa delmål eller måste det ske en prioritering? Jag tror att
            vi måste prioritera.
          </note>
          <note>
            Det viktigaste av allt är kanske hur vi skall bära oss åt när
            olika delmål kommer i konflikt med varandra. Vad är det som får
            stryka på foten, och vad går segrande ur striden? Det är bl.a.
            det jag tycker borde ha ingått i en samlad utvärdering av det
            trafikpolitiska beslutet.
          </note>
          <note>
            Jag tror att riksdagen var medveten om att det innebar stora
            förändringar när beslutet fattades
          </note>
          <note>
            1988. Det var därför riksdagen uttalade att det var viktigt att
            göra en samlad utvärdering. Jag är medveten om att det inte finns
            någon explicit hemställanspunkt där en utvärdering krävs eller
            beställs. Å andra sidan har trafikutskottet i sitt betänkande
            sagt: Enligt riksdagens skall en utvärdering av det trafikpolitiska
            beslutet ske år
          </note>
          <note>
            1992. Man behöver inte hänga upp sig på att det är en månad kvar
            av 1992. Det handlar här om en samlad utvärdering.
          </note>
          <note>
            Jag tycker inte heller att vi skall fastna i formalia.
          </note>
          <note>
            Det viktiga är att om vi skall styra med politiska mål, måste
            vi också stämma av att målen uppfylls.
          </note>
          <note>
            Jag kan inte tolka det på annat sätt än att kommunikationsministern
            inte har den uppfattningen.
          </note>
          <note>
            Kommunikationsministern säger att han inte har förutskickat någon
            total utvärdering. Det är till syvende och sist en politisk markering
            som är mycket viktig, men också oerhört beklagansvärd.
          </note>
          <note>
            Fru talman! Jag vill fråga kommunikationsministern varför han
            inte anser att trafikpolitiken är så viktig att den är värd att
            utvärdera.
          </note>
          <note type="speaker">
            Anf. 47 HANS LINDBLAD (fp):
          </note>
          <note>
            Fru talman! Jag vill ta fasta på ordet utvärdering.
          </note>
          <note>
            Det är mycket intressant. När vi nu ändå är inne på trafikområdet
            kan man göra en liknelse med ett stort tankfartyg -- det går åt
            ett visst håll, och vi vill att det skall gå åt ett annat håll.
          </note>
          <note>
            Det är vanligt att regeringen lägger fram förslag för riksdagen
            om stora beslut, gärna med ett bestämt årtal. Sedan vidtar man
            ett antal åtgärder, inrättar eventuellt ett nytt verk eller omorganiserar
            ett gammalt. Man ändrar lagar och lägger till ett antal hundra
            miljoner. Man gör uttalanden. Sedan tror man att åtgärderna skall
            leda till att det man har uttalat händer.
          </note>
          <note>
            Ofta har vi i våra beskrivningar förändrat verkligheten, och
            då blir det som riksdagen har sagt. Det finns mycket forskning
            om detta i andra länder. Det kallas implementering. Parlamentet
            fattar ett beslut, men blir det som man har beslutat?
          </note>
          <note>
            Vi har hos riksdagens revisorer haft besök av en amerikansk professor
            från Stanford. Han sade att när ett beslut av detta slag fattas
            i Kalifornien, finns kanske uppåt 48 olika intressenter som efteråt
            kan påverka. Sannolikheten att det blir som riksdagen har beslutat
            är i själva verket mindre än hälften.
          </note>
          <note>
            Vi fattar beslut. Men sedan måste vi se vad det blir av besluten.
            Vi kanske tänkte att tankfartyget skulle skifta kurs med 20 grader.
            Efter ett år ser vi att det följer precis samma kurs som förut,
            eller att kursen kanske har ändrats med 3 grader. Då får man ställa
            frågan om det är nödvändigt att vidta ytterligare åtgärder. Eller
            också kan man se om fartyget möjligen kommer till någon trevlig
            hamn om det fortsätter att följa samma kurs.
          </note>
          <note>
            Vad jag försöker säga är att det borde vara en huvuduppgift för
            resp. utskott -- i det här fallet trafikutskottet -- att se vad
            det blir av besluten. I
          </note>
          <note>
            stället säger man: Vi kör på blint ett antal år innan vi ser
            efter hur det blir. Man måste hela tiden iaktta vad som sker,
            om utvecklingen följer en förändringskurva, om man ligger före
            eller efter beslutet eller ungefär som det var tänkt. Det är vad
            jag menar med utvärdering.
          </note>
          <note>
            En utvärdering är ofta någonting som görs vid ett bestämt tillfälle.
            Men utvärdering måste ske successivt, hela tiden.
          </note>
          <note>
            Det var intressant att lyssna på Ines Uusmann. Hon antydde att
            beslutet kanske inte var så lätt att tolka.
          </note>
          <note>
            Det fanns inbyggda målkonflikter. Jag menar att om det finns
            målkonflikter, skall riksdagen tydligt säga vilka mål som skall
            ha försteg. Om man lämnar det till regeringen, eller ännu värre,
            regeringen lämna det till någon myndighet, blir det de som bestämmer.
            Målkonflikter förekommer ofta, och då är det ännu viktigare med
            tydliga besked.
          </note>
          <note>
            Det är naturligtvis skillnad på olika beslut. Om vi t.ex. bestämmer
            att en bro skall byggas från den ena till den andra sidan av en
            älv, blir det fömodligen en bro. Det blir inte så att bron slutar
            på halva sträckan. Den kanske t.o.m. blir byggd inom rätt tid.
            Men det är mycket mer komplext om flera faktorer skall innefattas,
            om folks beteende skall påverkas.
          </note>
          <note>
            Det borde vara riksdagens uppgift att ange tydliga mål som är
            mätbara, så att det framgår vad riksdagen har menat. Sedan skall
            regeringen ange om målen är på väg att uppfyllas eller inte.
          </note>
          <note>
            Regeringen skall slå larm när det inte går som riksdagen har
            sagt. Då krävs antingen fler åtgärder eller också får vi ändra
            på målen. Detta är en successiv process.
          </note>
          <note>
            Kommunikationsministern måste väl ändå ha en uppfattning om ifall
            man är på rätt väg eller om de åtgärder som riksdagen beslöt inte
            korresponderar med de mål som lades fast. Om det finns målkonflikter
            av den typ som Ines Uusmann pekade på är det nödvändigt att regeringen
            talar om det och att det ena målet måste prioriteras framför det
            andra. Det väsentliga är att riksdagen, som har fattat beslutet,
            också måste korrigera målen.
          </note>
          <note>
            Jag upplever det ibland som att vi lever i en skenvärld. Vi fattar
            gärna tidsbestämda beslut, som innehåller årtal, och tror att
            mål skall förverkligas.
          </note>
          <note>
            Sedan blir det någonting annat. Riksdagen måste hela tiden ha
            en kommunikation med regeringen och veta om riksdagsbesluten följs.
          </note>
          <note>
            Anf. 48 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Först till den formella frågan: Det är riktigt som
            Ines Uusmann säger, att det i trafikutskottets betänkande med
            anledning av regeringens proposition 1989/90 Näringspolitik för
            tillväxt står att enligt riksdagens beslut skall en utvärdering
            av det trafikpolitiska beslutet ske år
          </note>
          <note>
            1992. Detta refererar till den näringspolitiska propositionen.
            Här har skett en glidning. I
          </note>
          <note>
            budgetpropositionen 1991 står att regeringen avser att efter
            hand utvärdera det trafikpolitiska beslutet.
          </note>
          <note>
            Jag är glad för att Ines Uusmann inte var ute efter hårklyverier
            av detta slag, utan en betydligt mer intressant och, som jag uppfattar
            det, mycket viktig debatt, nämligen om vi är på rätt väg.
          </note>
          <note>
            Jag vill svara Hans Lindblad att jag i princip anser att vi är
            på rätt väg. Jag tycker att det är viktigt att få en samlad bedömning.
            Vi skall inte underskatta det underlag som kommer in exempelvis
            i verkens treårsplaner. Banverket har exempelvis en utomordentligt
            bra redovisning i sin treårsplan av hur målet har uppfyllts. Alla
            verk har ett avsnitt om detta. Det kommer också på vanligt sätt
            en redovisning i budgetpropositionen, med en verksamhetsanalys
            och redovisning av hur de trafikpolitiska målen har uppfyllts.
          </note>
          <note>
            Det viktiga är att de trafikpolitiska målen ligger fast. Det
            är självklart. Vi har här fört en debatt om satsningarna i övre
            Norrland. Jag kan berätta att jag ofta, vid presentationer ute
            i landet av vad som händer, får kritik och frågor om varför det
            satsas så mycket på områden där det bor så få människor.
          </note>
          <note>
            Den allmänna meningen är snarast att de regionalpolitiska målen
            har uppfyllts mycket väl även efter 1988.
          </note>
          <note type="speaker">
            Anf. 49 INES UUSMANN (s):
          </note>
          <note>
            Fru talman! Detta är en viktig debatt. Det är bra att varje verk
            gör sin analys av hur verket har nått de trafikpolitiska målsättningarna.
            Men vad vi behöver är en helhetssyn. Vi måste någonstans göra
            en total avstämning av målen. Var de rätt satta? Var medlen, som
            ju var alldeles nya, de rätta eller de mest effektiva för att
            nå målen? Det var därför riksdagen lade fast inriktningen för
            ungefär fyra år, för att man därefter skulle kunna göra en samlad
            bedömning.
          </note>
          <note>
            Riksdagen beställde ju en samordnad investeringsplanering. Men
            det är inte primärt en fråga om utvärdering av hela det trafikpolitiska
            beslutet. Det är ett krav på helhetssyn och systemsyn, som i och
            för sig också är oerhört viktigt. Men det är inte precis det vi
            skulle prata om nu.
          </note>
          <note>
            Jag vill också ställa ett par frågor om rapporten
          </note>
          <note>
            ''Trafikavgifter på samhällsekonomiska villkor'', som i och för
            sig inte är det mest lättlästa -- den är däremot bra att läsa
            om man har svårt att somna.
          </note>
          <note>
            Vilka slutsatser drar kommunikationsministern av den rapporten?
            Är det bra som det är, eller behövs förändringar? Hur är det t.ex.
            med slutsatsen att det behövs höjda avgifter för ''externa effekter'',
            som det står i rapporten? Man kan undra vad som menas med ''externa
            effekter'', men det står så. Vad man menar är att de kostnader
            som orsakas av exempelvis miljöförstöring och olyckor kanske behöver
            avgiftsfinansieras i framtiden. Hur ser kommunikationsministern
            på det? Vilka slutsatser drar kommunikationsministern av de rapporter
            som hittills har kommit?
          </note>
          <note type="speaker">
            Anf. 50 HANS LINDBLAD (fp):
          </note>
          <note>
            Fru talman! Min bakgrund i det här fallet är naturligtvis den
            att jag sitter med i Riksdagens revisorer och håller på väldigt
            mycket med sådana här ärenden. Jag tycker inte om att man säger
            att man skall göra en stor utvärdering senare, utan jag menar
            att utvärderingar skall göras varje år. Det är en huvuduppgift
            för resp. utskott. Det är en viktig uppgift för resp. departement
            att fråga sig vad som har skett under de år som gått efter det
            att viktiga beslut fattats, om vi är på rätt väg och om vi ligger
            före eller efter. Det är nödvändigt med en successiv utvärdering.
            Tror man att utvärderingen skall göras vid ett visst tillfälle
            senare, då gör man ingenting i närtid. Det är alltså viktigt att
            utvärderingar görs varje år -- det är det naturliga.
          </note>
          <note>
            Det är också vad statsrådet pekar på. Han konstaterar att det
            i nästa års budgetproposition talas om vad resp. myndighet har
            gjort och att regeringen utvärderar detta för att se om myndigheten
            har rätt eller fel, om det behöver göras mer eller mindre på det
            ena eller det andra området.
          </note>
          <note>
            Man skall inte märka ord, men det står på flera ställen i svaret
            att beslutet skall utvärderas. Man kan naturligtvis tycka att
            beslutet var dåligt eller bra, men den utvärderingen skall inte
            riksdagen göra själv. Vad riksdagen skall utvärdera är vad som
            hände efter det att beslutet fattats, vad som blev verkligheten.
          </note>
          <note>
            En annan sak är att många av riksdagsbesluten förmodligen är
            av den arten att det inte går att följa upp dem. De är så luddiga
            och allmänna att de inte går att utvärdera. Ett krav, ja hela
            grunden bakom treårsbudgeteringen, är naturligtvis att riksdagsbesluten
            måste vara sådana att det framgår vad riksdagen vill.
          </note>
          <note>
            Förekommer det en målkonflikt, måste riksdagen faktiskt tala
            om hur den målkonflikten skall lösas, vad som skall prioriteras
            före det andra. Sedan är det regeringens uppgift att styra myndigheterna
            på så sätt att man når de mål som riksdagen har satt upp, och
            varje år skall man få uppgift om ifall man är på rätt väg eller
            inte. Så fort man märker att man inte är på rätt väg, bör åtgärder
            naturligtvis vidtas --
          </note>
          <note>
            antingen på så sätt att insatserna stärks eller genom att man
            ruckar på målet. Annars kommer verkligheten att vara en sak och
            målet något annat.
          </note>
          <note>
            Tyvärr är det nu så.
          </note>
          <note>
            Min mycket enkla reaktion är att riksdagen borde ägna sig mycket
            mindre åt att titta framåt, och i stället borde man titta på hur
            verkligheten ser ut.
          </note>
          <note>
            Att genom en utvärdering titta på hur saker och ting fungerar
            nu är det bästa sättet att få reda på vad som bör göras i framtiden.
            Det är så lätt att skriva att allt kommer att vara jättebra om
            några år, men man kommer aldrig till den verklighet man beskriver.
          </note>
          <note>
            Koppla i stället ihop det här! Det bör vara riksdagens och utskottens
            huvuduppgift, och regeringen skall vara riksdagens organ för kontroll
            av att mål och verklighet ligger i fas med varandra.
          </note>
          <note>
            Skiljer sig kartan och verkligheten åt, måste verkligheten ha
            en ganska stor inverkan. Man kan ha en hur bra karta som helst,
            men om den beskriver någonting annat än det som finns ute i verkligheten
            är den inte bra.
          </note>
          <note>
            Anf. 51 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Jag håller helt med Ines Uusmann om att det här är
            en viktig debatt. Jag skulle önska att våra debatter oftare handlade
            om de något större frågorna. Det blir väldigt lätt diskussioner
            om en eller annan liten vägsnutt, varför den inte är i gång, osv.
            Det här är också någonting oerhört viktigt.
          </note>
          <note>
            Det finns målkonflikter på detta område, mycket stora målkonflikter.
            Vi har nu på trafikverken fördelat det miljöansvar som riksdagen
            sammantaget har ålagt trafiksektorn, och verken har satt i gång
            ett arbete som är mycket ambitiöst och som kommer att redovisas
            för riksdagen framöver. Där finns målkonflikterna, där blottläggs
            dessa målkonflikter, och där måste vi ta itu med dem. Det blir
            mycket smärtsamt. En av de allra svåraste är ju konflikten med
            de externa effekterna på miljön.
          </note>
          <note>
            Det paradoxala, fru talman, är att den nivå på bensinpriset som
            skulle behövas för att biltrafiken skulle stå för sina samhällsekonomiska
            kostnader, av allt att döma med viss marginal tycks bli det som
            kommer att gälla efter den 1 januari 1993.
          </note>
          <note type="speaker">
            Anf. 52 INES UUSMANN (s):
          </note>
          <note>
            Fru talman! Vad jag oroar mig för är att vi, med den delvisa
            och uppstyckade utvärdering som nu förutskickas av kommunikationsministerns
            skriftliga svar -- däremot inte så mycket i hans inlägg i debatten
            -- missar helhetssynen i trafikpolitiken. Det gäller t.ex. den
            viktiga frågan hur miljömålet skall prioriteras i förhållande
            till tillväxt och regionalpolitik.
          </note>
          <note>
            Ett annat exempel är utvärderingen av SJ och
          </note>
          <note>
            Banverket. Kommunikationsministern talar i svaret om effekten
            av ökad konkurrens. På något sätt tycker jag att det är typiskt
            för den nuvarande regeringen -- privatisera och konkurrensutsätt,
            så löser vi problemen. Men det är inte så enkelt.
          </note>
          <note>
            Vad vi i stället kanske behöver fråga oss är om vägtrafikmodellen
            över huvud taget är den riktiga för järnvägstrafiken i vårt land.
            De trafikpolitiska målen handlar ju om något mer än företagsekonomiskt
            goda affärer. Det handlar om att samhället skall tillhandahålla
            en bra infrastruktur, och det skall ge effekter långsiktigt.
          </note>
          <note>
            Vi måste då fråga oss: Är vi på rätt väg när SJ
          </note>
          <note>
            konkurrerar ut sig självt med en rad dotterbolag?
          </note>
          <note>
            Hur är det med bussavregleringen, ger den de samlade positiva
            effekter som var tänkt? Hur är det med länstrafiken? Jag har inte
            sett någon utvärdering av den. Hur går det med posten, med ett
            postverk som i jakt på vinster har börjat sälja teaterbiljetter
            och V 65?
          </note>
          <note>
            Om vi som politiker i framtiden via statsbudgeten skall prioritera
            en allt större del av dessa verks satsningar, vilket det finns
            en risk för när det gäller
          </note>
          <note>
            Posten, måste vi också göra politiska värderingar.
          </note>
          <note>
            Är det kanske så att vi bör fundera över om de här verken skall
            ''back to basis'', tillbaka till kärnaffärerna?
          </note>
          <note>
            Det är sådana saker som jag menar att en samlad utvärdering av
            trafikpolitiken skulle ge oss en analys av.
          </note>
          <note>
            Har man på Kommunikationsdepartementet och har kommunikationsministern
            själv över huvud taget funderat i de här banorna? Av det svar
            jag fick skriftligt har jag inte kunnat läsa ut någonting sådant,
            och det beklagar jag mycket. Jag ser en viss antydan till en åsiktsförskjutning
            i den muntliga diskussionen, och det hälsar jag med viss tillfredsställelse.
            Men jag återkommer i frågan, var så säker!
          </note>
          <note>
            Anf. 53 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Ines Uusmann frågar om vägtrafikmodellen är det riktiga
            för järnvägen. Det är en intressant fråga. Vi har väl inget samhällsekonomiskt
            mål som går ut på att vi skall ha så mycket trafik som möjligt
            på vägarna, för att nu tala mycket schematiskt. Däremot tror jag
            att vi alla är överens om att det är ett samhällsekonomiskt mål
            att vi har så mycket trafik som möjligt på järnvägarna. Det överensstämmer
            med flera av de trafikpolitiska målen.
          </note>
          <note>
            Hur åstadkommer vi då detta? Jag tror att alla erfarenheter,
            inte minst de från flyget -- även om vi har en helt annan logistik
            att ta hänsyn till på järnvägen -- säger oss att när man får flera
            aktörer, flera operatörer, kommer fler trafikupplägg, som också
            kan attrahera fler resenärer. I den delen är min grundinställning
            att vi är på rätt väg.
          </note>
          <note>
            Ines Uusmann frågar om jag har funderat i dessa banor. Svaret
            på den frågan är ja. Ines Uusmann kommer förhoppningsvis också
            att bättre kunna utläsa hur vi funderar när budgetpropositionen
            om några veckor ligger på riksdagens bord.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1992/93:31 om lokalisering av skoglig
            högskoleutbildning
          </note>
          <note>
            Anf. 54 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Nils Nordh har frågat mig om jag instämmer i att
            det är nödvändigt med en skoglig utbildning som tar hänsyn till
            blandskogen, om jag är beredd att för Sveriges lantbruksuniversitet
            påtala behovet av en skoglig utbildning för södra
          </note>
          <note>
            Sverige samt om jag hos Lantbruksuniversitetet kan förorda Värnamo
            som lokaliseringsort för en eventuell ny skoglig utbildning.
          </note>
          <note>
            Bakgrunden till Nils Nordhs frågor är att Sveriges lantbruksuniversitets
            styrelse den 3 februari 1992
          </note>
          <note>
            beslutade att lägga ner skogsteknikerutbildningen i
          </note>
          <note>
            Värnamo. Beslutet är ett led i ett nödvändigt besparingsarbete
            till följd av förra årets budgetbehandling.
          </note>
          <note>
            Det framgår av budgetpropositionen 1992 att det är
          </note>
          <note>
            Lantbruksuniversitetet självt som beslutar om hur besparingar
            skall göras. Bakgrunden till detta är att varken riksdagen eller
            regeringen detaljstyr
          </note>
          <note>
            Lantbruksuniversitetets resursanvändning eller lokaliseringen
            av verksamheterna. Riksdagen har ställt sig bakom jordbruksutskottets
            uttalande att frågor om placering av forskartjänster och utbildningslinjer
            m.m. inom
          </note>
          <note>
            Lantbruksuniversitetets verksamhetsområde bör behandlas av det
            högskoleorgan som anförtrotts dessa uppgifter och inte av riksdagen.
          </note>
          <note>
            Sveriges lantbruksuniversitet har som huvuduppgift att meddela
            utbildning och att bedriva forskning och försöksverksamhet. Inom
          </note>
          <note>
            Lantbruksuniversitetet pågår en total översyn av skogsutbildningarnas
            innehåll och omfattning.
          </note>
          <note>
            Styrelsen för universitetet har beslutat att den skogsvetenskapliga
            fakulteten i den översyn som pågår skall beakta behovet av kunskaper
            om de sydsvenska skogliga förhållandena och föreslå dimensionering
            och omfång av utbildningarna.
          </note>
          <note>
            Översynen, som bedrivs i en särskild arbetsgrupp, är nu avslutad.
            Gruppens förslag kommer att behandlas av Lantbruksuniversitetets
            styrelse den
          </note>
          <note>
            14 december i år.
          </note>
          <note>
            Det är viktigt att skogsutbildningarna följer utvecklingen inom
            skogsbranschen och beaktar de förändringar som utvecklingen medför.
            Behovet av skogstekniker för den tid som kan överblickas beräknas
            minska. En begränsning av antalet studieplatser kan medföra att
            utbildningen måste koncentreras till färre utbildningsorter än
            vad som är fallet i dag. Ett mindre antal orter kan ge större
            möjligheter att utnyttja de resurser som finns på ett mer effektivt
            sätt. Beslut om detta fattas i så fall av
          </note>
          <note>
            Lantbruksuniversitetet.
          </note>
          <note>
            Skogsproduktionen i södra Sverige är betydande och som Nils Nordh
            påpekar av en annan karaktär än den i de norra delarna av landet.
            Det är min uppfattning att de framtida skogsutbildningarna måste
            beakta detta förhållande. Jag anser därför att det är angeläget
            med en skoglig utbildning för södra
          </note>
          <note>
            Sverige. Detta har för övrigt regeringen anfört i ett beslut
            med anledning av en framställning av
          </note>
          <note>
            Länsstyrelsen i Jönköpings län i frågan om en nedläggning av
            Södra Skogsinstitutet i Värnamo.
          </note>
          <note type="speaker">
            Anf. 55 NILS NORDH (s):
          </note>
          <note>
            Fru talman! Först vill jag naturligtvis tacka jordbruksministern
            för svaret på min interpellation, men jag kan ändå redan nu säga
            att jag inte känner mig helt nöjd med svaret.
          </note>
          <note>
            Jag har ställt den här interpellationen därför att vi måste slå
            vakt om den skogliga utbildningen rent allmänt i den södra delen
            av landet men också därför att det är angeläget att tillgodose
            en nödvändig utbildning och kunskap om den svenska blandskogen.
          </note>
          <note>
            Vi vet att blandskogen, med stora inslag av ädellövskog, såsom
            ek, bok och alm, växer i övervägande utsträckning i den södra
            delen av
          </note>
          <note>
            Sverige och används vid möbeltillverkning och modellsnickerier.
            De vanliga träslagen går inte att använda vid tillverkning av
            litet bättre möbler.
          </note>
          <note>
            Under mer än 20 års tid har Skogsinstitutet i
          </note>
          <note>
            Värnamo utbildat skogstekniker för att de skall tillgodogöra
            sig just kunskapen om blandskogens användbarhet. Skogsvetenskapliga
            fakulteten framhöll detta i sin utredning 1990, och man pekade
            även på nödvändigheten av ett utbildningsinstitut i såväl norra
            som södra Sverige.
          </note>
          <note>
            Inriktningen på skogsteknikerutbildningen förutsätter emellertid
            att det på utbildningsorten, eller i dess närhet, finns tillgång
            till varierande förhållanden på den skogliga sidan. Sveriges största
            exportnäring träindustrin, och dess utveckling, är av största
            vikt för hela landet, särskilt när det gäller den regionala utvecklingen.
          </note>
          <note>
            Som jordbruksministern sade, har nu SLU lagt fram sitt förslag
            om att förlägga utbildningarna till
          </note>
          <note>
            Bispgården och Skinnskatteberg. Det här kommer att innebära att
            skogsutbildningarnas sydgräns kommer att gå utefter linjen Uppsala-Garpenberg-
          </note>
          <note>
            Skinnskatteberg-Gammelkroppa. Man har totalt missat den södra
            delen av landet. Jag tycker att det här förslaget rimmar väldigt
            dåligt med alla tidigare uttalanden som har gjorts såväl av regeringen
            och riksdagen som av utbildningsutskottet.
          </note>
          <note>
            Fru talman! Tyngdpunkten i skogsbruket förskjuts alltmer och
            i allt snabbare takt söderut. Det kan då inte vara försvarbart
            att förlägga utbildningen till enbart de norra delarna av Sverige.
            Av samtliga sysselsatta inom trämanufakturindustrin är inte mindre
            än 73 % sysselsatta i Götaland, och av dessa finns 54 % i Jönköpings
            län, eller i de närmast angränsande länen.
          </note>
          <note>
            Det här förhållandet har även
          </note>
          <note>
            Träindustriförbundets ordförande Henry Jarlsson pekat på. Han
            säger vidare: ''Brist på kvalificerad utbildning är en ödesfråga
            för svensk träindustri.
          </note>
          <note>
            Ett framtida EG kommer att kräva mycket av oss i flexibilitet,
            effektivitet, lyhördhet mot marknaden och förmåga att stimulera
            och behålla vår personal.''
          </note>
          <note>
            Den här uppfattningen delar näringen helt med
          </note>
          <note>
            Henry Jarlsson. Behovet av en utbildning på högskolenivå just
            i denna del av landet pekas det också på. Det kan inte vara förenligt
            med näringens och landets utveckling att Skogsinstitutet i
          </note>
          <note>
            Värnamo läggs ned eller flyttas till annan ort. Den här utbildningen
            som har skett på Skogsinstitutet i
          </note>
          <note>
            Värnamo är väletablerad bland näringens företrädare. I allt detta
            har både regering och riksdag tidigare instämt.
          </note>
          <note>
            Vad är det då som talar så mycket för en fortsatt etablering
            i Värnamo? Där finns nämligen väl inarbetade övningsområden och
            ett bra kontaktnät med näringens företrädare. Värnamo har även
            ett bra kommunikationsläge. Det finns en god samordning med Landstingets
            gymnasieskola inom maskin- , fort- och vidareutbildningen, och
            det finns tillgång till externa lärare. Driftskostnaderna är låga,
            och framtida lokalbehov är väl tillgodosedda.
          </note>
          <note>
            Enligt min och många andras uppfattning måste förutsättningar
            för en framtida verksamhet och utbildning vid SSI i Värnamo mot
            den bakgrund som jag här har beskrivit vara mycket gynnsamma.
          </note>
          <note>
            Slutsatsen av mitt resonemang är: regeringen och
          </note>
          <note>
            Lantbruksuniversitetet måste känna ansvaret att den skogliga
            utbildningen är en angelägenhet för hela Sverige. Jag skulle vilja
            fråga jordbruksministern: Står en flyttning av verksamheten vid
            Södra Skogsinstitutet i Värnamo i överensstämmelse med ett sådant
            ansvarstagande? Jag skall förtydliga min tredje fråga i interpellationen.
            Kommer jordbruksministern...
          </note>
          <note type="speaker">
            Anf. 56 TALMANNEN:
          </note>
          <note>
            Den medgivna debattiden har tyvärr sedan länge runnit ut.
          </note>
          <note type="speaker">
            Anf. 57 ULF MELIN (m):
          </note>
          <note>
            Fru talman! Herr statsråd och herr interpellant!
          </note>
          <note>
            Det är bra att Nils Nordh väcker den här frågan. Jag hade förmånen
            att i våras debattera frågan med jordbruksministern. Med anledning
            av det svar som
          </note>
          <note>
            Nils Nordh har fått på sin interpellation konstaterar jag att
            svaret är i likhet med det svar som jag fick av jordbruksministern.
            Jag kan förstå att man som minister måste ligga litet lågt under
            den tid som utredning om -- som i det här fallet -- de skogliga
            utbildningarna och om hur forskningen bör se ut i
          </note>
          <note>
            Sverige pågår.
          </note>
          <note>
            När jordbruksministern i våras lade fram sin budgetproposition
            med besparingar avseende
          </note>
          <note>
            Sveriges Lantbruksuniversitet -- vilket var riktigt i det statsfinansiella
            läge som råder här i landet --
          </note>
          <note>
            gjorde SLU det väldigt lätt för sig. Man lade ned skogsteknikerutbildningen
            i Värnamo, men behöll utbildningen i Bispgården och i Skinnskatteberg.
          </note>
          <note>
            Skälet var förmodligen att Landstinget driver lokalen i Värnamo,
            medan staten driver lokalerna både i Bispgården och i Skinnskatteberg.
            Framför allt har det även gjorts stora investeringar där.
          </note>
          <note>
            Bekymret är dock, precis som Nils Nordh säger, att vi då får
            en axel runt Ultuna, Gammelkroppa,
          </note>
          <note>
            Garpenberg, osv. med all högre skoglig utbildning.
          </note>
          <note>
            Då finns det alltså ingen sådan utbildning alls i södra Sverige.
            Samtidigt vet vi ju att 20 % av skogen och 30 % av tillväxten
            finns Götaland.
          </note>
          <note>
            Värdet är 40 %, men också arbetskraften uppgår till 40 % när
            det gäller rent övergripande arbeten inom skogen.
          </note>
          <note>
            Vi vet också att knappt 10 % av satsad forskning går till denna
            del av landet och att all annan forskning går till de norra delarna
            av landet. Detta går ju fullständigt stick i stäv med utvecklingen.
          </note>
          <note>
            Man borde göra tvärtom: förskjuta forskningen och utbildningen
            till södra Sverige.
          </note>
          <note>
            Jag är däremot helt överens med jordbruksministern om att antalet
            utbildningsplatser måste minskas. Utan tvivel är det så att vi
            utbildar för många skogstekniker i
          </note>
          <note>
            Sverige. Felet, som jag menar, ligger emellertid i att man låser
            fast sig till två orter.
          </note>
          <note>
            Om man studerar den utredning som den skogsvetenskapliga fakulteten
            har gjort på uppdrag av SLU kan man konstatera att en treårig
            skogsteknikerutbildning föreslås -- i dag är utbildningen tvåårig.
            Man föreslår också ändringar i en del av utbildningens innehåll,
            och det är bra.
          </note>
          <note>
            Jag tycker dock att majoriteten i utredningen är litet feg när
            man säger att utbildningen i Bispgården och Skinnskatteberg bör
            behållas, samtidigt som man konstaterar att utbildningen egentligen
            borde förläggas till universitetsorter, förslagsvis en i norra
            och en i södra Sverige.
          </note>
          <note>
            Går det att få en kommentar från jordbruksministern om hur han
            ser på dessa frågor?
          </note>
          <note>
            Jag har kunnat ta del av både uttalanden och debattartiklar,
            i vilka jordbruksministern tagit upp just bristen på platser för
            högre utbildning och forskning i södra Sverige. Innerst inne tror
            jag att jordbruksministern inte mår så alldeles förträffligt bra
            när det gäller den här frågan, och jag tror att han är litet gramse
            på SLU.
          </note>
          <note>
            Jag hoppas att jordbruksministern -- trots att han inte kan säga
            det här i kammaren -- jobbar intensivt för att de beslut som SLU
            har fattat skall ändras.
          </note>
          <note>
            Som Nils Nordh nämnde, har utbildningsutskottet ganska tydligt
            markerat hur man ser på frågan och sagt att det skall finnas utbildning
            och forskning på den här nivån i både norra och södra Sverige.
          </note>
          <note>
            I svaret på interpellationen säger jordbruksministern att det
            ankommer på SLU att fatta beslut om forskning och utbildning osv.
            De principerna har vi fastställt i riksdagen, så det är helt korrekt.
            Men sedan kommer det en principiellt mycket viktig fråga. Det
            är klart att vi kan lägga ut beslutanderätten på universitet och
            högskolor, men eftersom SLU har det övergripande ansvaret -- det
            är ett speciellt universitet -- över utbildningen i hela
          </note>
          <note>
            Sverige måste vi tala om just vikten av att det finns högre skoglig
            utbildning också i södra Sverige.
          </note>
          <note>
            Om SLU nu framhärdar i att utbildningen skall ligga i Mellansverige
            och norra Sverige, är det ändå ministern som har det övergripande
            ansvaret. Min fråga är då vilka åtgärder ministern tänker vidta
            för att just tillgodose det nödvändiga behovet av skoglig utbildning
            i södra Sverige, precis som han mycket riktigt påpekar i slutet
            av sitt svar.
          </note>
          <note>
            Anf. 58 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Jag tror att Nils Nordh och jag, och även Ulf Melin,
            har samma uppfattning när det gäller skogens värde i södra Sverige.
            Det har dessutom skett en förskjutning mot södra Sverige i den
            värdemässiga produktionen, vilket är ganska intressant. Från min
            utgångspunkt kan jag konstatera -- i den mån jag någon gång är
            hemma --
          </note>
          <note>
            att det som för 30 år sedan, på 60-talet, bedömdes som skräpskog
            i södra Sverige i dag ger de bästa intäkterna i skogsbruket. Det
            var kanske bra att en del av den skräpskogen blev kvar. Vi kan
            komma tillbaka till den debatten t.ex. när vi skall behandla en
            ny skogsvårdslag.
          </note>
          <note>
            Som har sagts av både interpellanten och Ulf Melin, är det så
            att den grupp inom SLU som har arbetat med detta har lagt fram
            sitt förslag. Jag vill gärna understryka att det är en ganska
            omfattande förändring av utbildningens organisation som görs,
            dvs. att man går över till en enhetlig utbildning som är treårig
            men med bara 90 platser. Vi har under en längre tid varit medvetna
            om att det inte finns så stort behov som tidigare av skoglig utbildning
            på den här nivån.
          </note>
          <note>
            Samtidigt finns det en annan aspekt, som inte riktigt är med
            i sammanhanget, och det är att det finns ett ökat behov av gymnasial
            utbildning inom skogsbruket. Det har framförts sådana synpunkter
            från näringen, också helt nyligen till mig. Jag kommer förhoppningsvis
            att tillsammans med utbildningsministern diskutera detta, eftersom
            den gymnasiala utbildningen ligger utanför SLU:s och även mitt
            ansvarsområde.
          </note>
          <note>
            När det gäller hur många orter det skall finnas utbildning på,
            vill jag inte lägga mig i den frågan i detta läge. Om behovet
            är så begränsat som 90
          </note>
          <note>
            platser per år, kan det finnas både ekonomiska, pedagogiska och
            praktiska skäl för att inte ha utbildning på för många ställen.
            Om det skulle vara så kommer det att uppstå en debatt om var en
            nedläggning drabbar hårdast. Den regionalpolitiska debatten kommer,
            varhelst en nedläggning aktualiseras.
          </note>
          <note>
            Med anledning av vad Ulf Melin sade, vill jag understryka att
            jag i slutet av svaret gör klart att min uppfattning är att utbildningen
            måste vara tillämplig för skogsbruket i södra Sverige. Det har
            inte heller SLU-gruppen nonchalerat, utan man har påpekat att
            det är möjligt att förlägga delar av utbildningen till någon annan
            ort, kanske i södra
          </note>
          <note>
            Sverige. Att välja orter som inte direkt är utbildningsorter
            skulle också vara möjligt. Men vi har inte sett det slutgiltiga
            resultatet än.
          </note>
          <note>
            Vad beträffar frågan om en koppling till universitetsorter, tycker
            jag att den är intressant och viktig. Jag tror att det måste finnas
            en bas för den här typen av utbildning som är hållbar på sikt.
          </note>
          <note>
            Det finns en annan aspekt som jag också vill nämna i sammanhanget,
            och det är ett arbete som är långsiktigt men där samtal ändå har
            påbörjats. Jag har bl.a. haft samtal med min danske kollega om
            institutsutbildningen, som hör till jordbruksministerns ansvarsområde.
            Vi har också aktualiserat frågan om att diskutera universitetsutbildningen
            vidare när det gäller jordoch skogsbruk. Jag tror för egen del
            att det internationella samarbete som kommer allt närmare gör
            det möjligt att öka det naturliga regionala samarbetet i delar
            av våra länder i
          </note>
          <note>
            Norden, och det skulle ge oss en större möjlighet att också på
            sikt få till stånd en effektiv skogsutbildning i vårt land, som
            tillgodoser de här behoven.
          </note>
          <note>
            Med detta har jag inte tagit ställning till de särskilda frågorna.
            Det är viktigt att konstatera att
          </note>
          <note>
            Lantbruksuniversitetet förväntas fatta ett beslut den 14 december,
            och jag vill inte föregripa den debatt som kan förevara inför
            det beslutet.
          </note>
          <note type="speaker">
            Anf. 59 NILS NORDH (s):
          </note>
          <note>
            Fru talman! Jag kan hålla med jordbruksministern om att vi i
            stort har samma synsätt på blandskogen och den utbildning som
            är nödvändig i södra
          </note>
          <note>
            Sverige. Men det hjälper föga om vi står här i talarstolen och
            pratar och inte agerar gentemot de beslutande myndigheterna, i
            det här fallet
          </note>
          <note>
            Lantbruksuniversitetet. Jag är inte på något sätt ute efter att
            detaljstyra den verksamheten. Jag tycker, liksom Ulf Melin, att
            det är bra att myndigheterna har ansvaret, men de måste också
            leva upp till det.
          </note>
          <note>
            Det ankommer i sista hand på regeringens företrädare, i detta
            fall jordbruksministern, att tala om för Lantbruksuniversitetet
            att de har ansvaret för den skogliga utbildningen i södra delen
            av landet.
          </note>
          <note>
            Jag hann inte ställa min sista fråga förut, men jag passar på
            nu. Jag förändrar den i förhållande till interpellationen och
            frågar så här: Kommer jordbruksministern att inför SLU:s styrelsesammanträde
            förorda Värnamo som lokaliseringsort för en fortsatt skoglig utbildning
            i södra Sverige? Jag tycker att det skulle vara positivt att kunna
            komma ner till Skogsinstitutet i Värnamo och tala om att vi har
            jordbruksministers fulla stöd för uppfattningen att denna verksamhet
            skall bedrivas där.
          </note>
          <note type="speaker">
            Anf. 60 ULF MELIN (m):
          </note>
          <note>
            Fru talman! Jag skulle bara vilja ställa ytterligare några frågor
            när det gäller svaret från jordbruksministern. Jag upplever att
            det har gått litet prestige i SLU:s förslag om nedläggning, när
            man litet tjurskalligt slår fast att de här utbildningarna skall
            ligga i Mellansverige och
          </note>
          <note>
            Norrland.
          </note>
          <note>
            I propositionen står det att SLU skall ta hänsyn till marknadens
            krav. Jag tycker inte att SLU gjorde det när man lade ner utbildningen
            i Värnamo och såg till att det inte fanns någon högre skoglig
            utbildning i södra Sverige. Jordbruksministern säger i interpellationssvaret:
            ''Det är min uppfattning att de framtida skogsutbildningarna måste
            beakta detta förhållande.'' Då är det oundvikligt att se till
            att SLU omprövar detta beslut.
          </note>
          <note>
            Den andra aspekten på frågeställningen är naturligtvis -- vilket
            jag inte tycker att utredningen tar hänsyn till -- en eventuell
            förlängning av utbildningen. Om inriktningen av skogsmästarutbildningen
            skall vara av mer akademisk natur bör den knytas till exempelvis
          </note>
          <note>
            Umeå och Lund, eller möjligtvis Växjö -- även om jag vill sätta
            ett frågetecken för Växjö.
          </note>
          <note>
            Men skall utbildningen vara av mer praktisk natur finns det ingen
            anledning att flytta den från
          </note>
          <note>
            Värnamo. Då kan man klara av den där. Man måste göra investeringar
            var man än skall bedriva denna utbildning.
          </note>
          <note>
            När det gäller gymnasieutbildning tror jag att jordbruksministern
            har alldeles rätt; här finns det anledning att antingen se över
            naturbruksprogrammet i gymnasieskolan eller överväga om man skall
            ha någon annan typ av utbildning. Jag tycker att det är bra att
            ministern skall ta upp den här frågan med utbildningsministern.
          </note>
          <note>
            Jag tror att det är viktigt att man vid denna överläggning också
            beslutar om riksrekrytering till den här utbildningen där den
            skall finnas --
          </note>
          <note>
            lämpligtvis då kanske i Värnamo, eftersom man där i dag har både
            Landstinget och Skogsinstitutet och eftersom man har lärarkapacitet,
            osv. Utbildningen blir enligt vad jag kan förstå ganska dyr med
            maskiner och annat. Skall man klara av det måste riksdagen också
            besluta om att den skall vara riksrekryterande. Min fråga är:
            Vill jordbruksministern medverka till detta?
          </note>
          <note>
            Anf. 61 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Låt mig först ta upp Nils Nordhs mycket konkreta
            fråga, som var ett förtydligande av den tredje frågan i den ursprungliga
            interpellationen, nämligen om jag inför SLU:s styrelsesammanträde
            skulle vara beredd att förorda
          </note>
          <note>
            Värnamo.
          </note>
          <note>
            Om jag hade haft kvar min gamla roll som riksdagsman och ledamot
            av SLU:s styrelse tror jag att jag i det här läget skulle ha haft
            en absolut uppfattning just nu, och då skulle jag också ha kunnat
            tala om det här i kammaren. Men i den roll jag har nu har jag
            inte någon absolut uppfattning.
          </note>
          <note>
            Och även om jag hade haft det skulle jag troligen inte ha talat
            om det. Om jag skulle prata med någon skulle jag inte göra det
            via kammaren eller via massmedia utan ta upp ett direkt resonemang
            om innehållet.
          </note>
          <note>
            Frågan om Värnamo är naturligtvis ganska komplicerad. Värnamo
            ligger i och för sig bra med hänsyn till skogstillgång, konkret
            kontakt med naturen och allt detta. Det finns andra aspekter som
            gör att Värnamo inte är riktigt bra, t.ex.
          </note>
          <note>
            kontakten med ett universitet. Hur detta skall lösas har, anser
            jag, SLU egentligen den bästa kompetensen att reda ut.
          </note>
          <note>
            Nu säger Nils Nordh att jag inte agerar tillräckligt hårt; det
            måste i sista hand ankomma på regeringen att slå fast vad som
            egentligen gäller. Jag ställer gärna upp på det. Jag tror kanske
            att det behöver ageras ytterligare på det här området, och jag
            är inte heller främmande för att göra det. Men jag vill ändå här
            referera vad som kommer att hända om det förslag som är framlagt
            skulle genomföras.
          </note>
          <note>
            Det innebär att man mycket kraftigt reducerar utbildningen på
            mellannivå. I dag utbildas 135
          </note>
          <note>
            skogstekniker och 45 skogsmästare vid SLU. Det är alltså tillsammans
            180 personer. Vi har ett förslag som i princip innebär en halvering
            men en förlängning av studietiden. Detta är nog en riktig bedömning
            av behovet under den överblickbara tiden. Samtidigt kan man säga
            att detta kommer att innebära ett krav på en gymnasieutbildning,
            och det kan inte tillgodoses lokalt, kanske inte ens regionalt,
            utan vi måste se till det totala behovet i hela landet. Jag hoppas
            att det skall vara möjligt att få fram tankegångar om detta, och
            jag vill gärna se en koppling mellan de här olika åtgärderna.
          </note>
          <note>
            Ulf Melin tog upp frågan om vilka universitet utbildningen skulle
            vara knuten till. För egen del tycker jag att det är för tidigt
            att gå in på det, men jag tycker samtidigt att det är rimligt
            att SLU, med utgångspunkt i de verksamheter som finns, knyter
            mer kontakt med de universitet som finns i närheten. Låt vara
            att Alnarp inte precis ligger i något tätt beskogat område, men
            det ligger nära
          </note>
          <note>
            Lund, och där finns en grupp som sysslar med sydsvensk skogsforskning
            och som har kommit mycket långt; man har försöksstation i Kronobergs
            län. Jag ser det som möjligt att vi fortsätter diskussionerna
            och kommer fram till bra förslag som kan genomföras på det här
            området, gärna i kontakt med våra nordiska vänner, både i södra
          </note>
          <note>
            Sverige och på sikt i norra Sverige.
          </note>
          <note type="speaker">
            Anf. 62 NILS NORDH (s):
          </note>
          <note>
            Fru talman! Jag förstår jordbruksministerns dilemma, men jag
            kan ändå inte avhålla mig från att något förtydliga vad en sådan
            här utbildning skulle innebära.
          </note>
          <note>
            Jag är övertygad om att SLU:s medel för forskning till den södra
            delen av landet måste öka betydligt i förhållande till dagens
            läge. Det kräver egentligen näringen -- det är den enkla sanningen.
          </note>
          <note>
            Sedan säger jordbruksministern att Värnamo inte har den kontakt
            med universiteten som behövs. Då kan jag passa på att upplysa
            jordbruksministern om att Möbelinstitutet flyttade från Stockholm
            till
          </note>
          <note>
            Jönköping, där det tidigare fanns träteknisk utbildning. I Nässjö
            etableras Träcentrum. Man har där alldeles förträffliga kontakter
            med universitetet i Linköping. Man knyter också kontakter med
            utbildningscentret i Värnamo. Här finns alltså de kontakterna.
          </note>
          <note>
            Till det kan läggas att vi ändå både i Jönköping och i Växjö
            har högskolor som biträder Värnamo med det som är nödvändigt.
          </note>
          <note>
            Jag tycker att det är beklagligt att en så gammal verksamhet
            går i graven utan att vi tar hänsyn till konsekvenserna. Jag sade
            inte, herr jordbruksminister, att jordbruksministern skulle gå
            till SLU och tala om vad som gäller -- jag frågade bara var och
            hos vem det slutliga ansvaret ligger.
          </note>
          <note>
            Talmannen anmälde att Ulf Melin anhållit att till protokollet
            få antecknat att han inte ägde rätt till ytterligare inlägg.
          </note>
          <note>
            Anf. 63 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Låt mig en gång till understryka vad jag tidigare
            sagt, nämligen att jag tror att vi som har deltagit i den här
            debatten har en gemensam uppfattning om det nödvändiga i en sydsvensk
            skogsutbildning. Jag skall inte gå in i någon detaljdiskussion
            om vilken som är den lämpligaste orten. När jag säger att det
            finns brister av olika slag är det inte bara mina egna funderingar,
            utan det är också det som jag har erfarit från SLU:s sida under
            behandlingen av den här frågan.
          </note>
          <note>
            Jag tror att det är riktigt, som Nils Nordh hävdar, nämligen
            att Småland och de småländska länen --
          </note>
          <note>
            såväl Jönköpings som Kronobergs län -- är utomordentligt intressanta
            i den diskussion som har förts om förläggning av olika utbildningsplatser
            och olika forskningsobjekt på skogs- och träindustrins sida. Jag
            ser det också som nödvändigt att detta tas med i den bedömning
            som så småningom måste göras.
          </note>
          <note>
            Det som händer är att vi nu ändå tar en övergripande diskussion
            om skogsutbildningen, lika väl som vi efter den utvärdering som
            har gjorts kommer att föra en övergripande diskussion om hela
            Lantbruksuniversitetet. Den utvärderingen och den diskussionen
            är nödvändig och skall naturligtvis återkomma. Sådana situationer
            leder alltid till vissa förändringar, till det bättre förhoppningsvis.
          </note>
          <note>
            Jag känner på mig var ansvaret ligger -- det vill jag säga till
            Nils Nordh -- även om det då och då försätter mig i ett litet
            dilemma och även om det, som Ulf Melin sade, skulle innebära att
            jag inte alltid mår bra. Dess bättre mår jag förhållandevis bra
            i alla fall. Jag hoppas att det skall bli bra också för skogsutbildningen.
          </note>
          <note>
            Talmannen anmälde att Nils Nordh anhållit att till protokollet
            få antecknat att han inte ägde rätt till ytterligare inlägg.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 1992/93:54 om påföljder för rattfylleri
          </note>
          <note>
            Anf. 64 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Ulla Tillander har frågat mig om regeringen är beredd
            att snarast införa stränga lagar mot rattfylleri till skydd för
            alla som rör sig på gator och torg.
          </note>
          <note>
            Att det är förkastligt att köra bil med alkohol i kroppen är
            en värdering som jag tror att i stort sett alla i vårt land omfattar.
            Alltsedan vi på 1920-talet fick våra första straffregler på området
            har lagstiftningen intagit en allt strängare hållning till det
            mycket farliga beteende som rattfylleri utgör.
          </note>
          <note>
            Redan år 1934 infördes frihetsstraff som en regelmässig påföljd
            för rattfylleri. Fängelse var också under många år den dominerande
            påföljden för det brott som vi i dag benämner grovt rattfylleri,
            lite förenklat uttryckt, att köra bil eller motorcykel med minst
            1,5 promille alkohol i blodet. Den signalen till samtliga har
            nog också varit en av de klarare som vår strafflagstiftning har
            sänt ut. Tyvärr skedde en förändring vid halvårsskiftet år 1990
            när på den förra regeringens initiativ ett antal ändringar av
            rattfylleribestämmelserna trädde i kraft.
          </note>
          <note>
            Resultatet av de ändringarna blev att villkorlig dom har blivit
            en allt vanligare påföljd för grovt rattfylleri.
          </note>
          <note>
            Det var en mycket olycklig utveckling. Redan i vår första regeringsförklaring
            aviserades därför hårdare tag mot det grova rattfylleriet. Bara
            några månader efter regeringsskiftet tillsattes också Vägoch sjöfyllerikommittén,
            som fick till uppgift att se över reglerna för grovt rattfylleri.
            Eftersom regeringen ansåg frågorna brådskande fick kommittén relativt
            sett mycket kort tid på sig.
          </note>
          <note>
            Kommittén kommer också att överlämna sitt betänkande redan om
            två veckor (18 december).
          </note>
          <note>
            Utan att vilja föregripa utredningens förslag vill jag erinra
            om att regeringen i höstens regeringsförklaring har slagit fast
            att ett förslag med inriktning på sänkt promillegräns för grovt
            rattfylleri, skärpta straff för grovt rattfylleri samt ökad enhetlighet
            i tillämpningen kommer att läggas fram. Dessa förslag kommer att
            grunda sig på Vägoch sjöfyllerkommitténs förslag. Även om det
            är angeläget med ändringar måste dock förslagen självfallet beredas
            på det sätt grundlagen kräver, varför inget kan ändras över en
            natt. Målet är dock att ha ett regeringsförslag klart före sommaren.
          </note>
          <note>
            Som Ulla Tillander säger är det av vikt att samhället visar att
            rattfylleri inte kan accepteras under några förhållanden. Det
            viktiga är att de straffrättsliga reglerna är utformade på ett
            sådant sätt att de aktivt medverkar till att minska antalet trafiknykterhetsbrott.
          </note>
          <note>
            Jag menar att fängelse skall vara normalpåföljden för grovt rattfylleri.
            Ett strikt upprätthållande av den principen innebär en tydlig
            varningssignal till dem som, med Ulla Tillanders ord, är lättsinniga
            och obetänksamma i sitt förhållningssätt till kombinationen alkohol
            och trafik.
          </note>
          <note>
            Som ett resultat av Trafikpolisutredningens nyligen avgivna förslag
            kan en ökad satsning på trafikövervakningen förväntas, inkluderande
            en ökning av antalet alkoholutandningsprov vid trafikkontroller.
            Utredningens betänkande har varit ute på remiss. Svaren håller
            på att sammanställas. Därefter kommer regeringen med nödvändiga
            förslag för att effektivisera trafikövervakningen.
          </note>
          <note>
            Ett ensamt fängelsestraff har enligt tillgänglig forskning inte
            så stor individualpreventiv effekt, dvs. sannolikheten för att
            den dömde kommer att återfalla i rattfylleri är för hög för att
            situationen skall kunna anses vara acceptabel. Jag har i andra
            sammanhanget sagt att fängelsetiden bör användas till något vettigt.
            Eftersom en mycket stor andel av dem som lagförs för grovt rattfylleri
            har alkoholproblem vore det en fördel om fängelsetiden kunde användas
            för någon form av vårdinsats. Jag vet att Väg- och sjöfyllerikommittén
            överväger ett förslag om särskilda fängelser för rattfyllerister
            där fängelsestraffet förenas med åtgärder mot alkholmissbruk.
            Jag avser givetvis att återkomma till den frågan så snart kommitténs
            förslag har beretts.
          </note>
          <note>
            Ulla Tillander nämner även att vi bör ta efter Norge och införa
            bestämmelser om bildråp när någon i berusat tillstånd har kört
            ihjäl en annan. Till att börja med skall man hålla i minnet att
            Norge har en sett till promillereglerna lindrigare lagstiftning
            än vad vi har. Gränsen för straffbarhet går vid 0,5
          </note>
          <note>
            promille. Liksom vår brottsbalk innehåller den norska straffeloven
            straffbestämmelser om vållande till annans död. Att vållandet
            har skett vid bilkörning är, liksom hos oss, ett exempel på när
            tillämpning av straffbestämmelsen kan komma i fråga. Någon särskild
            straffbestämmelse om bildråp finns alltså inte. I Norge är maximistraffet
            för vållande till annans död fängelse i tre år, eller vid särskilt
            försvårande omständigheter sex år. I
          </note>
          <note>
            Sverige är maximistraffet två års fängelse och fyra år om brottet
            är att betrakta som grovt. Den svenska lagstiftningen skiljer
            sig alltså inte i någon avgörande grad från den norska.
          </note>
          <note>
            Jag vill också påpeka att det redan i dag är så att den som har
            blivit av med körkortet på grund av grovt rattfylleri måste genomgå
            en särskild lämplighetsprövning och visa att han inte har alkoholproblem
            innan han får förnyat körkortstillstånd. En sänkning av promillegränsen
            för grovt rattfylleri borde leda till att kretsen som blir föremål
            för den strängare prövningen vid återfåendet av körkortet vidgas.
          </note>
          <note>
            Jag förstår att det finns en otålighet med att det kan tyckas
            dröja länge med förslag till åtgärder mot onykterheten i trafiken.
            Även på detta område måste dock kraven på rättssäkerhet och väl
            genomtänkta regler upprätthållas. Som jag nu redovisat i kammaren
            har regeringen alltsedan tillträdet varit aktiv med att arbeta
            fram sådana förslag. Arbetet kommer också att inom kort leda till
            konkreta regeringsförslag. Jag har gott hopp om att dessa förslag
            kommer att aktivt medverka till en minskning av antalet påverkade
            förare.
          </note>
          <note type="speaker">
            Anf. 65 ULLA TILLANDER (c):
          </note>
          <note>
            Fru talman! Jag vill tacka justitieministern för det utförliga
            svaret. Det ger hopp om ett sakernas bättre tillstånd inom en
            snar framtid på det här området.
          </note>
          <note>
            En upplysning som gavs i den historiska återblicken av frågan
            är speciellt intressant, och jag tycker att det är viktigt att
            man lyfter fram den. Det är upplysningen om vad som hände på lagstiftningens
            område 1990. Justitieministern sade följande:
          </note>
          <note>
            ''Tyvärr skedde en förändring vid halvårsskiftet år
          </note>
          <note>
            1990 när på den förra regeringens initiativ ett antal ändringar
            av rattfylleribestämmelserna trädde i kraft. Resultatet av de
            ändringarna blev att villkorlig dom har blivit en allt vanligare
            påföljd för grovt rattfylleri.'' Justitieministern konstaterade
            vidare att det var en mycket olycklig utveckling.
          </note>
          <note>
            Det här omdömet om den förra regeringens åtgärder på rattfylleriområdet
            kan man helhjärtat instämma i. En villkorlig dom upplevs både
            av dem som domen gäller och av allmänheten som ett frikännande.
            Det är ett flagrant exempel på en mentalitet som också har tagit
            sig uttryck i en lagstiftning som tar mer hänsyn till dem som
            begår en straffbar handling än till själva brottet. Därför finns
            det all anledning att stödja de intentioner som justitieministern
            och regeringen har när det gäller att skärpa hanteringen på det
            här området.
          </note>
          <note>
            Jag är naturligtvis medveten om att det juridiska lagkonstruerandet
            inte får ha sin motivering i känslostormar, indignation eller
            hämndlystnad.
          </note>
          <note>
            Men lagstiftningen måste ändock på ett ställföreträdande sätt
            ge uttryck för den djupa rättskänsla som människor i gemen ändå
            känner.
          </note>
          <note>
            Om det inte sker reagerar människor på två olika sätt. Man kan
            resignera inför den släpphänthet som man tycker sig se, då människor
            frias trots att de har gjort sig skyldiga till brott som borde
            straffas. Om en sådan resignation breder ut sig och omfattas av
            många, innebär det en stor värdeförlust för rättsväsendet och
            för samhället som helhet. Men människor kan i stället gripas av
            ett ursinnigt hämndbegär, en lust att ta rättvisan i egna händer.
          </note>
          <note>
            Detta stannar dess bättre oftast vid verbala uttryck, men avslöjar
            ändå en missräkning inför vad samhället rimligen borde göra.
          </note>
          <note>
            Den tidtabell som justitieministern nämner -- att man skall framlägga
            ett förslag före sommaren --
          </note>
          <note>
            ger en känsla av att man verkligen inser det angelägna i att
            snabbt få fram en skärpning av den lagstiftning som hittills har
            avsatt sådana resultat som dem jag nämnde i min interpellation.
            En elvaårig pojke som gick på trottoaren utanför sitt hem blev
            t.ex. påkörd av en rattfyllerist. Det finns tyvärr många liknande
            exempel.
          </note>
          <note>
            Jag vill understryka att man inte kan ta miste på regeringens
            insikt om att det nuvarande tillståndet är otillfredsställande
            och inte heller på regeringens goda vilja att vidta åtgärder.
          </note>
          <note>
            Man kan ändock inte dölja en liten farhåga. Trots att åtgärder
            vidtas och skärpning sker av lagstiftningen är man ändå litet
            orolig för att det inte skall bli något synbart resultat ute på
            fältet.
          </note>
          <note>
            Man måste efterlysa att den skärpning av lagstiftningen som justitieministern
            aviserar även skall medföra en skärpning av tillämpningen.
          </note>
          <note>
            Dessutom måste skärpningen av lagstiftningen och tillämpningen
            bli uppmärksammade av presumtiva rattfyllerister. De måste få
            reda på detta. Det måste vara en angelägen förebyggande åtgärd
            att man i regelbundet återkommande kampanjer framhåller att här
            kommer att ske en skärpning och att det kommer att kosta att göra
            sig skyldig till rattfylleri.
          </note>
          <note>
            Justitieministern nämner det svenska begreppet vållande till
            annans död i svaret, i samband med hänvisningen till norska förhållanden.
            Utan att gå in på någon lagteknisk diskussion vill jag fråga om
            inte detta innebär en mindre rigorös syn.
          </note>
          <note>
            Rattfyllerister som t.ex. kör ihjäl gångtrafikanter tilldöms
            ett straff på bara några månader. Det finns många sådana fall.
            Jag har refererat till ett sådant fall. Detta är en fråga som
            jag gärna vill ställa till justitieministern.
          </note>
          <note>
            Anf. 66 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Ulla Tillander tog upp flera olika frågor i slutet
            av sitt anförande som verkligen är väl värda att diskutera.
          </note>
          <note>
            Precis som Ulla Tillander säger är det viktigt att skärpningen
            av lagstiftningen även får effekt i verkligheten. En punkt som
            är väsentlig i sammanhanget är risken för upptäckt. Som jag sade
            i mitt interpellationssvar har bl.a.
          </note>
          <note>
            Trafikpolisutredningen pekat på möjligheterna att i större utsträckning
            utöva kontroll på våra vägar.
          </note>
          <note>
            Risken för upptäckt är en viktig del.
          </note>
          <note>
            När det gäller den dömande verksamheten är formuleringen i lagtext
            och motiv av avgörande betydelse för vilket genomslag våra tankar
            bakom lagstiftningen får. Vi har ett avskräckande exempel i den
            senaste lagstiftningen. Tankarna bakom denna lagstiftning slog
            igenom när man utnyttjade möjligheten till villkorlig dom i så
            stor utsträckning.
          </note>
          <note>
            Sedan till begreppet vållande till annans död. Om man följer
            debatten i media får man intrycket, som
          </note>
          <note>
            Ulla Tillander säger, att påföljderna är mycket låga. I våras
            gav jag ett uppdrag för att få en översyn av hur våra domstolar
            utnyttjar de möjligheter som lagen ger, var man ligger i strafflatituden
            och om påståendet att man i mycket stor utsträckning utdömer minimistraff
            är korrekt.
          </note>
          <note>
            Jag tror att vi under våren -- jag vågar inte nämna någon tidpunkt
            som jag inte kan stå för -- kommer att få en sammanställning som
            professor Hans
          </note>
          <note>
            Klette står bakom. Vi får då generellt se hur våra domstolar
            dömer och om det finns skäl för oss att göra höjningar. I dag
            har vi i stort sett bara de kunskaper som förmedlas genom massmedia.
            Den massmediala vinklingen utgår naturligtvis i de flesta fall
            från mera spektakulära inslag.
          </note>
          <note>
            Om kartläggningen visar att man ligger mycket lågt i utnyttjandet
            av strafflatituderna finns det verkligen skäl för oss att se över
            den lagstiftning vi har.
          </note>
          <note type="speaker">
            Anf. 67 ULLA TILLANDER (c):
          </note>
          <note>
            Herr talman! Jag vill också tacka för det här tillägget. Om regeringens
            avsikt är att skärpa lagstiftningen, men skärpningen inte får
            avsett resultat, med skärpta straff som följd, är det inte tillfredsställande.
            Därför var det som justitieministern sade om påföljden värdefullt.
            Det måste ske en uppföljning ute i lagstiftningens yttersta grenverk.
          </note>
          <note>
            Dessutom noterade jag naturligtvis den glädjande uppgiften att
            trafikövervakningen skall skärpas. En ökad satsning förväntas
            där. Det är naturligtvis också mycket angeläget.
          </note>
          <note>
            Jag vill än en gång betona att man inte kan ta miste på justitieministerns
            vilja att få en ändring till stånd. Jag vill ändå än en gång understryka
            att det är viktigt att det som måste göras också görs snabbt.
          </note>
          <note>
            Det måste komma en klar och otvetydig reaktion från samhällets
            sida, som i ord och handling säger att priset är högt för den
            som med vett och vilja, med alkohol i kroppen sätter sig bakom
            ratten och kör ihjäl en människa.
          </note>
          <note>
            Jag vill med detta än en gång tacka justitieministern för det
            utförliga svaret.
          </note>
          <note>
            Överläggningen var härmed avslutad.
          </note>
          <note>
            10 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Förslag
          </note>
          <note>
            1992/93:RR3 till finansutskottet
          </note>
          <note>
            Motionerna
          </note>
          <note>
            1992/93:N41--N46 till näringsutskottet
          </note>
          <note>
            1992/93:Sk23 och Sk24 till skatteutskottet
          </note>
          <note>
            11 § Bordläggning
          </note>
          <note>
            Anmäldes och bordlades
          </note>
          <note>
            Motionerna
          </note>
          <note>
            med anledning av prop. 1992/93:134 Förändringar i de kommunala
            bostadstilläggen för år 1993 m.m.
          </note>
          <note>
            1992/93:Sf20 av Berith Eriksson m.fl. (v)
          </note>
          <note>
            1992/93:Sf21 av Doris Håvik m.fl. (s)
          </note>
          <note>
            Konstitutionsutskottet betänkanden
          </note>
          <note>
            1992/93:KU13 Godkännande av Europarådets konvention om utlänningars
            delaktighet i samhällslivet på kommunal nivå
          </note>
          <note>
            1992/93:KU14 Vissa kyrkliga frågor
          </note>
          <note>
            Skatteutskottets betänkande
          </note>
          <note>
            1992/93:SkU9 Vissa uppbörds- och indrivningsfrågor, m.m.
          </note>
          <note>
            Lagutskottets betänkanden
          </note>
          <note>
            1992/93:LU14 Ändringar i aktiebolagslagen m.m.
          </note>
          <note>
            1992/93:LU15 Utländska förvärv av fast egendom
          </note>
          <note>
            Utrikesutskottets betänkande
          </note>
          <note>
            1992/93:UU1 Krigsmaterielexport
          </note>
          <note>
            Försvarsutskottets betänkande
          </note>
          <note>
            1992/93:FöU5 Väpnad styrka för tjänstgöring utomlands
          </note>
          <note>
            Socialförsäkringsutskottets betänkanden
          </note>
          <note>
            1992/93:SfU3 Förvar av barn m.m.
          </note>
          <note>
            1992/93:SfU4 Rätten till folkpension m.m.
          </note>
          <note>
            Kulturutskottets betänkande
          </note>
          <note>
            1992/93:KrU7 Filmpolitiken
          </note>
          <note>
            Jordbruksutskottets betänkande
          </note>
          <note>
            1992/93:JoU8 FN:s konferens om miljö och utveckling år 1992 UNCED
          </note>
          <note>
            Arbetsmarknadsutskottets betänkanden
          </note>
          <note>
            1992/93:AU2 Lönegarantifonden
          </note>
          <note>
            1992/93:AU05 Semesterlöneförsäkring för små företag
          </note>
          <note>
            12 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 3 december
          </note>
          <note type="speaker">
            1992/93:59 av Sylvia Lindgren (s) till socialministern om den
            sociala välfärden:
          </note>
          <note>
            Arbetslösheten fortsätter att öka. Allt fler arbetslösa utförsäkras
            från A-kassorna.
          </note>
          <note>
            Socialbidragen blir en allt tyngre börda för kommunerna. Att
            arbetslösheten har ytterligare negativa konsekvenser -- känslan
            av att inte vara till någon nytta, håglöshet, odelaktighet, osv.
            är kända begrepp.
          </note>
          <note>
            Självfallet speglar arbetslösheten av sig också på barnens situation.
          </note>
          <note>
            Det är därför allvarligt när nedskärningar på barn och ungdomars
            verksamheter accelererar.
          </note>
          <note>
            För att bara ta några exempel från Stockholms stad:
          </note>
          <note>
            -- parklekar i ytterstaden läggs ned
          </note>
          <note>
            -- bidragen till idrottsrörelserna minskar
          </note>
          <note>
            -- bad- och i idrottsanläggningar läggs i ''malpåse''
          </note>
          <note>
            -- ''vår teater'' drabbas av stora sparbeting
          </note>
          <note>
            -- skola och fritidsverksamhet får kraftigt minskade bidrag
          </note>
          <note>
            -- mellanstadieverksamheten avvecklas
          </note>
          <note>
            -- samlings- och föreningslokaler läggs ned.
          </note>
          <note>
            Alla dessa åtgärder får naturligtvis en rad negativa konsekvenser.
            Barnen kommer att hänvisas till tomma lägenheter, videotittande
            eller besök i city och på varuhus med allt vad det kan innebära
            av ökat våld, snatteri och allmän rastlöshet.
          </note>
          <note>
            I den första rapporten från Sverige beträffande
          </note>
          <note>
            KONVENTIONEN OM BARNETS
          </note>
          <note>
            RÄTTIGHETER som lämnades den 1 september
          </note>
          <note>
            1992 står det bl.a. i inledningen:
          </note>
          <note>
            ''Det är dags att i högre grad än tidigare sätta barnens behov
            i fokus. Barnperspektivet skall prägla alla de samhällsområden
            där barns intressen berörs.''
          </note>
          <note>
            Under avsnittet familjepolitiken och skolan står det: ''Barnets
            bästa är också en utgångspunkt i familjepolitiken. Den skall också
            präglas av valfrihet för barnfamiljerna och jämställdhet mellan
            kvinnor och män.''
          </note>
          <note>
            Det står vidare att ''för att i än högre grad sätta barnens behov
            i centrum genomförs en valfrihetsrevolution inom barnomsorg, familjepolitik
            och skola'' osv.
          </note>
          <note>
            Mot bakgrund av verkligheten som den ser ut i
          </note>
          <note>
            Stockholm i dag känns ovan nämnda citat mycket avlägsna. En stor
            del av barn- och ungdomsverksamheterna minskar eller läggs ned
            helt. Vart tog alla de vackra orden om valfrihet vägen?
          </note>
          <note>
            I anledning av det anförda får jag ställa följande frågor till
            socialminister Bengt Westerberg:
          </note>
          <note>
            1. Stämmer rapportens inledning överens med verkligheten av i
            dag?
          </note>
          <note>
            2. Vilka åtgärder ämnar statsrådet vidtaga för att ge kommunerna
            möjlighet att ordna barn- och ungdomsverksamheten på ett bättre
            sätt?
          </note>
          <note>
            3. Har statsrådet för avsikt att vidtaga extra åtgärder för att
            underlätta situationen i storstäderna?
          </note>
          <note>
            1992/93:60 av Margareta Viklund (kds) till utrikesministern om
            konventionen om inhumana vapen, m.m.:
          </note>
          <note>
            Minor vållar ett oerhört lidande för miljoner människor i tredje
            världens länder. Rapporterna om hur plastminor som ser ut som
            leksaker exploderar i händerna på barn, hur kvinnor som samlar
            ved och bönder som arbetar på fälten förlorar armar och ben när
            minor helt utan förvarning exploderar är förfärande. Under långvariga
            inbördeskrig i Nicaragua, El Salvador,
          </note>
          <note>
            Somalia, Etiopien, Eritrea, Namibia, Kurdistan,
          </note>
          <note>
            Afghanistan och Kambodja spreds miljontals minor. Ofta helt utan
            kontroll, minkartor och utan hänsyn till civilbefolkningen.
          </note>
          <note>
            Dessa minor ligger kvar långt efter det att krigen är slut och
            gör det omöjligt för flyktigen att återvända hem, bonden att bruka
            jordarna, kvinnan och barnet att valla boskapen, samla ved och
            leka i dikeskanterna. Efter vapenstillestånd ligger minor kvar
            som dödsfällor i årtionden. I Kambodja är i dag minrisken den
            tredje största hälsorisken för befolkningen efter malaria och
            TBC. Många steg på landsbygden i Afghanistan och Kambodja har
            blivit minröjningsoperationer.
          </note>
          <note>
            Minorna leder också till stora ekonomiska skador då man inte
            kan driva jordbruk och transporter på grund av minrisken.
          </note>
          <note>
            I dag uppskattar man att det finns över 10 miljoner minor i Afghanistan,
            kanske lika många i
          </note>
          <note>
            Kambodja och över 1 miljon i Somalia. I Nicaragua beräknar man
            att det finns en mina på var 30:e invånare kvar i terrängen.
          </note>
          <note>
            Många internationella organisationer arbetar med minröjningsarbete
            och med vård av stympade människor i de fattiga länder som lider
            under mineringens fasor. Som exempel kan nämnas FN,
          </note>
          <note>
            Amerikas Watch, Röda korset, en rad kyrkliga organisationer,
            fredsorganisationer, den tyska medicinska biståndsorganisationen
            Medico,
          </note>
          <note>
            Vietnam Veterans of America Foundation och
          </note>
          <note>
            Physicians for Human Rights.
          </note>
          <note>
            Arbetet syftar till att sprida opinion och kunskap i minfrågan,
            röja minor och ge stöd till miljontals offer för minor i tredje
            världen. Ländernas mintillverkning och minexport kartläggs också.
          </note>
          <note>
            Ytterst syftar arbetet till att stoppa ytterligare spridning
            av dessa inhumana vapen genom en överenskommelse om ett internationellt
            stopp för tillverkning, handel och användning av främst antipersonella
            minor.
          </note>
          <note>
            Jag anser att den svenska regeringen bör agera både i Sverige
            och internationellt för att underlätta saneringen av minor i de
            värst drabbade länderna samt för en begränsning av användandet
            och spridandet av minor i fortsättningen.
          </note>
          <note>
            FN-konventionen om inhumana vapen trädde i kraft 1983. Till den
            konventionen finns ett särskilt minprotokoll, det andra protokollet,
            som reglerar användningen av landminor. I konventionen sägs att
            ett eller flera FN-länder inom tio år, dvs. före
          </note>
          <note>
            1993 års utgång, kan begära att en översynskonferens skall inkallas.
            Detta för att kunna utvidga t.ex. minprotokollets omfattning samt
            för att fokusera ett internationellt intresse kring minproblematiken.
            Det är också viktigt att utvidga protokollet om brandvapen samt
            att försöka få in laservapen och sjöminor i nya protokoll under
            Konventionen om inhumana vapen.
          </note>
          <note>
            Sverige bör också kunna agera för ett internationellt exportstopp
            av minor.
          </note>
          <note>
            Med hänvisning till det anförda vill jag fråga utrikesministern:
          </note>
          <note>
            -- Kommer regeringen att ta kontakt med andra länder i FN för
            att få till stånd en översynskonferens om konventionen om inhumana
            vapen och därmed dess minprotokoll?
          </note>
          <note>
            -- Kan regeringen ställa till förfogande ytterligare ekonomiska,
            teknologiska och personella resurser för minröjning i de värst
            drabbade länderna?
          </note>
          <note>
            -- Anser regeringen att Sverige har ett särskilt ansvar för minröjning
            i de länder där svenska minor, och minor med svenska sprängämnen,
            fortfarande utgör fara för civilbefolkningen?
          </note>
          <note>
            -- Kommer Sveriges regering att på något sätt agera för ett internationellt
            exportstopp av antipersonella minor?
          </note>
          <note>
            1992/93:61 av Göran Åstrand (m) till statsrådet
          </note>
          <note>
            Reidunn Laurén om riksdagens sammansättning och valsystemets
            utformning:
          </note>
          <note>
            Frågor om val till riksdagen och riksdagens arbetsformer diskuteras
            för närvarande av bl.a. två utredningar -- Personvalskommittén
            och
          </note>
          <note>
            Riksdagsutredningen.
          </note>
          <note>
            Pågående utredningar kommer att ge underlag för ställningstaganden
            om förändringar av valsystemet och riksdagens arbetsformer, men
            det är enligt min mening angeläget att dessa frågor förs ut i
            en vid och allsidig debatt. Riksdagens särskilda debatt om riksdagsarbetets
            förutsättningar är ett bra exempel.
          </note>
          <note>
            Parallellt med debatten om personval bör därvid bl.a. uppmärksammas
            valsystemets framtida utformning, mandatperiodernas längd, samtidiga
            riksdagsval och kommunala val samt antalet ledamöter i riksdagen.
          </note>
          <note>
            Mot denna bakgrund vill jag fråga statsrådet
          </note>
          <note>
            Laurén:
          </note>
          <note>
            Vilka åtgärder är statsrådet beredd att vidta för att vidga debatten
            om riksdagens sammansättning och valsystemets utformning?
          </note>
          <note>
            1992/93:62 av Karin Israelsson (c) till statsrådet Ulf
          </note>
          <note>
            Dinkelspiel om svensk alkoholpolitik avseende EG
          </note>
          <note>
            och EES:
          </note>
          <note>
            Riksdagen har vid upprepade tillfällen fastslagit, att grunden
            för svensk alkoholpolitik skall ligga fast i förhandlingar med
            EG. Senast har detta bekräftats vid riksdagens behandling av EES-
          </note>
          <note>
            avtalet den 18 november 1992, då monopolen vidhölls med röstsiffrorna
            301 mot 23 för att monopolen skulle upphöra.
          </note>
          <note>
            Regeringen har vid upprepade tillfällen bekräftat att alkoholpolitikens
            grunddrag inte skall rubbas, vilket bekräftats i bl.a. direktiven
            till
          </note>
          <note>
            Alkoholkommissionen.
          </note>
          <note>
            Beträffande monopolen har Sverige vid upprepade tillfällen lagt
            fast att de inte är diskriminerande, utan enbart grundade av hälsopolitiska
            skäl.
          </note>
          <note>
            Härtill kommer att 45 europeiska medlemsstater i
          </note>
          <note>
            WHO den 17 september 1992 skrivit under
          </note>
          <note>
            European Alcohol Action Plan, som avser att förverkliga målet
            att alkoholkonsumtionen fram till år 2000 skall sänkas med minst
            25 %. Samtliga EG-
          </note>
          <note>
            länder har undertecknat detta dokument och
          </note>
          <note>
            Frankrike kommer år 1995 att stå som värd för en konferens, vars
            syfte är att dokumentera hur medlemsstaterna verkar för att 25-procentsmålet
            skall kunna uppnås. Mot den bakgrunden är det märkligt att statligt
            anställda tjänstemän i ledande ställning, från Vin &amp; Sprit AB,
            Konkurrensverket samt EFTA:s övervakningsmyndighet agerar på konferenser
            och i massmedia på ett sådant sätt, att trovärdigheten i av riksdag
            och regering fattade beslut undermineras.
          </note>
          <note>
            Eftersom frågan om svensk alkoholpolitik är av principiell karaktär
            för ett ämnesområde, som i och för sig särskilt berörts i EG-kommissionens
            yttrande över Sveriges ansökan, men även kan röra andra för Sverige
            väsentliga avtalsfrågor, skapar det tveksamhet hos allmänheten
            om trovärdigheten i politiska beslut kring EG.
          </note>
          <note>
            Mot den bakgrunden vill jag ställa följande frågor till EG-ministern:
          </note>
          <note>
            1. Vilka åtgärder har regeringen hitintills vidtagit för att
            informera verkschefer och andra ledande förtroendemän resp. tjänstemän
            för att förankra av riksdag och regering fattade beslut?
          </note>
          <note>
            2. Vilka åtgärder ämnar regeringen vidta för att statligt anställda
            skall få kunskap om vilka politiska direktiv som gäller för svensk
            alkoholpolitik?
          </note>
          <note>
            13 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 3 december
          </note>
          <note type="speaker">
            1992/93:274 av Alf Eriksson (s) till näringsministern om det
            statliga stödet vid omlokalisering av industriell verksamhet:
          </note>
          <note>
            Företagsledningen för Monark har beslutat inleda förhandlingar
            om nedläggning av all cykeltillverkning på moderföretaget i Varberg
            och avskeda 284 anställda. I företagsledningens förslag ligger
            också att flytta tillverkningen till Vansbro i
          </note>
          <note>
            Dalarna, som ligger inom det fasta stödområdet.
          </note>
          <note>
            Det kan med fog misstänkas att ledningen avser att söka statliga
            stöd för att bygga ut tillverkningen i
          </note>
          <note>
            Vansbro samtidigt som arbetslöshetskassorna och
          </note>
          <note>
            Varbergs kommun får ta kostnaderna för de nuvarande anställda
            i Varberg.
          </note>
          <note>
            För närvarande går 1 211 personer (4 %) arbetslösa i Varbergs
            kommun och 1 204 personer är i arbetsmarknadspolitiska åtgärder.
            Ytterligare 600
          </note>
          <note>
            är varslade om uppsägning.
          </note>
          <note>
            Med anledning av ovanstående vill jag fråga näringsministern
            följande:
          </note>
          <note>
            Är det möjligt att utnyttja statliga stöd om man lägger ner verksamhet
            på en ort inom landet och bygger upp samma verksamhet i ett stödområde?
          </note>
          <note>
            1992/93:275 av Maj-Lis Lööw (s) till justitieministern om en
            skuldsaneringslag:
          </note>
          <note>
            Den senaste veckan har såväl socialminister Bengt
          </note>
          <note>
            Westerberg som biståndsminister Alf Svensson uttryckt sympati
            för tanken på en skuldsaneringslag.
          </note>
          <note>
            Är justitieministern nu beredd att ompröva sitt beslut att lägga
            det färdiga utredningsförslaget åt sidan?
          </note>
          <note type="speaker">
            1992/93:276 av Alf Eriksson (s) till näringsministern om svensk
            cykelindustri och tullskyddet:
          </note>
          <note>
            Under de senaste åren har importen av cyklar kraftigt ökat. Denna
            import kommer till övervägande del från Kina och Taiwan. Den i
            särklass största cykeltillverkaren i Sverige har under de senaste
            tre åren tappat 15 % av marknaden till största delen beroende
            på lågprisimporten.
          </note>
          <note>
            Den svenska cykelindustrin har ett sämre tullskydd mot de asiatiska
            länderna och därmed en betydande konkurrensnackdel. Jag tror att
            Sverige är enda landet i Europa som inte har något verkligt tullskydd
            för cyklar.
          </note>
          <note>
            Min fråga till näringsministern blir följande:
          </note>
          <note>
            Är näringsministern beredd att ta initiativ till förändringar
            som ger svensk cykeltillverkning samma tullskydd som konkurrenterna
            i Europa?
          </note>
          <note type="speaker">
            1992/93:277 av Gunnar Thollander (s) till socialministern om
            bilstödet:
          </note>
          <note>
            Riksförsäkringsverket yrkar på att riva upp ett beslut angående
            bilstöd som
          </note>
          <note>
            Socialförsäkringsnämnd 1 i Uppsala län beviljat en ung man som
            har fått båda armarna amputerade i en olycka.
          </note>
          <note>
            Är socialministern beredd att se över reglerna för bilstöd?
          </note>
          <note type="speaker">
            1992/93:278 av Lars Petersson (c) till kulturministern om ett
            nobelprismuseum:
          </note>
          <note>
            I dag är det torsdag den 3 december. Om exakt en vecka står Sverige
            i fokus över hela världen. Då sker nämligen utdelningen av 1992
            års nobelpris.
          </note>
          <note>
            Nobelpriset har utomlands ett vetenskapligt värde, som få i Sverige
            förstår vidden av. I flera av världens rikaste länder ökar intresset
            att dra PR-
          </note>
          <note>
            mässig nytta av sitt lands nobelpristagare. Sålunda finns t.ex.
            i Chicago, USA ett särskilt museum där
          </note>
          <note>
            USA:s nobelpristagare finns representerade.
          </note>
          <note>
            Sverige har en unik möjlighet att kunna presentera varje års
            nobelpristagare, inom varje belönat område samt den forskning
            för vilken var och en av dem erhållit världens förnämsta utmärkelse.
          </note>
          <note>
            Sverige borde ha ett nobelprismuseum, dit studenter och forskare
            samt turister från hela världen vallfärdar och som kunde bli naturligt
            centrum vid de årligen återkommande nobelprisfestligheterna. Museet
            kunde uppföras och organiseras i samverkan med bl.a.
          </note>
          <note>
            Nobelstiftelsen samt nationella och internationella företag och
            forskningsstiftelser.
          </note>
          <note>
            Är statsrådet beredd att utreda förutsättningarna för ett nobelprismuseum
            i Sverige?
          </note>
          <note type="speaker">
            1992/93:279 av Iréne Vestlund (s) till försvarsministern om anstånd
            med vapenfri tjänstgöring:
          </note>
          <note>
            Frågan om anstånd med vapenfri tjänstgöring prövas av Vapenfristyrelsen.
            Jag har fått kännedom om ett flertal fall av avslag på uppskov
            av vapenfri tjänstgöring.
          </note>
          <note>
            Enligt Vapenfristyrelsen hindrar nuvarande lagstiftning möjligheterna
            till anstånd i de fall jag blivit informerad om.
          </note>
          <note>
            Enligt lagtexten skall samma grunder gälla för alla värnpliktiga.
          </note>
          <note>
            Min fråga till försvarsministern är:
          </note>
          <note>
            Prövas vapenfrias anståndsansökningar hårdare är anståndsansökningar
            till annan värnpliktstjänstgöring?
          </note>
          <note type="speaker">
            1992/93:280 av Henrik S Järrel (m) till kommunikationsministern
            om ökad tillgång till järnvägsförbindelser:
          </note>
          <note>
            Enligt vad jag erfarit lär SJ eller Banverket kräva en årlig
            ''stoppavgift'' från vissa kommuner som önskar att vissa tåg till
            och från Stockholm skall göra uppehåll vid centralort inom kommunen.
          </note>
          <note>
            Katrineholm och Flen lär sammantaget på årsbasis betala 950 000
            kr för dessa ''stopptjänster''.
          </note>
          <note>
            Kostnaden uppkommer, såvitt är känt, när man kopplar på en extra
            sittvagn till ett sovvagnståg.
          </note>
          <note>
            Den extra vagnen orsakar rangerbankostnader på annan ort utmed
            stambanan.
          </note>
          <note>
            På flera av dessa orter ställer man sig högst frågande till denna
            ordning. Ofta handlar det om att få tillgång till en eller ett
            par bekväma kvällsavgångar mellan 21.00--23.30.
          </note>
          <note>
            Vilka åtgärder kan statsrådet vidta för att öka tillgången till
            goda järnvägsförbindelser, utan att detta medför ökade kostnader
            för kommunerna?
          </note>
          <note type="speaker">
            1992/93:281 av Kent Carlsson (s) till kommunikationsministern
            om Bromma flygplats:
          </note>
          <note>
            I dag, torsdag morgon, störtade ytterligare ett flygplan i närheten
            av Bromma flygplats. Planet störtade i ett tättbefolkat område.
            När denna fråga skrivs har två döda hittats, men polisen befarar
            att fler har dödats.
          </note>
          <note>
            När riksdagen i våras diskuterade Bromma flygplats framtid hävdade
            vi Socialdemokrater att det är vansinnigt att behålla en stor
            trafikflygplats så nära inpå stora bostadsområden. Framför allt
            pekade vi på den stora risk för olyckor som finns, en farhåga
            som vi nu tyvärr fått bekräftad.
          </note>
          <note>
            Bromma flygplats medför också en rad andra problem. Omkringboende
            och boende på
          </note>
          <note>
            Södermalm klagar berättigat över kraftig ökning av bullret samt
            stark fotogenlukt.
          </note>
          <note>
            Trots dessa allvarliga invändningar mot Bromma flygplats beslutade
            den borgerliga majoriteten att
          </note>
          <note>
            Bromma skulle vara kvar och t.o.m. få utökad trafik.
          </note>
          <note>
            Jag vill därför fråga kommunikationsministern:
          </note>
          <note>
            Är regeringen nu beredd att ompröva sin ståndpunkt och i stället
            verka för en nedläggning av
          </note>
          <note>
            Bromma flygplats?
          </note>
          <note type="speaker">
            1992/93:282 av Leif Marklund (s) till näringsministern om utförsäljningen
            av statliga företag:
          </note>
          <note>
            Överenskommelsen mellan regeringen och
          </note>
          <note>
            Socialdemokraterna om ett moratorium vad gäller utförsäljning
            av statliga företag gäller från september. I ett frågesvar har
            näringsministern bekräftat att det gäller. Det kan tyckas något
            märkligt att förberedelsearbetet fortsätter som om inget hänt.
          </note>
          <note>
            Kommer näringsministern att avbryta förberedelsearbetet av sitt
            privatiseringsprogram?
          </note>
          <note>
            1992/93:283 av Britta Bjelle (fp) till justitieministern om reglerna
            om häktning och
          </note>
          <note>
            Europa och FN-konventionen:
          </note>
          <note>
            En av landets experter på folkrätt, docenten Göran
          </note>
          <note>
            Melander, har i en artikel i tidskriften Advokaten påtalat att
            Sverige eventuellt bryter mot europeiska konventionen om mänskliga
            rättigheter
          </note>
          <note>
            (Europakonventionen) och FN-konventionen om medborgerliga och
            politiska rättigheter (FN-
          </note>
          <note>
            konventionen) vad gäller RB 24:1.
          </note>
          <note>
            Melander menar att bestämmelsen i andra stycket kan uppfattas
            som en regel om obligatorisk häktning. Bestämmelsen innebär att
            häktning skall ske om det inte är föreskrivet lindrigare straff
            än fängelse i två år och det inte är uppenbart att skäl för häktning
            saknas.
          </note>
          <note>
            Hur Europakonventionen ställer sig till obligatorisk häktning
            har ej prövats -- praxis saknas. FN-konventionen är däremot helt
            klar på denna punkt. Om man accepterar påståendet att
          </note>
          <note>
            RB 24:1 utgör en regel om obligatorisk häktning bryter Sverige
            mot FN-konventionen.
          </note>
          <note>
            Mot denna bakgrund vill jag fråga justitieministern:
          </note>
          <note>
            Ämnar justitieministern vidta någon åtgärd för att klargöra om
            och/eller för att undvika att Sverige skulle bryta mot Europa-
            eller FN-konventionen på denna punkt?
          </note>
          <note>
            1992/93:284 av Pär Granstedt (c) till statsrådet
          </note>
          <note>
            Görel Thurdin om miljöprövningen av
          </note>
          <note>
            Rödkobbsleden:
          </note>
          <note>
            Planerna på att dra en ny farled genom
          </note>
          <note>
            Rödkobbsfjärden i Stockholms skärgård väcker allvarliga farhågor
            ur miljösynpunkt.
          </note>
          <note>
            På vad sätt avser statsrådet att säkerställa att förslaget om
            Rödkobbsleden blir föremål för en tillräckligt ingående prövning
            ur miljösynpunkt?
          </note>
          <note>
            1992/93:285 av Erling Bager (fp) till arbetsmarknadsministern
            om Cityvarvet i
          </note>
          <note>
            Göteborg:
          </note>
          <note>
            För att undvika en nedläggning av Cityvarvet i
          </note>
          <note>
            Göteborg har de anställda gjort ett försök att rädda varvet genom
            att en speciell rekonstruktionsgrupp lagt fram ett förslag om
            fortsatt drift vid varvet.
          </note>
          <note>
            Men ägaren, statliga Celsius, ämnar inte utreda förutsättningarna
            för fortsatt verksamhet.
          </note>
          <note>
            Rekonstruktionsgruppen har beräknat att man kan driva varvet
            vidare med vinst. Den påpekar också att det blir mycket dyrare
            för samhället att avveckla varvet än att betala de extra pengar
            som behövs.
          </note>
          <note>
            Med anledning av det anförda vill jag ställa följande fråga:
          </note>
          <note>
            Avser regeringen att ta några initiativ för att förutsättningarna
            för fortsatt verksamhet vid
          </note>
          <note>
            Cityvarvet i Göteborg utreds?
          </note>
          <note type="speaker">
            1992/93:286 av Ylva Annerstedt (fp) till miljöministern om förbud
            att använda blyhagel:
          </note>
          <note>
            Nya undersökningar i såväl Sverige som utlandet visar att de
            blyhagel som jägare använder utgör en mycket stor förorening i
            naturen.
          </note>
          <note>
            Den beräknade blymängden som jakten i Sverige dumpar i den svenska
            naturen är ca 800 ton varje år.
          </note>
          <note>
            Forskarna menar att jakten med blyhagel orsakar mycket större
            föroreningar än den samlade trafikens utsläpp av blyhaltiga ämnen.
          </note>
          <note>
            Flera länder har uppmärksammat detta och i både
          </note>
          <note>
            Danmark och Nederländerna blir jakt med blyghagel förbjuden fr.
            o. m. den 1 januari 1993.
          </note>
          <note>
            Mot denna bakgrund vill jag fråga miljöministern:
          </note>
          <note>
            Är miljöministern beredd att verka för att blyhagel också förbjuds
            i Sverige?
          </note>
          <note>
            den 4 december
          </note>
          <note>
            1992/93:287 av Tage Påhlsson (c) till statsrådet Ulf
          </note>
          <note>
            Dinkelspiel om EES-avtalet:
          </note>
          <note>
            I debatten inför riksdagens beslut om godkännande av EES-avtalet
            för några veckor sedan tillhörde jag dem som yrkade på en återförvisning
            av ärendet.
          </note>
          <note>
            Med hänvisning till de många oklarheterna -- bl.a.
          </note>
          <note>
            beträffande grundlagsfrågorna -- menade jag då, att ytterligare
            utredning och avvaktan på grundlagberedningens förväntade rapport
            i februari inte skulle äventyra EES-avtalets ikraftträdande då
            detta ändå torde bli försenat genom det sannolika folkomröstningsresultatet
            i
          </note>
          <note>
            Schweiz.
          </note>
          <note>
            I debatten berördes inte frågan om de övriga 18
          </note>
          <note>
            EES-ländernas status beträffande antagning och ratificering av
            avtalet. Situationen i dag är -- såvitt jag erfarit -- att även
            Liechtenstein skall folkomrösta i december, medan endast Portugal
            och Irland av EG-länderna har tagit beslut. De övriga kommer enligt
            uppgift att besluta i resp.
          </note>
          <note>
            parlament efter hand -- dock inte med säkerhet före årsskiftet.
          </note>
          <note>
            Jag vill med anledning härav fråga
          </note>
          <note>
            Europaministern:
          </note>
          <note>
            Vilka åtgärder avser regeringen att vidta i det fall folkomröstningsresultat
            eller eventuellt senarelagt beslut i något land skulle försena
            avtalet?
          </note>
          <note>
            1992/93:288 av Laila Strid-Jansson (nyd) till arbetsmarknadsministern
            om bristen på medel till arbetslöshetsutbildningen:
          </note>
          <note>
            Nu har man dragit åt svångremmen på alla arbetsförmedlingar,
            och har inte råd att köpa utbildningar till arbetslösa längre.
            Pengarna är slut redan efter ett kvartal. Budgetansvar saknas.
          </note>
          <note>
            Eller är det måhända så, att det kan bero på att man har ett
            dåligt datasystem på AMS, som inte kan räkna ut hur mycket pengar
            som går åt? Systemet räknar nämligen bara ut per månad och inte
            per budgetår.
          </note>
          <note>
            Vad avser arbetsmarknadsministern att göra åt detta?
          </note>
          <note>
            1992/93:289 av Marianne Andersson (c) till statsrådet Beatrice
            Ask om ombyggnad av
          </note>
          <note>
            Vänerskolan:
          </note>
          <note>
            Den statliga specialskolan Vänerskolan för döva i
          </note>
          <note>
            Vänersborg har haft lokalproblem under många år.
          </note>
          <note>
            Skolan är otidsenlig och ej handikappanpassad.
          </note>
          <note>
            Ärendet har varit aktuellt i snart 15 år. Beroende på beslutsvånda
            i den förra regeringen om inriktningen har ärendet dragit ut på
            tiden. Nu finns emellertid ett förslag till ombyggnad framtaget,
            vilket också är prioriterat av SIH. Ett snabbt beslut om igångsättning
            är mycket angeläget i första hand med tanke på skolans verksamhet
            men också beroende på det svåra sysselsättningsläget i
          </note>
          <note>
            Fyrstadsområdet.
          </note>
          <note>
            Jag vill därför fråga statsrådet:
          </note>
          <note>
            När avser regeringen att bevilja medel till ombyggnad av Vänerskolan?
          </note>
          <note type="speaker">
            1992/93:290 av Olle Schmidt (fp) till näringsministern om marknadsföringen
            av Sverige som turistland:
          </note>
          <note>
            I våras beslöt riksdagen att anslå 100 miljoner kronor till Styrelsen
            för Sverigebilden. Det var riksdagens intention att svensk turism
            inte skulle tappa mark när Sveriges Turistråd avvecklades.
          </note>
          <note>
            Styrelsen för Sverigebilden har till uppgift att marknadsföra
            Sverige utomlands genom att anslå medel till sådan verksamhet.
            Hittills har enligt mina uppgifter endast ca 25 miljoner kronor
            anslagits.
          </note>
          <note>
            Detta trots att det rimligtvis borde finnas behov av att myndigheten
            på alla sätt medverkar till att
          </note>
          <note>
            Sverige marknadsförs utomlands även inför sommaren 1993.
          </note>
          <note>
            På grund av att Styrelsen för Sverigebilden inte aktivt medverkat
            till att anslå medel för marknadsföringsprojekt riskerar man att
            missa turistsäsongen 1993.
          </note>
          <note>
            Mot bakgrund av detta vill jag fråga näringsministern vilka åtgärder
            som regeringen ämnar vidtaga för att de medel som anslagits till
          </note>
          <note>
            Styrelsen för Sverigebilden används på ett effektivare sätt inför
            turistsäsongen 1993.
          </note>
          <note>
            1992/93:291 av Hugo Bergdahl (fp) till finansministern om de
            s.k. fallskärmsavtalen:
          </note>
          <note>
            Avslöjandena om de mycket stora belopp som ett antal chefer i
            både privat och offentlig tjänst har fått genom s.k. fallskärmsavtal
            har upprört många människor.
          </note>
          <note>
            Även finansministern har vid flera tillfällen uttalat sig mycket
            kritiskt mot avtalen och har också initierat en utredning för
            att pröva om några av avtalen i efterhand går att revidera.
          </note>
          <note>
            Allmänhetens förtroende kräver att det finns ordentliga spelregler
            och en offentlig redovisning också när det gäller vilka förmåner
            som skall utgå för personer i chefsställning.
          </note>
          <note>
            Jag vill därför fråga finansministern:
          </note>
          <note>
            Avser finansministern att vidtaga åtgärder som motverkar att
            det även i fortsättningen upprättas orimliga fallskärmsavtal?
          </note>
          <note>
            1992/93:292 av Olle Schmidt (fp) till statsrådet Bo
          </note>
          <note>
            Lundgren om granskningen av bankernas kreditförluster:
          </note>
          <note>
            Kreditförlusterna fortsätter att öka i Sverige. Flera miljarder
            kronor har strömmat ur statens kassa.
          </note>
          <note>
            Redan i mars utlovade regeringen att tillsätta en kommitté med
            uppgift att närmare analysera finanskrisens orsaker och skadeverkningar
            på den svenska ekonomin. Löftet upprepades i september när Gota
            Banks kreditförluster redovisades. Men ännu har ingen kommitté
            tillsatts.
          </note>
          <note>
            Dessutom har det kommit till min kännedom att kommittén skall
            arbeta fram till år 1995. För att kunna dra slutsatser inför framtiden
            borde frågan snabbehandlas. Det är viktigt att snabbt hitta nya
            former för tillsyn.
          </note>
          <note>
            Med anledning av ovanstående vill jag fråga statsrådet:
          </note>
          <note>
            Varför har tillsättningen av kommittén dröjt, och hur motiveras
            den långa utredningstiden?
          </note>
          <note>
            1992/93:293 av Ingela Mårtensson (fp) till utrikesministern om
            krigsförbrytelser i forna
          </note>
          <note>
            Jugoslavien:
          </note>
          <note>
            En expertgrupp ledd av rättschef Hans Corell har på uppdrag av
            ESK studerat förhållandena i forna
          </note>
          <note>
            Jugoslavien. De har rapporterat om grova brott mot mänskliga
            rättigheter och föreslagit att en tribunal borde tillsättas.
          </note>
          <note>
            Samtidigt har den svenska läkaren Christina
          </note>
          <note>
            Doctare rapporterat om systematiskt och strukturerat våld mot
            kvinnor.
          </note>
          <note>
            Mot denna bakgrund vill jag fråga utrikesministern:
          </note>
          <note>
            Avser utrikesministern att under ESK:s ministermöte eller i FN
            driva kravet på en tribunal som granskar krigsförbrytelser i forna
            Jugoslavien?
          </note>
          <note>
            1992/93:294 Hans Nyhage (m) till arbetsmarknadsministern om rekryteringsstödet:
          </note>
          <note>
            Allt oftare kommer uppgifter om att rekryteringsstöd inte alltid
            används på det sätt det var tänkt. I ett fall som kommit till
            min kännedom uppmanades t.ex. en egenföretagare att kontakta arbetsförmedlingen
            för att erhålla rekryteringsstöd. Företagaren fick detta, utan
            kostnad för honom själv, och beställaren fick låga kostnader för
            utfört arbete.
          </note>
          <note>
            Mig veterligen var det inte meningen att rekryteringsstödet skulle
            fungera på detta sätt.
          </note>
          <note>
            Min fråga till statsrådet blir därför:
          </note>
          <note>
            Vilken kontroll har AMS och de lokala arbetsförmedlingarna när
            det gäller att garantera att rekryteringsstödet används på det
            sätt det var tänkt?
          </note>
          <note>
            1992/93:295 av Eva Zetterberg (v) till statsrådet
          </note>
          <note>
            Beatrice Ask om statsbidraget till Stockholms stad för komvux:
          </note>
          <note>
            I tid av arbetslöshet har det alltid tidigare ansetts som angeläget
            att stärka möjligheten till utbildning.
          </note>
          <note>
            Inför budgetåret 1992/93 beslutade riksdagens majoritet att skära
            ned statsbidraget till komvux med 150 miljoner kronor. För Stockholms
            stads del innebar detta en nedskärning av 13 % av undervisningstimmarna
            på komvux. Nu finns det tydligen 143 nya miljoner att fördela
            till vuxenutbildningen.
          </note>
          <note>
            Jag vill därför fråga skolministern:
          </note>
          <note>
            När och hur kommer Stockholms stad att få sin andel av de 143
            miljonerna?
          </note>
          <note type="speaker">
            1992/93:296 av Hans Lindblad (fp) till försvarsministern om utbildningen
            av vapenfria:
          </note>
          <note>
            I flerpartiuppgörelsen om besparingar i statens utgifter ingick
            bl.a. en neddragning med 100
          </note>
          <note>
            miljoner kronor per år av anslagen till den civila delen av totalförsvaret.
          </note>
          <note>
            Överstyrelsen för civil beredskap har angivit att en del av detta
            kan uppnås genom att minska antalet vapenfria som utbildas t.ex.
            för äldreomsorg i krig.
          </note>
          <note>
            I sak vore detta olyckligt, eftersom vi på många områden har
            behov av mer personal i krig och beredskap. Däremot är det uppenbart
            att utbildningstiderna i många fall skulle kunna kortas avsevärt
            i förhållande till i dag. I princip bör, både för värnpliktiga
            och vapenfria, utbildningsmålet styra utbildningstidens längd.
            Nuvarande lagstiftning för föra vapenfria är dock helt rigid och
            tar inte hänsyn till detta. Försvarsministern har tidigare, i
            fråga om tusentals värnpliktiga, sänt hem dem mitt under pågående
            utbildning, utan att krigsplacera dem. I fråga om vapenfria borde
            man -- i avvaktan på ny lagstiftning -- på liknande sätt kunna
            avbryta utbildningen, dock först när den enskilde nått den utbildningsnivå
            som krävs för krigsplacering i avsedd tjänst.
          </note>
          <note>
            Jag vill därför fråga försvarsministern:
          </note>
          <note>
            Vill försvarsminister förena skattebetalarnas krav om sunda statsfinanser
            med totalförsvarets behov av rationell utbildning och därför undvika
            att vapenfria åläggs mer utbildning än som behövs för resp. uppgift?
          </note>
          <note>
            1992/93:297 av Kenneth Lantz (kds) till kommunikationsministern
            om övervakning av
          </note>
          <note>
            Öresundstrafiken:
          </note>
          <note>
            En trafikreglering i Öresund är inför framtiden en viktig åtgärd
            som kommer att bespara regionen från onödiga incidenter beroende
            på slarv och dålig bevakning. Öresund är ett av världens mest
            trafikerade leder redan i dag. Vi kommer att få en ökad trafik
            i framtiden genom en effektivare sjöfart med mindre båter som
            eventuellt kan gå både på
          </note>
          <note>
            Östersjön och på såväl svenska som tyska kanalsystem.
          </note>
          <note>
            Denna trafikreglering saknas i dag. Jag tänker på tvånget att
            annonsera sin resväg i allmänhet och om man har farligt gods i
            lasten i synnerhet. Det blir ännu mer angeläget! Vi har därtill
            planer på att bygga en fast förbindelse mellan Malmö och
          </note>
          <note>
            Köpenhamn.
          </note>
          <note>
            Under denna byggtid kommer det att bli ännu mer aktuellt med
            en trafikövervakning i södra Öresund.
          </note>
          <note>
            Men det är inte tillräckligt att inrätta en eventuell trafikövervakning
            endast under byggtiden, utan det borde vara av bestående karaktär.
          </note>
          <note>
            Öresundsregionen är både folkrik och trafikintensiv. Därför skulle
            en olycka ställa till ofantliga skador. Detta måste förebyggas
            på av oss i dag kända sätt. Farligt gods och avfall är en stor
            riskfaktor även för sjöfarten.
          </note>
          <note>
            Jag vill med ovanstående som grund fråga kommunikationsministern
            om han är beredd att arbeta för en bestående tjänst för trafikövervakning
            i Öresund.
          </note>
          <note>
            1992/93:298 av Sigge Godin (fp) till statsrådet Bo
          </note>
          <note>
            Lundgren om forskningen om orsakerna till plötslig död bland
            orienterare:
          </note>
          <note>
            Svenska orienteringsförbundet har med anledning av plötslig död
            bland orienterare satt i gång ett omfattande forskningsarbete
            för att komma fram till de orsaker som lett till plötslig död
            bland orienterare.
          </note>
          <note>
            Två stora testprogram är planerade att genomföras omgående. För
            att möjliggöra dessa insatser krävs att landstingen utfärdar specialremisser
            på 240
          </note>
          <note>
            utvalda samt att regeringen anslår 6 miljoner kronor till den
            forskargrupp som bildats i Uppsala.
          </note>
          <note>
            Jag vill ställa följande fråga till statsrådet:
          </note>
          <note>
            Avser regeringen att medverka till att denna forskningsinsats
            snarast kommer till stånd?
          </note>
          <note>
            14 § Kammaren åtskildes kl. 13.02.
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdets början t.o.m. 6 §
            anf. 33 (delvis),
          </note>
          <note>
            av talmannen därefter t.o.m. 9 § anf. 67 (delvis) och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
