<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--12</head>
          <docDate when="1992-10-22">1992-10-22</docDate>
        </div>
      </front>
      <body>
        <div>
          <note>
            1 § Ny riksdagsledamot m.m.
          </note>
          <note>
            Upplästes och lades till handlingarna följande från valprövningsnämnden
            inkomna
          </note>
          <note>
            Berättelse om granskning av bevis för riksdagsledamot och ersättare
            för riksdagsledamöter
          </note>
          <note>
            Till valprövningsnämnden har från
          </note>
          <note>
            Riksskatteverket inkommit bevis om att Sylvia
          </note>
          <note>
            Lindgren (s), Enskede, utsetts till ny ledamot av riksdagen fr.o.m.
            den 1 november 1992 sedan Anita
          </note>
          <note>
            Gradin (s) avsagt sig sitt uppdrag som riksdagsledamot. Till
            ersättare har utsetts Bengt
          </note>
          <note>
            Lindqvist, Tyresö, Kristina Persson, Stockholm,
          </note>
          <note>
            Sven-Åke Nygårds, Bromma, Carin Jämtin,
          </note>
          <note>
            Stockholm, Stig Gustafsson, Bromma, och Kristina
          </note>
          <note>
            Nordström, Stockholm (alla s).
          </note>
          <note>
            Valprövningsnämnden har denna dag granskat bevisen och därvid
            funnit att de blivit utfärdade i enlighet med 15 kap. 1 § vallagen.
          </note>
          <note>
            Stockholm den 21 oktober 1992
          </note>
          <note>
            Lars Tottie
          </note>
          <note>
            Sven-Georg Grahn
          </note>
          <note>
            2 § Justering av protokoll
          </note>
          <note>
            Justerades protokollet för den 16 oktober.
          </note>
          <note>
            3 § Muntliga frågor till regeringen
          </note>
          <note type="speaker">
            Anf. 1 FÖRSTE VICE TALMANNEN:
          </note>
          <note>
            Jag ber att få hälsa vice statsminister Bengt
          </note>
          <note>
            Westerberg (fp), kulturminister Birgit Friggebo
          </note>
          <note>
            (fp), arbetsmarknadsminister Börje Hörnlund (c), utrikesminister
            Margaretha af Ugglas (m) och kommunikationsminister Mats Odell
            (kds)
          </note>
          <note>
            välkomna till frågestunden.
          </note>
          <note>
            Rättssäkerhet i privatiserad vård
          </note>
          <note type="speaker">
            Anf. 2 MARGARETA WINBERG (s):
          </note>
          <note>
            Herr talman! Jag vänder mig till socialminister
          </note>
          <note>
            Bengt Westerberg med anledning av ett inslag i
          </note>
          <note>
            Dagens Eko i morse. JO kommer tydligen inom en snar framtid att
            presentera en rapport, där man kraftigt kritiserar rättssäkerheten
            på grund av den snabba privatiseringen av den gemensamma sektorn.
            Man säger t.ex. att de privata bolagen inte har någon tystnadsplikt.
            Det ges ingen möjlighet att anmäla någon för tjänstefel. Det finns
            ingen myndighet som har insyn.
          </note>
          <note>
            Jag vill fråga om detta stämmer och vad socialministern i så
            fall tänker göra åt det.
          </note>
          <note>
            Anf. 3 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Det är riktigt att det finns en del probblem när
            det gäller privata inslag, speciellt när kommuner har delegerat
            vad som kan uppfattas som myndighetsutövning till privata institutioner.
          </note>
          <note>
            Detta kommer med all sannolikhet att kräva regelförändringar.
            Vi har ställts inför frågan flera gånger. Vi har bl.a. sagt att
            vi vill avvakta JO:s redovisning. Men när den kommer tar vi initiativ
            till de lagändringar som krävs för att komma till rätta med de
            här problemen.
          </note>
          <note type="speaker">
            Anf. 4 MARGARETA WINBERG (s):
          </note>
          <note>
            Herr talman! Jag vill höra hur snabbt en sådan lagändring kan
            göras. Privatiseringen går nu väldigt fort. Jag vet också att
            lagrådsyttrandet till proposition 43 berörde just det här problemet.
          </note>
          <note>
            Anf. 5 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Vi kommer att genomföra den erforderliga utredningen
            och lägga fram förslag så snabbt som möjligt. Jag kan inte i dag
            svara på hur snabbt det kan ske, men det skall göras så snabbt
            som det över huvud taget är möjligt, av just de skäl som Margareta
            Winberg nämnde.
          </note>
          <note>
            Arbetslöshetsförsäkringen
          </note>
          <note type="speaker">
            Anf. 6 EVA ZETTERBERG (v):
          </note>
          <note>
            Herr talman! Jag vill ställa min fråga till arbetsmarknadsminister
            Börje Hörnlund. Vi har i dagarna hört ett uttalande från statsministerns
            rådgivare i ekonomiska frågor, att det kan vara lämpligt att sänka
            arbetslöshetsersättningen. Då undrar jag om arbetsmarknadsministern
            delar den uppfattningen, och kommer regeringen i så fall att vidta
            åtgärder för att sänka arbetslöshetsersättningen?
          </note>
          <note>
            Anf. 7 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! En utredning ser över hela arbetslöshetsförsäkringen.
            Det är en enmansutredare och runt enmansutredaren sitter parterna.
            Jag har för min del sagt att det är parternas sak att finansiera
            försäkringen. Det är inte staten som skall gå in i arbetslöshetsförsäkringen.
            I den gruppen kommer det naturligtvis att uppstå en diskussion
            om hur höga ersättningarna skall vara och på vilket sätt parterna
            skall delta i finansieringen. Men det förslaget kommer till regeringen
            någon gång i mars april. I avvaktan på denna utredning pågår ingenting
            inom arbetsmarknadsdepartementet i den frågan.
          </note>
          <note>
            Rättssäkerhet i privatiserad vård
          </note>
          <note type="speaker">
            Anf. 8 BIRGITTA DAHL (s):
          </note>
          <note>
            Herr talman! Jag vill återvända till den fråga som
          </note>
          <note>
            Margareta Winberg tog upp. Det är inte ett för regeringen nytt
            och oväntat problem, utan regeringen har under det senaste året
            lagt fram ett flertal propositioner som innebär privatisering
            av offentlig verksamhet utan att problemen med rättssäkerheten
            har lösts. Vi har vid varje sådant tillfälle påtalat lagstiftning
            för att skydda den enskildes integritet.
          </note>
          <note>
            Min fråga är: Varför har regeringen gång på gång gjort detta
            och även motsatt sig att frågan skulle få en lösning? Det är inte
            godtagbart att skylla på ytterligare utredning.
          </note>
          <note>
            Anf. 9 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Problemet är ingalunda färskt. Det är alldeles riktigt.
            Tyvärr hade inte den förra regeringen tagit några initiativ till
            att ta upp den här frågan. Att kommuner ber privata institutioner
            att göra utredningar som t.ex. rör ungdomar är ingen färsk företeelse.
            När JO nu har tagit upp detta till granskning, beror det på att
            företeelsen har förekommit under ganska lång tid.
          </note>
          <note>
            Så snart som det över huvud taget är möjligt tänker vi återkomma
            till riksdagen med förslag i denna fråga. Vi har såvitt jag kan
            påminna mig inte lagt fram några omfattande förslag till privatisering
            som påverkar rättssäkerheten. Problemet bygger i hög grad på initiativ
            som kommunerna själva har tagit.
          </note>
          <note>
            I den meningen har inte vi initierat problemet.
          </note>
          <note>
            Däremot kommer vi att ta initiativ till en lösning.
          </note>
          <note type="speaker">
            Anf. 10 BIRGITTA DAHL (s):
          </note>
          <note>
            Herr talman! Har inte regeringen lagt fram propositioner om privatisering
            av t.ex. barnomsorg och om ökad konkurrens i kommunal verksamhet,
            som innebär en mycket bestämd förändring? Det är samma majoriteter
            ute i kommunerna som nu på bred front privatiserar verksamhet,
            utan att reglera den för att skydda den enskilde.
          </note>
          <note>
            Anf. 11 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Den privatisering som hittills har förekommit inom
            barnomsorgen, och som i praktiken huvudsakligen har bestått av
            att man har skapat föräldrakooperativ, har inte bidragit till
            att aktualisera den här frågan i någon större utsträckning. Det
            är på andra områden det har skett. Som jag sade gäller det olika
            slag av utredningar av ungdomar. Det är då frågan har dykt upp.
            Man har sett vissa konflikter mellan den privata verksamheten
            och sekretesslagstiftningen.
          </note>
          <note>
            Jag kan bara försäkra ytterligare en gång att vi kommer att gå
            in i den här frågan så snart JO:s utredning föreligger. Vi återkommer
            till riksdagen med förslag till ändrad lagstiftning om det visar
            sig att sådan behövs.
          </note>
          <note>
            Mänskliga rättigheter i Tibet
          </note>
          <note type="speaker">
            Anf. 12 YLVA ANNERSTEDT (fp):
          </note>
          <note>
            Herr talman! Jag vill ställa min fråga till utrikesministern.
            Övergreppen mot de mänskliga rättigheterna i Tibet fortsätter
            med oförminskad styrka. Tibet används av Kina som en radioaktiv
            sopstation. Flera länder har sänt undersökningskommissioner till
            Kina, vilka också lyckats komma in i Tibet. Jag tycker att det
            är viktigt att den demokratiska världen visar ett kontinuerligt
            intresse för Tibets fråga. Avser utrikesministern att ta något
            liknande initiativ för att hålla frågan om de mänskliga rättigheterna
            i
          </note>
          <note>
            Tibet levande?
          </note>
          <note>
            Anf. 13 Utrikesminister MARGARETA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag tackar Ylva Annerstedt för den frågan. Vi har
            varit medsponsorer för resolutioner om Tibet, bl.a. i FN:s kommission
            för mänskliga rättigheter. Den kommer att inleda sitt arbete igen
            strax efter jul. Jag tycker att det är alldeles naturligt att
            Sverige, även om vi just nu inte har säte i själva kommissionen,
            utnyttjar möjligheten att agera aktivt vid sidan av kommissionen
            och i samverkan med andra länder. Vi bör åter tillhöra de stater
            som tar initiativ till att ta upp Tibetfrågan. Ylva
          </note>
          <note>
            Annerstedt är säkert medveten om att när Dalai lama senast besökte
            Sverige tog jag emot Dalai lama och hade en diskussion med honom.
          </note>
          <note type="speaker">
            Anf. 14 YLVA ANNERSTEDT (fp):
          </note>
          <note>
            Herr talman! Jag uppskattar utrikesministerns intresse och positiva
            inställning till Tibets sak. Men en sådan här undersökningskommission
            skulle ytterligare höja temperaturen och visa intresset. Vi vet
            att Sveriges initiativ i FN rörande Tibet förut har röstats ned
            av andra stater.
          </note>
          <note>
            Anf. 15 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag skall gärna överväga detta. Jag skulle kunna
            tänka mig att en nordisk ram skulle kunna vara lämplig.
          </note>
          <note>
            Kulturpolitik
          </note>
          <note type="speaker">
            Anf. 16 ÅKE GUSTAVSSON (s):
          </note>
          <note>
            Herr talman! Jag vill vända mig till kulturministern.
          </note>
          <note>
            Riksdagen fattade i våras två beslut som regeringen ännu inte
            har verkställt. Det ena var att regeringen fick i uppdrag att
            omgående ge byggnadsstyrelsen i uppdrag att börja projekteringen
            av Moderna museet. Detta beslut har ännu inte verkställts.
          </note>
          <note>
            Det andra beslutet var att uppdra åt regeringen att tilsätta
            en kulturpolitisk utredning med bred parlamentarisk sammansättning.
          </note>
          <note>
            Det har nu gått omkring fem månader sedan dessa beslut fattades.
            Min fråga är: Varför verkställer inte regeringen riksdagens beslut?
          </note>
          <note>
            Anf. 17 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Regeringen kommer inom kort att fatta beslut vad
            gäller projekteringen av Moderna museet.
          </note>
          <note>
            Beträffande den andra frågan uttalade riksdagen att man ville
            ha en genomlysning av 1974 års kulturpolitiska mål. Samtidigt
            sade man att det inte får förhindra att man gör strukturella förändringar
            inom kulturpolitikens område. Vi har med kraft och även lust gått
            in i detta arbete för att titta efter var vi skall göra strukturförändringar
            och hur den långsiktiga kulturpolitiska genomlysningen och den
            parlamentariska utredningen skall se ut. För detta ändamål har
            jag också under hösten haft seminarier av olika slag, för att
            lägga grunden för ett gediget arbete när det gäller utvärderingen
            av 1974 års kulturpolitiska mål.
          </note>
          <note type="speaker">
            Anf. 18 ÅKE GUSTAVSSON (s):
          </note>
          <note>
            Herr talman! Regeringen hade med fördel kunnat verkställa beslutet
            beträffande Moderna museet för länge sedan. Det hade suttit bra
            inför vintern, med tanke på sysselsättningssituationen.
          </note>
          <note>
            Jag är glad över att besked nu kommer, att man tänker följa riksdagens
            beslut. Det är tacknämligt.
          </note>
          <note>
            Det är bra att man förbereder utredningen väl. Till detta vill
            jag lägga att riksdagen för sin del, för att regeringen inte skulle
            ha några problem på denna punkt, angav de riktlinjer som bör gälla
            för direktiven. Dessa förutsätter vi att regeringen kommer att
            följa. Annars får vi återkomma i denna fråga.
          </note>
          <note>
            Anf. 19 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det är lätt för oppositionspartierna i riksdagen
            att fatta glada och glättiga beslut utan att skicka med några
            som helst pengar. Regeringen har ägnat ett mycket gediget arbete
            åt att förbereda beslutet om Moderna museet. Vi hade kommit mycket
            långt i beredningsarbetet när den akuta ekonomiska krisen kom
            i höst. Det är bakgrunden till att beslut ännu inte fattats.
          </note>
          <note>
            Bostadsräntan
          </note>
          <note type="speaker">
            Anf. 20 JOHAN BROHULT (nyd):
          </note>
          <note>
            Herr talman! Jag vill rikta en fråga om landets ekonomi till
            Bengt Westerberg i hans egenskap av vice statsminister. En uppgörelse
            har träffats mellan fyrklövern och Socialdemokraterna. Landet
            anses räddat, och därmed får vi ha regeringen kvar.
          </note>
          <note>
            Men medborgarna blöder. Det beror på att de stora kreditinstituten
            inte sänker utlåningsräntan trots att Riksbanken har sänkt marginalräntan.
          </note>
          <note>
            Skälet till detta anges vara att man inte kan sänka räntan, därför
            att det i så fall skulle bli många konkurser och exekutiva auktioner.
            Därför måste bankerna ta ut en hög ränta för att täcka förlusterna.
            Men då kommer ännu fler att gå i konkurs, och då behöver låneinstituten
            höja räntan ytterligare. Vi får en circulus vitiosus, en skadlig
            cirkel, som gör att patienten dör, i det här fallet medborgarna.
            Jag tycker att någon form av aktiv åtgärd från regeringen måste
            övervägas.
          </note>
          <note>
            Anf. 21 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag förstår inte riktigt den verklighetsbeskrivning
            som Johan Brohult ger. Det är inte sant att de åtgärder som vidtagits
            inte har påverkat räntenivån. Det är inte bara marginalräntan
            som sjunkit, utan även andra räntor har sjunkit.
          </note>
          <note>
            Däremot är det korrekt att det inte finns något omedelbart samband
            så att så fort marginalräntan sänkts följer alla andra räntor
            efter. Det kan bli en viss eftersläpning. Dessutom ligger fortfarande
            marginalräntan på 14,5 %, vilket visserligen i förhållande till
            500 % kan tyckas innebära en ganska kraftig reduktion. Men vi
            är ännu inte tillbaka på den marginalräntenivå som vi hade före
            krisen. Vi har självklart en bit att gå. Men i takt med att den
            räntan sjunker -- jag hoppas att räntan skall fortsätta att gå
            nedåt -- kommer även andra räntor att följa efter.
          </note>
          <note type="speaker">
            Anf. 22 JOHAN BROHULT (nyd):
          </note>
          <note>
            Herr talman! Mitt önskemål är att regeringen skall föra en aktiv
            politik vad gäller att påverka bankerna och kreditinstituten att
            verkligen solidariskt försöka få ned räntan, så att medborgarna
            klarar sig. Det är bankerna som har skapat denna kris...
          </note>
          <note type="speaker">
            Anf. 23 FÖRSTE VICE TALMANNEN:
          </note>
          <note>
            Det handlar om en följdfråga.
          </note>
          <note type="speaker">
            Anf. 23a JOHAN BROHULT (nyd):
          </note>
          <note>
            Herr talman! Jag tycker att det är bankernas skyldighet att sänka
            räntan.
          </note>
          <note>
            Anf. 24 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Mycket kort: Den ekonomiska politik som regeringen
            och Socialdemokraterna har enats om syftar till att pressa ned
            räntenivån. Det är bl.a.
          </note>
          <note>
            därför som vi med kraft har angripit det strukturella budgetunderskottet
            och genomfört vissa kostnadssänkningar för det svenska näringslivet.
            Vi har redan kunnat se positiva resultat. Vi hoppas på flera sådana
            framöver.
          </note>
          <note>
            Fördelning av nya högskoleplatser
          </note>
          <note type="speaker">
            Anf. 25 INGVAR JOHNSSON (s):
          </note>
          <note>
            Herr talman! Jag har en fråga till arbetsmarknadsministern om
            en regional bedömning bakom ett regeringsförslag.
          </note>
          <note>
            Regeringen fördelade i somras nya platser till högskolan. Universiteten
            och de stora högskolorna med fasta forskningsresurser får 87 %
            av tillkommande årsstudieplatser. Övriga 17 mindre och medelstora
            högskolor får dela på resterande
          </note>
          <note>
            13 %. Anser arbetsmarknadsministern att denna fördelning är förenlig
            med en aktiv regionalpolitik?
          </note>
          <note>
            Anf. 26 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! I det förslag som strax kommer att föreläggas riksdagen
            om ytterligare 2 000
          </note>
          <note>
            högskoleplatser kommer de små och medelstora högskolorna att
            bli riktigt ihågkomna. Principiellt har denna regering fram till
            nu fattat beslut om
          </note>
          <note>
            18 000 nya högskoleplatser. Det var ett nödvändigt beslut, eftersom
            ca hälften av våra ungdomar i åldern 20-24 år går i högskola.
            Vi måste därför bygga ut högskolorna. För att lyckas med det betyder
            närheten mycket. Därför är det viktigt att undan för undan bredda
            och utveckla de mindre högskolorna.
          </note>
          <note type="speaker">
            Anf. 27 INGVAR JOHNSSON (s):
          </note>
          <note>
            Herr talman! Det blir naturligtvis ett bättre förslag nu när
            regeringen tvingats att göra upp med
          </note>
          <note>
            Socialdemokraterna. Men frågan kvarstår ändå:
          </note>
          <note>
            Hur kunde arbetsmarknadsministern i regeringen acceptera ett
            förslag som ger Lunds universitet
          </note>
          <note>
            1 300 nya studerande, medan exempelvis högskolan Falun/Borlänge
            och Gävle/Sandviken får nöja sig med en ökning med 30 studerande
            vardera? Frågan är om arbetsmarknadsmininstern tycker att högskolan
            bara skall byggas ut på de stora tillväxtorterna eller om arbetsmarknadsministern
            har lurats av Per Unckel.
          </note>
          <note>
            Anf. 28 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Det finns många motiv att bygga ut högskolor. Även
            stora högskolor kan behöva kompletteringar. Jag har redovisat
            min inställning:
          </note>
          <note>
            Skall vi utveckla hela Sverige, spelar de små och medelstora
            högskolorna en väldigt stor roll. I det arbetet kommer jag att
            delta mycket aktivt framöver.
          </note>
          <note>
            Ekonomisk brottslighet
          </note>
          <note type="speaker">
            Anf. 29 HANS GÖRAN FRANCK (s):
          </note>
          <note>
            Herr talman! Den ena larmrapporten efter den andra kommer om
            brister i kampen mot den ekonomiska brottsligheten. Jag vill därför
            fråga
          </note>
          <note>
            Bengt Westerberg som vice statsminister vad regeringen kommer
            att göra för att med skärpa beivra den ekonomiska brottsligheten
            och om regeringen med praktiska förslag och åtgärder verkligen
            avser att prioritera denna viktiga verksamhet.
          </note>
          <note>
            Jag vill erinra om att det är ett mycket stort antal konkurser
            för närvarande där brottsligheten är mycket stor, visar det sig.
            Det rör sig om omkring
          </note>
          <note>
            25 miljarder som går förlorade i samband med olika konkurser.
            BRÅ:s styrelse, som jag sitter med i, har fått ett mycket ingående
            material som visar att det verkligen behövs politisk vilja på
            denna punkt.
          </note>
          <note>
            Därför ställer jag min fråga till Bengt Westerberg.
          </note>
          <note>
            Anf. 30 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Politisk vilja finns det naturligtvis i regeringen.
            BRÅ:s material finns säkert tillgängligt också på Justitiedepartementet.
            Tyvärr har jag inte någon direkt inblick i den planering som nu
            pågår för ytterligare åtgärder på departementet. Jag får be Hans
            Göran Franck att ställa frågan direkt till justitieministern.
          </note>
          <note type="speaker">
            Anf. 31 HANS GÖRAN FRANCK (s):
          </note>
          <note>
            Herr talman! Jag tycker att det är ganska olyckligt att vice
            statsministern inte tänker gå in på en sakdiskussion med mig om
            detta. Den här frågan är i nuvarande ekonomiska krisläge så viktig
            och allvarlig att det måste vara en angelägenhet för hela regeringen
            att diskutera den och vidta långt bättre åtgärder. Nu får man
            lägga åt sidan en rad anmälningar som skulle behöva utredas, och
            på detta sätt går väldigt många fria.
          </note>
          <note>
            Jag måste därför upprepa min fråga till Bengt
          </note>
          <note>
            Westerberg: Är det verkligen så att regeringen inte ordentligt
            diskuterat denna mycket angelägna fråga?
          </note>
          <note>
            Anf. 32 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag har redan svarat på frågan. Jag kan tyvärr inte
            ge ett mer detaljerat svar nu, utan
          </note>
          <note>
            Hans Göran Franck får ställa frågan direkt till justitieministern.
            Självfallet är det här en angelägenhet för hela regeringen, men
            det innebär inte att varje statsråd har inblick i det beredningsarbete
            som pågår inom varje fackdepartement på detta och andra områden.
          </note>
          <note>
            Inlandsbanan
          </note>
          <note type="speaker">
            Anf. 33 FILIP FRIDOLFSSON (m):
          </note>
          <note>
            Herr talman! Jag vill ställa en fråga till Mats Odell.
          </note>
          <note>
            Även om jag sitter i Stockholmsbänken är jag norrlänning, född
            och uppvuxen i Sorsele vid
          </note>
          <note>
            Inlandsbanan. Det gäller en fråga som är aktuell i dessa dagar
            och som intresserar, förmodar jag, alla människor som bor efter
            Inlandsbanan: Kan man få ett klart besked? Hur blir det nu med
          </note>
          <note>
            Inlandsbanan? Blir den kvar eller försvinner den?
          </note>
          <note>
            Kan vi få ett klart svar i dag, kommer det att bli press i Norrlandstidningarna.
          </note>
          <note>
            Anf. 34 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag välkomnar Filip Fridolfsson att åka med Inlandsbanan.
            Den kommer att finnas kvar och att överlåtas till lokala intressenter.
            Den blir i själva verket, herr talman, den första privatiserade
            järnvägen i det här landet. Det som har hänt är att Ny demokratis
            representanter i trafikutskottet har gått emot den linje som Ny
          </note>
          <note>
            Demokrati gick till val på, nämligen att stödja
          </note>
          <note>
            Inlandsbanan. Det är allvarigt. Men den långsiktiga överlevnaden
            av Inlandsbanan hotas inte alls av att trafikutskottet nu har
            sett till att rådrumstrafiken inte kan fortgå som planerat. Det
            kan möjligtvis bli ett tillfälligt avbrott. Men när vi passerat
            nyåret och när vårsolen börjar lysa, tror jag att Inlandsbanan
            kommer att gå en ny vår till mötes. Det kommer att vara gammalt
            vagnsmaterial, från 30-talet i plysch, och man kommer att ha bl.a.
            ånglok. Jag tror att denna turistsatsning kommer att vara en vitamininjektion
            för näringslivet utefter den här järnvägen, som är närmare 130
            mil lång.
          </note>
          <note>
            Filip Fridolfsson kan vara lugn. Jag tror att regeringens fasta
            hållning i denna fråga gör att
          </note>
          <note>
            Inlandsbanan kommer att leva vidare även om det blir i annan
            regi, där lokala intressenter tar ansvaret men får hjälp på vägen
            av staten.
          </note>
          <note>
            Infrastruktursatsningar
          </note>
          <note type="speaker">
            Anf. 35 KARL-ERIK SVARTBERG (s):
          </note>
          <note>
            Herr talman! Också jag har en fråga till kommunikationsministern.
            Våren 1990 fattade vi ett beslut här i riksdagen om betydande
            satsningar på infrastruktur, dvs. vägar, järnvägar, broar osv.
          </note>
          <note>
            Då anslogs också ett antal miljarder för att finansiera dessa
            satsningar.
          </note>
          <note>
            Dessa satsningar på infrastruktur har varit uppe till diskussion
            många gånger sedan dess.
          </note>
          <note>
            Kommunikationsministern har rest runt i olika delar av landet
            och talat om dem. Men när kommunikationsministern har kommit hem
            till
          </note>
          <note>
            Stockholm har man i allmänhet ställt sig frågan:
          </note>
          <note>
            Vad har hänt med dessa infrastruktursatsningar, och vad händer?
            Jag vidarebefordrar frågan till kommunikationsministern.
          </note>
          <note>
            Anf. 36 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag är mycket glad över den här frågan. Det finns
            ett par myter som är mycket seglivade. Den ena är att det inte
            anslås någonting till investeringar i vägar och järnvägar. Den
            andra myten är att det som anslås fastnar i någon sorts konstig
            byråkratisk kvarn. Båda dessa myter är lika felaktiga.
          </note>
          <note>
            När det gäller nivåerna kan jag upplysa Karl-Erik
          </note>
          <note>
            Svartberg om att det under detta budgetår -- alltså från den
            1 juli 1992 till den 30 juni 1993 -- kommer att förbrukas ungefär
            13 miljarder kronor inkl. de
          </note>
          <note>
            1,5 miljarder som ingår i krisuppgörelsen med
          </note>
          <note>
            Socialdemokraterna. Jag avser då pengar som huvudsakligen betalas
            ut till svenska entreprenörföretag. Dessa 13 miljarder kronor
            skall Karl-Erik Svartberg ställa i relation till ett normalår
            under 80-talet, exempelvis under den socialdemokratiska perioden.
            Då uppgick investeringarna till ca 4,5 miljarder. Det handlar
            alltså om en tredubbling av investeringarna under detta år. Detta
            års investeringar innebär också en fördubbling jämfört med föregående
            år, då man i och för sig gjorde en kraftig uppryckning.
          </note>
          <note>
            Jag förstår att Karl-Erik Svartberg vill ha reda på vad som har
            hänt. Jag kan bara konstatera att i besluten ingår ett antal paket,
            som i Vägverkets handlingar har betecknats med bokstäverna A--F.
          </note>
          <note>
            Därutöver finns de 1,5 miljarder, som jag talade om, som skall
            gå framför allt till länsvägar i skogslänen. Paketen A--E innehöll
            310 projekt. Av dessa är 290 i gång i dag. Paket F, som finansieras
            av de 2,2 miljarderna ur kompletteringspropositionen som Vägverket
            fick i medelstilldelning efter sommaren, innehöll 900 projekt
            som är mycket små vägprojekt. Ofta gäller det små vägar i glesbygd
            som har mycket stor betydelse för de människor som bor där och
            inte minst för skogsnäringen. Av dessa 900 projekt har nu 400
            kommit i gång under de få månader som har gått. Ett flertal projekt
            är redan avslutade.
          </note>
          <note>
            Dessutom har det införts en intressant innovation.
          </note>
          <note>
            Vägverket har börjat med en förenklad upphandling som innebär
            att man bjuder in ett antal entreprenörer, visar dem de ganska
            enkla handlingar som finns och frågar om de vill vara med och
            lämna anbud. Sedan har Vägverket kanske en vecka på sig att räkna
            på anbuden i intresseanmälningarna. Redan efter ytterligare ett
            par veckor kan dessa projekt vara i gång.
          </note>
          <note>
            Pengarna i det senaste paketet kommer att vara förbrukade före
            utgången av kalenderåret 1993.
          </note>
          <note type="speaker">
            Anf. 37 KARL-ERIK SVARTBERG (s):
          </note>
          <note>
            Herr talman! Jag har en mycket kort följdfråga:
          </note>
          <note>
            Hur många jobb räknar kommunikationsministern med att dessa miljarder
            ger genom de olika projekten?
          </note>
          <note>
            Anf. 38 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Det är ganska svårt att säga. Det finns en tumregel,
            nämligen att när det gäller nyinvesteringar i större vägobjekt
            kostar varje årsarbetstillfälle ungefär 1 miljon. I fråga om järnvägsinvesteringar
            kostar varje årsarbetstillfälle
          </note>
          <note>
            1,3 miljoner. Av de 13 miljarderna utgör ca 3,5
          </note>
          <note>
            miljarder investeringar i järnväg.
          </note>
          <note>
            Årsarbetstillfällena i de små projekten -- dels paketet i kompletteringspropositionen,
            dels de 1,5
          </note>
          <note>
            miljarderna -- kostar betydligt mindre per sysselsatt. Men jag
            kan inte ange någon exakt siffra.
          </note>
          <note>
            Det handlar kanske om 15 000--20 000 direkt sysselsatta. Sedan
            finns det en också multiplikatoreffekt. De lärde tvistar emellertid
            om huruvida man skall mulitiplicera antalet sysselsatta i sekundära
            verksamheter med två eller tre.
          </note>
          <note>
            Narkomanvård
          </note>
          <note type="speaker">
            Anf. 39 ANITA PERSSON (s):
          </note>
          <note>
            Herr talman! Sverige är ju ledande när det gäller metodik för
            behandling av narkomaner.
          </note>
          <note>
            Missbruksbekämpningen har tillhört de mest prioriterade posterna
            i budgeten. Vi här i riksdagen är överens om att vi skall ha ett
            narkotikafritt samhälle.
          </note>
          <note>
            Vi möts nu av ett yttre hot. Det kommer in nya droger från Östeuropa
            och Sydeuropa. Men vi möts också av ett inre hot, nämligen att
            hela narkomanvården håller på att nedrustas.
          </note>
          <note>
            I Malmö finns det inte någon narkomanvård att tala om. I Stockholm
            har narkomanvården halverats.
          </note>
          <note>
            Man blandar samman olika slags missbrukare.
          </note>
          <note>
            Tjänstemännen har till uppgift att prioritera inom resultatenheter.
            Följden blir att man, om en missbrukare skall skickas på kvalificerad
            behandling, måste avskeda personal. Man håller missbrukarna kvar
            på fängelserna, på sjukhusen och i häktena i stället för att ta
            in dem på behandlingshem. De som inte är placerade där är ute
            i den öppna vården eller ute på gatan och stjäl.
          </note>
          <note>
            Jag tror inte att socialministern är omedveten om dessa förhållanden.
            Vad avser socialministern att göra för att förmå kommunerna att
            ta sitt ansvar?
          </note>
          <note>
            Anf. 40 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Det som Anita Persson säger är sant.
          </note>
          <note>
            Också jag har tagit del av en del oroande rapporter om att man
            i vissa kommuner har prioriterat ner narkomanvården. Jag ser med
            stor oro på utvecklingen.
          </note>
          <note>
            Från statens sida kommer vi att fortsätta att prioritera narkomanvården
            högt, dvs. vi kommer att avsätta pengar för bl.a. fortsatt utbyggnad,
            vilket kommer att framgå av nästa budgetproposition som presenteras
            i januari.
          </note>
          <note>
            Regeringen har givit Socialstyrelsen i uppdrag att följa utvecklingen,
            bl.a. på missbruksområdet, för att se om tendensen är utbredd
            eller om det rör sig om enstaka exempel. Om tendensen skulle vara
            utbredd, finns det anledning för statsmakterna att gå in ännu
            mer kraftfullt. Men detta vet vi för dagen ingenting om.
          </note>
          <note type="speaker">
            Anf. 41 ANITA PERSSON (s):
          </note>
          <note>
            Herr talman! Jag hoppas att det förslag som framläggs i budgetpropositionen
            kommer att innebära att de specialdestinerade statsbidragen skall
            vara kvar och att man inte lägger statsbidraget i påsen. Annars
            kommer narkomanvården att helt försvinna.
          </note>
          <note>
            Anf. 42 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Satsningarna på offensiv narkomanvård kommer att
            vara kvar, dvs. det program som inleddes för några år sedan och
            som har varit mycket framgångsrikt.
          </note>
          <note>
            Flyktingpolitik
          </note>
          <note type="speaker">
            Anf. 43 MAJ-LIS LÖÖW (s):
          </note>
          <note>
            Herr talman! Jag vill vända mig till Birgit Friggebo.
          </note>
          <note>
            I tidningen kan man läsa att antalet flyktingar som har fått
            stanna i Sverige inte har varit så lågt sedan
          </note>
          <note>
            1985. Det är en något förvånande uppgift i
          </note>
          <note>
            Folkpartiets Sverige.
          </note>
          <note>
            Även om det är mer än fullt på förläggningarna, finns det tydligen
            nu gott om kommunplatser. Ändå fokuserar regeringen ju helt och
            hållet skyddsbehovet. Alla humanitära tumregler har snabbt rensats
            bort. Min fråga gäller de jugoslaviska krigsfångar som Sverige
            inte tänker ta emot. Har inte heller de tillräckligt skyddsbehov,
            eller är det de humanitära skälen som är otillräckliga?
          </note>
          <note>
            Anf. 44 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Maj-Lis Lööw inledde med att säga att det är så
            få flyktingar som nu får stanna i
          </note>
          <note>
            Sverige. Bakgrunden till detta är att antalet asylsökande från
            alla länder över hela jorden minskar utom när det gäller asylsökande
            från
          </note>
          <note>
            Jugoslavien. Om det inte kommer några asylsökande till Sverige,
            kan inte heller fler få stanna här. Maj-Lis Lööw vet väldigt väl
            att det har varit verkställighetsstopp i fråga om Jugoslavien,
            dvs. att man av olika skäl inte har fattat några beslut under
            det gångna året.
          </note>
          <note>
            Så över till frågan om f.d. fångar från fånglägren.
          </note>
          <note>
            Flyktingkommissarien, UNHCR, riktade en allmän förfrågan till
            22 länder om man ville ta emot f.d. fångar. Jag har varit i Genève
            och talat med fru
          </note>
          <note>
            Ogata. Vid detta samtal framkom det att flyktingkommissarien
            inte förutsatte att Sverige denna omgång skulle ta emot några
            f.d. fångar från fånglägren. Detta är bakgrunden till att Sverige
            har sagt nej till att nu ta emot f.d. fångar. Vi kommer att få
            flera propåer inom ramen för flyktingkvoten.
          </note>
          <note>
            Det är min bestämda övertygelse att Sverige ställer upp och hjälper
            dessa mycket olyckliga människor, och då inte bara fångarna själva
            utan också deras familjer.
          </note>
          <note type="speaker">
            Anf. 45 MAJ-LIS LÖÖW (s):
          </note>
          <note>
            Herr talman! Sverige har alltså inte fått någon formell förfrågan,
            eller har Birgit Friggebo efter samtalet med fru Ogata bortsett
            från en allmän förfrågan till flera länder?
          </note>
          <note>
            Anf. 46 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det var 22 länder som fick en allmän förfrågan.
            Förfrågan rörde sig inte om att ta emot ett visst antal eller
            att ta emot fångar inom flyktingkvoten. Det var en allmän förfrågan
            till 22
          </note>
          <note>
            länder utan preciseringar. Bedömningen vid det samtal som jag
            hade med flyktingkommissarien var att behovet kunde täckas i den
            första omgången, framför allt genom de länder -- Danmark, Norge
            och flera andra europeiska länder -- som har sagt sig vilja ta
            emot den här typen av männsikor i stället för vanliga asylsökande.
          </note>
          <note>
            Mot denna bakgrund har vi i Sverige sagt att vi inte tar emot
            några i denna vända. Men vi har sagt att vi är beredda att i en
            framtid, i andra fall och inom ramen för flyktingkvoten, ta emot
            f.d. fångar från fånglägren nere i det forna Jugoslavien.
          </note>
          <note>
            Överläggningen var härmed avslutad.
          </note>
          <note>
            4 § Information från regeringen om FN:s miljöoch utvecklingskonferens
          </note>
          <note>
            Anf. 47 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Regeringen har i dag till riksdagen överlämnat en
            skrivelse med en redogörelse med anledning av FN:s konferens om
            miljö och utveckling år 1992 -- UNCED. Till skrivelsen har som
            bilaga fogats översättningar till svenska av de dokument som antogs
            i Rio de Janeiro, nämligen
          </note>
          <note>
            Riodeklarationen, Skogsprinciperna och
          </note>
          <note>
            Agenda 21, dvs. handlingsprogrammet för det fortsatta arbetet
            med miljö- och utvecklingsfrågorna. Därutöver vill jag hänvisa
            till den rapport från konferensen som
          </note>
          <note>
            Utrikesdepartementet upprättat och publicerat för ett par dagar
            sedan och tillställt riksdagens ledamöter.
          </note>
          <note>
            För egen del vill jag här i kammaren särskilt framhålla följande
            punkter i regeringens skrivelse om UNCED.
          </note>
          <note>
            Låt mig först slå fast att UNCED måste ses som en framgång. Den
            innebär ett viktigt steg för att nationellt och internationellt
            lösa världens miljöoch utvecklingsproblem. Genom Riodeklarationen
            har de deltagande länderna åtagit sig att långsiktigt sträva mot
            en hållbar utveckling. En utveckling som äger rum inom ramen för
            ekosystemens bärighet har därmed för första gången angetts som
            ett mellanstatligt erkänt långsiktigt mål för världssamfundet.
          </note>
          <note>
            Sverige eftersträvade en handlingsinriktad konferens, med konkreta
            åtaganden av och rekommendationer till regeringar och internationella
            organisationer. Regeringen konstaterar med tillfredsställelse
            att flertalet förhandlingsmål i den delen har blivit väl tillgodosedda,
            bl.a. genom beslutet om Agenda 21, vilken ger riktlinjer och rekommendationer
            för åtgärder med sikte på hållbar utveckling inom praktiskt taget
            alla samhällsområden.
          </note>
          <note>
            Det måste också anses som en framgång att konventionerna om klimat
            och biologisk mångfald kunde undertecknas i Rio de Janeiro och
            av en överväldigande majoritet av världens länder.
          </note>
          <note>
            Klimatkonventionen borde enligt svensk mening ha varit mer preciserad
            i fråga om tidsgränser för åtaganden om reduktion av utsläpp av
            växthusgaser. Av särskild vikt är dock de möjligheter till kostnadseffektiva
            åtgärder och samordnade miljöåtaganden mellan länder som konventionen
            innehåller.
          </note>
          <note>
            Konventionen om biologisk mångfald, som ej undertecknades av
            USA, uppfyller i huvudsak de svenska förhandlingsmålen.
          </note>
          <note>
            Sverige undertecknade båda konventionerna den 8
          </note>
          <note>
            juni 1992.
          </note>
          <note>
            Skogsprinciperna utgör en god grund för framtida förhandlingar
            med inriktning på ett mer bindande globalt skogsinstrument.
          </note>
          <note>
            Åtgärder för att bekämpa den utbredda fattigdomen i u-länderna
            utgjorde ett prioriterat område bland de svenska förhandlingsmålen.
          </note>
          <note>
            Avsnittet om fattigdom i Agenda 21 har fått en utformning som
            väl ansluter till svensk biståndspolitik.
          </note>
          <note>
            Sverige verkade aktivt för ett UNCED-beslut som innebär åtaganden
            från givarländer att öka det officiella biståndet till u-länderna
            för att uppfylla
          </note>
          <note>
            FN-målet om 0,7 % av bruttonationalprodukten.
          </note>
          <note>
            Något sådant beslut med tidsplaner fattades inte, men målet bekräftades
            vid Riokonferensen.
          </note>
          <note>
            Energirelaterade frågor har också varit prioriterade från svensk
            sida. Sverige har arbetat för att förnybara energikällor, energieffektivitet
            och transportfrågor skall uppmärksammas i arbetet på en hållbar
            utveckling. Enligt svensk uppfattning kunde texterna i Agenda
            21 i dessa delar vara mera kraftfulla och tydliga.
          </note>
          <note>
            Riodeklarationen kan enligt regeringens mening väntas få stor
            betydelse i det fortsatta internationella samarbetet på miljö-
            och utvecklingsområdet.
          </note>
          <note>
            Slutligen skall nämnas att Sverige aktivt har drivit frågan om
            militära aktiviteter och miljöansvar, dock utan större framgång.
          </note>
          <note>
            Konferensens beslut skall ses som början på en långsiktig process
            mot en miljömässigt hållbar utveckling. Genomförandet av åtgärder
            inom ramen för Agenda 21 måste i huvudsak äga rum i de enskilda
            länderna med tyngdpunkt i insatser på det lokala planet. En övergång
            till hållbar utveckling måste i framtiden genomsyra och prägla
            alla delar av samhället och vara vägledande vid utformningen av
            ländernas politik inom olika sektorer. Sektorsansvaret för en
            hållbar utveckling bekräftas och förstärks av UNCED-besluten.
          </note>
          <note>
            Det är viktigt att vi nu tar oss an utmaningen från
          </note>
          <note>
            Rio. Sedan Agenda 21 nu översatts till svenska är det möjligt
            att inleda en bred diskussion och analys av hur handlingsprogrammet
            skall genomföras i
          </note>
          <note>
            Sverige. Detta arbete måste omfatta alla samhällsgrupper och
            sektorer, bl.a. kommuner, organisationer, de areella näringarna,
            industrin, transportområdet, fackföreningar, handel, osv. Det
            är vidare angeläget att andra grupper i samhället, såsom ungdom,
            folkrörelser och det vetenskapliga samfundet, engagerar sig i
            förverkligandet av
          </note>
          <note>
            UNCED-besluten. Utbildningsinsatser på alla nivåer är särskilt
            angelägna.
          </note>
          <note>
            Väsentliga inslag i både Riodeklarationen och
          </note>
          <note>
            Agenda 21 lyfter fram behovet av ändrade produktions- och konsumtionsmönster
            samt därmed förknippade ändringar i livsstilar, främst i de utvecklade
            länderna i syfte att minska miljöbelastningen och effektivisera
            resursanvändningen.
          </note>
          <note>
            I Riodeklarationen understryks nödvändigheten av demokratiskt
            fattade beslut och att olika befolkningsgruppers erfarenheter
            tas till vara. Ett väl utvecklat samrådsförfarande är därför angeläget.
          </note>
          <note>
            Ett brett samråd, inbegripande en remiss av
          </note>
          <note>
            Agenda 21, planeras. Remissen och övrig genomgång avses ge underlag
            för en mer samlad bedömning av åtgärdsbehovet. Regeringen avser
            att återkomma med en redovisning till 1993/94 års riksdag om hur
            det svenska uppföljningsarbetet fortskrider och med förslag till
            erforderliga åtgärder.
          </note>
          <note>
            Låt mig nu peka på några centrala inslag i de åtgärder som kommer
            att bli aktuella under den närmaste framtiden.
          </note>
          <note>
            För det första: Kretsloppsanpassning. Agenda 21
          </note>
          <note>
            innehåller ett stort antal rekommendationer som är av betydelse
            för ett resurshusshållande och därmed ett mer kretsloppsanpassat
            samhället. I Agenda 21
          </note>
          <note>
            slås vidare fast att ett särskilt nationellt program för effektiv
            återanvändning och återvinning skall vara upprättat senast till
            år 2000 i de industrialiserade länderna.
          </note>
          <note>
            Med de riktlinjer och förslag till åtgärder som regeringen avser
            att återkomma till senare i en särskild proposition om riktlinjer
            för en kretsloppsanpassad samhällsutveckling tas ett steg närmare
            en hållbar utveckling med fungerande kretslopp och resurshushållning
            inom olika samhällssektorer. Vi kommer därmed också närmare målet
            att konkret förverkliga det som
          </note>
          <note>
            Sverige i den delen har åtagit sig genom Agenda 21.
          </note>
          <note>
            För det andra: Klimatkonventionen. Regeringen avser att förelägga
            riksdagen en proposition i klimatfrågan under år 1993 med förslag
            om ratifikation av klimatkonventionen och riktlinjer för det fortsatta
            klimatarbetet nationellt. Statens naturvårdsverk har i uppdrag
            att senast den 30
          </note>
          <note>
            oktober i år redovisa en fördjupad analys av åtgärder mot klimatförändringar.
          </note>
          <note>
            För det tredje: Naturvård och biologisk mångfald.
          </note>
          <note>
            Regeringen bereder nu de frågor som aktualiseras vid en ratificering
            av konventionen om biologisk mångfald, med sikte på en proposition
            redan under innevarande riksmöte. I propositionen kommer ratificeringen
            av konventionen om biologisk mångfald att tas upp. Vidare kommer
            frågor i anslutning till tillämpningen av konventionen att behandlas,
            t.ex. genomförandet av en landstudie om biologisk mångfald. Vidare
            kommer det att redovisas hur de under år 1991 införda förändringarna
            i naturvårdslagen rörande biotopskydd och skärpta bestämmelser
            om markavvattning skall tillämpas.
          </note>
          <note>
            För det fjärde: Ekonomi och ekologi. I Agenda 21
          </note>
          <note>
            läggs stor vikt vid ökad användning av ekonomiska styrmedel i
            miljö- och utvecklingspolitik. Onödiga regleringar och statlig
            inblanding, som leder till störningar i marknadsekonomin bör undvikas.
          </note>
          <note>
            Långtidsutredningen 1992 (SOU 1992:19)
          </note>
          <note>
            publicerades i mars och behandlade bl.a.
          </note>
          <note>
            miljöpolitikens medel och effektivitet. Sverige använder redan
            i dag ekonomiska styrmedel i betydande utsträckning.
          </note>
          <note>
            Regeringen har gett Konjunkturinstitutet i uppdrag att under
            de kommande fem åren utveckla metoder och modeller för att redovisa
            de viktigaste sambanden mellan miljö och ekonomi samt att ansvara
            för forskning och utveckling kring monetära miljöräkenskaper som
            komplement till nationalräkenskaperna.
          </note>
          <note>
            För det femte: Uppföljning i kommuner.
          </note>
          <note>
            Kommunerna kommer att få centrala uppgifter i genomförandet av
            Agenda 21 i Sverige. I
          </note>
          <note>
            Agenda 21
          </note>
          <note>
            -avsnittet om kommunernas roll anges att lokala
          </note>
          <note>
            Agenda 21 bör utarbetas till år 1996. Enligt regeringens bedömning
            blir det en viktig politisk uppgift och en utmaning för kommunerna
            att i samverkan med lokala organisationer och i samråd med medborgarna
            omvandla den globala
          </note>
          <note>
            Agenda 21 till lokala handlingsprogram som medverkar till en
            hållbar utveckling
          </note>
          <note>
            Jag avser att inbjuda företrädare för kommunerna till en överläggning
            om kommunernas roll och ansvar i genomförandet av Agenda 21 på
            det lokala planet.
          </note>
          <note>
            För det sjätte: Internationell uppföljning.
          </note>
          <note>
            Uppmärksamheten knyts i första hand till FN:s nu pågående 47:e
            generalförsamling och det beslut som skall fattas om att upprätta
            en kommission för hållbar utveckling. Även uppföljningen i övrigt
            är viktig. Inte minst från svensk sida har vi under hela
          </note>
          <note>
            UNCED-processen betonat att uppföljningen också måste ske decentraliserat
            i FN-systemet, t.ex. inom de regionala ekonomiska kommissionerna,
            FN:s fackorgan och andra internationella organisationer.
          </note>
          <note>
            Sverige deltar aktivt i generalförsamlingens diskussioner om
            bl.a. de institutionella frågorna. Vi söker effektiva och pragmatiska
            lösningar som är förenliga med de förslag till effektivisering
            av FN:s operativa verksamhet på det ekonomiska området, som ingår
            i det nordiska FN-projektet. Jag kommer inom kort att delta i
            plenardiskussionen i generalförsamlingen där UNCED står på dagordningen.
          </note>
          <note>
            Med riksdagens behandling av UNCED-frågorna har grunden lagts
            för den vidare debatt och diskussion som erfordras för att förankra
            och förverkliga UNCED-besluten i det svenska samhället. Därmed
            har också utmaningen från Rio antagits och processen att förverkliga
            uppdragen från Rio inletts. Jag välkomnar synpunkter och förslag
            om hur denna process skall bli så framgångsrik som möjligt.
          </note>
          <note>
            Anf. 48 ANNIKA ÅHNBERG (-):
          </note>
          <note>
            Fru talman! Jag vill tacka miljöministern för denna redovisning.
            Jag tror att många med mig tycker att det är mycket bra att den
            kommer så snabbt efter
          </note>
          <note>
            Riokonferensen och att den ger oss möjlighet att snabbt börja
            omsätta konferensens resultat i handling.
          </note>
          <note>
            Miljöministern sade att konferensen var en framgång. Man kan
            kanske ha litet delade meningar om hur pass omfattande den framgången
            är.
          </note>
          <note>
            Miljöministern sade också att vi från Sverige när det gäller
            klimatkonventionen hade önskat oss mer konkreta åtaganden. Jag
            tror att en allmän bedömning som man kan göra är att klimatkonventionen
            blev mycket svag. Det saknas preciserade åtaganden när det gäller
            reduktion av koldioxidutsläpp.
          </note>
          <note>
            Jag undrar om miljöministern delar min uppfattning, att det är
            mycket angeläget att i det internationella samarbetet driva de
            frågorna vidare, och vilken strategi regeringen i så fall har
            för ett sådant arbete.
          </note>
          <note>
            Jag tror att bedömningen vid Riokonferensen var att USA och oljeproducerande
            länder i samband med klimatfrågorna hade en mycket tillbakahållande
            funktion och bromsade utvecklingen. Därför blir det särskilt viktigt
            att i förhållande till de motkrafterna formulera en politik.
          </note>
          <note>
            Jag skulle gärna vilja att miljöministern redogjorde något för
            hur regeringen vill försöka vara med och driva på de internationella
            processerna när det gäller de framsteg som måste göras för att
            vi skall kunna hantera de här enorma problemen.
          </note>
          <note>
            Anf. 49 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Framgång är ju alltid något relativt.
          </note>
          <note>
            Men det råder inget tvivel om att den här konferensen blev ett
            uttryck för vad ett samlat världssamfund anser vara viktigt just
            nu.
          </note>
          <note>
            Markeringen av en uthållig utveckling är viktig.
          </note>
          <note>
            Det rör sig inte bara om ett slagord, utan det handlar faktiskt
            om mycket konkreta saker när målsättningen skall genomföras.
          </note>
          <note>
            Det som är viktigt att ta fasta på är, vilket står att läsa om
            i den svenska översättningen, den mångfald av ambitioner, krav,
            som återfinns i Agenda 21 --
          </note>
          <note>
            som alltså är ett handlingsprogram för det 21:a århundradet.
          </note>
          <note>
            Det finns anledning att samtidigt vara uppmärksam på att reglerna
            i det internationella arbetet tenderar att bli mer administrativa,
            laginriktade, än de egentligen skulle behöva vara om vi hade ett
            mera ekonomiskt fungerande samarbete i världen -- dvs.
          </note>
          <note>
            ekonomiska styrmedel som fungerade också över gränserna.
          </note>
          <note>
            Där finns det naturligtvis en obalans i förhållande till den
            strävan och det regelsystem som vi i Sverige, i varje fall delvis,
            har. Därför är det viktigt att man driver på för att åstadkomma
            internationella överenskommelser också på det ekonomiska området.
            Men det är ett långsiktigt arbete. I den delen tycker jag att
            konferensen inte var någon framgång. Inte heller EG kunde förenas,
            som ni kommer ihåg, kring en gemensam linje när det gäller t.ex.
            koldioxidbeskattningen.
          </note>
          <note>
            I anknytning till arbetet i Rio redovisas de två konventioner
            som jag nämnde, dvs. konventionen om biologisk mångfald och klimatkonventionen.
          </note>
          <note>
            När det gäller konventionen om den biologiska mångfalden råder
            det inget tvivel om att denna är en framgång för de svenska strävandena.
            Mycket av innehållet i den konventionen är framdrivet av bl.a.
          </note>
          <note>
            Sverige. Vi har haft internationella konferenser, och jag har
            så att säga levererat ytterligare studier i samband med det förberedande
            arbetet med konventionen när det gäller UNEP i Nairobi. Vi har
            hela tiden agerat aktivt, och jag tycker att vi har lyckats på
            den punkten.
          </note>
          <note>
            Däremot lämnar klimatkonventionen, som Annika
          </note>
          <note>
            Åhnberg mycket riktigt påpekar, en hel del övrigt att önska.
            Det var nog ett samfällt intryck i Rio att
          </note>
          <note>
            USA utgjorde en bromskloss i sammanhanget.
          </note>
          <note>
            Men man skall heller inte förneka, som jag sagt, att också EG
            hade problem när det gällde att åstadkomma ett gemensamt uppträdande.
          </note>
          <note>
            Det som kan, och skall, göras är naturligtvis att man verkar
            i klimatkonventionens anda -- dvs. att man erkänner att koldioxidproblematiken
            är ett internationellt, globalt, miljöproblem och att man ser
            till att det tacklas nationellt och även internationellt genom
            samverkan mellan de länder som har en någorlunda gemensam syn.
            Men det skall vara så att säga inom ramen för förberedelserna
            av klimatkonventionen. Det finns sådana uttalanden som ger möjlighet
            att agera långt innan konventionen formellt träder i kraft. Där
            skall Sverige vara pådrivande.
          </note>
          <note>
            Mot den bakgrunden är det viktigt att vi själva på hemmaplan
            förnyar vår klimatstrategi. Det är därför som vi planerar en proposition
            på det området till våren 1993.
          </note>
          <note type="speaker">
            Anf. 50 ELVING ANDERSSON (c):
          </note>
          <note>
            Fru talman! Även jag tackar för en intressant redovisning. Jag
            uppskattar också regeringens strävan att man från svensk sida
            snabbt försöker att komma i gång med förverkligandet av intentionerna
            bakom de aktuella dokumenten från
          </note>
          <note>
            Rio.
          </note>
          <note>
            Jag förstår att miljöministern inte kan svara på ett antal detaljfrågor
            på det här stadiet. Som framgick av min redovisning skall ju handlingar
            sändas ut på remiss osv. Jag skulle ändå vilja ställa två frågor
            om områden där jag efterlyser miljöministerns synpunkter:
          </note>
          <note>
            Först och främst: Hur kommer de här dokumenten enligt miljöministerns
            uppfattning att påverka den svenska energipolitiken?
          </note>
          <note>
            Vidare, och den här frågan hänger samman med det som miljöministern
            nämnde i redovisningen om den bredd som vi i Sverige måste ha
            när det gäller förverkligandet av det här och samarbetet med organisationer,
            folkrörelser, olika nivåer i samhället osv. Miljöministern nämnde
            i det sammanhanget kommunerna. Min fråga blir således: Hur ser
            miljöministern på kommunernas roll när det gäller uppföljningen
            av
          </note>
          <note>
            Riodokumenten?
          </note>
          <note>
            Anf. 51 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Jag vill bekräfta att Agenda 21 sänds ut på remiss,
            och det gäller naturligtvis också på kommunnivå. Samtidigt vill
            jag inbjuda kommunerna till överläggningar.
          </note>
          <note>
            Som jag nämnde inledningsvis står det i Agenda 21
          </note>
          <note>
            att man skall presentera lokala handlingsprogram per 1996 --
            inget hindrar att det görs tidigare.
          </note>
          <note>
            Många kommuner i Sverige har ju den inriktningen. Jag kan nämna
            särskilt den grupp av s.k. ekokommuner som finns och som alltså
            redan arbetar med den här inriktningen.
          </note>
          <note>
            Jag hoppas naturligtvis att kommunerna tar tillfället i akt och
            tillför ytterligare en dimension när det gäller det arbete som
            redan i dag pågår. Det gäller att visa att Sverige som ett priviligerat
            land har förmåga att bland de många människorna förankra en uthållig
            utveckling.
          </note>
          <note>
            Demokratisituationen, demokratiförutsättningarna, i vårt land
            är ju bättre än som är fallet på de allra flesta håll. Därför
            har vi större möjligheter än andra att mobilisera den kraft som
            det är fråga om när man arbetar tillsammans med många människor.
          </note>
          <note>
            Naturligtvis skall kommunerna själva inom ramen för sin självständighet
            prioritera. Jag tror att
          </note>
          <note>
            Agenda 21 ger en god ram, bra förutsättningar, för diskussioner,
            med utgångspunkt i ett internationellt dokument, om vad man själv
            har gjort så här långt och vad som återstår att göra.
          </note>
          <note>
            Jag skall inte komma med många pekpinnar på det området. Jag
            bara betonar ansvaret både för folkbildningen och för att människor
            mobiliseras i det här viktiga arbetet.
          </note>
          <note>
            Det är klart att vi tillsammans får överväga hur höga ambitionerna
            kan vara. Vi får ju inte dra på oss kostnader som vi inte kan
            hantera. Också de ekonomiska frågorna kommer, antar jag, att aktualiseras
            från kommunernas sida. Delvis är de frågorna, som sagt, redan
            aktualiserade genom ekokommunerna, som får statligt stöd.
          </note>
          <note>
            Elving Andersson frågade hur det här påverkar energipolitiken.
            En av de saker som vi har varit mest missnöjda med är ju att vi
            inte har lyckats tillskapa ett permanent internationellt organ
            för att världen över driva på utvecklingen mot förnybar energi.
            Inte minst gäller det utvecklingsländerna.
          </note>
          <note>
            Vi har inte gett upp på den punkten. Jag kommer att använda den
            rapport som professor Thomas B.
          </note>
          <note>
            Johansson har tagit fram på FN:s uppdrag för att lansera denna
            i samband med generalförsamlingen i höst i syfte att driva på
            den internationella utvecklingen på det här området. Men det är
            en ganska trög verklighet som vi där har att arbeta med.
          </note>
          <note>
            Ett av de svåra problemen i Rio var faktiskt just den broms som
            en del av oljestaterna utgjorde i arbetet.
          </note>
          <note>
            Det handlar naturligtvis om att slå vakt om sina egna, låt mig
            säga, komparativa fördelar -- och det är lätt att förstå. Men
            därifrån och fram till ett förhindrande av en utveckling som är
            nödvändig för alla är steget långt.
          </note>
          <note>
            Vår egen energipolitiska utveckling stämmer i huvudsak överens
            med de uttalanden som har gjorts i Rio. Det gäller helt enkelt
            att förstärka den inriktningen. Det betyder att det är nödvändigt
            att satsa mera på förnybar energi. Det gäller att visa att detta
            är möjligt och, inte minst, att visa på den teknikutveckling som
            andra sedan har betydande nytta av. I det sammanhanget kan Sverige
            vara en föregångare och även vara pådrivande. Det finns således
            ett direkt samband mellan vårt nationella agerande och det internationella
            agerande som jag tidigare nämnde.
          </note>
          <note type="speaker">
            Anf. 52 BERNDT EKHOLM (s):
          </note>
          <note>
            Fru talman! Miljöministern sade att det skulle bli en bred analys
            av handlingsprogrammen från Rio och att olika grupper skulle få
            delta. Jag tycker att det låter mycket bra. Jag vill gärna harangera
            departementet och miljövårdsberedningen för den fina insatsen
            i den gröna skriften om en svensk handlingsplan inför 2000-talet.
            Det är ett mycket värdefullt och öppet arbete som är nerlagt där.
            Vad jag förstår, jag hoppas det i alla fall, får hela riksdagen
            ta del av det. Det kan säkert gynna debatten om uppföljningen.
          </note>
          <note>
            Socialdemokraterna motionerade i januari om att vi önskade en
            mycket bred uppföljning. Vi talade om en kommission, vi kan gärna
            kalla det för en grön kommission, som skulle bestå av politiker,
            näringslivsrepresentanter, fackliga representanter, folkrörelserna,
            miljörörelsen osv. Den skulle kunna medverka i en samlad nationell
            aktion för att följa upp Riomötet och för att lyfta fram miljöfrågorna
            i debatten och genomförandet här i
          </note>
          <note>
            Sverige.
          </note>
          <note>
            Vi hade en informationsstund i maj månad då jag frågade miljöministern
            hur han såg på en sådan lösning. Svaret var inte avvisande, snarare
            sökande. Nu hörde jag ingen kommentar till det här förslaget i
            miljöministerns anförande. Jag undrar om det finns några planer
            på en sådan samlad aktion. Den kan ligga väl i linje med det samarbete
            som sker i övrigt i politiken just nu i Sverige. Vi borde kunna
            få en nationell samling kring miljöfrågorna efter Rio. Det kan
            förslagsvis ske i en grön kommission.
          </note>
          <note>
            Jag har också en andra fråga. Den berör kretsloppspropositionen.
            I den allmänpolitiska debatten hävdade en av regeringens politiskt
            sakkunniga från miljödepartementet att det skulle bli en mycket
            konkret proposition. Nu säger miljöministern, om jag inte hörde
            fel, att det enbart är fråga om riktlinjer. Då undrar jag om det
            är fråga om konkreta riktlinjer.
          </note>
          <note>
            Anf. 53 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Jag utgår från att riksdagens ledamöter får den här
            skriften. Annars kan jag berätta att den finns i SOU-serien och
            har nummer 1992:104.
          </note>
          <note>
            Detta är, precis som Berndt Ekholm säger, ett första steg i arbetet
            med att förankra diskussionen och att lyfta in många idéer i diskussionen
            inom ramen för Rioarbetet. Det är klart att vi skall följa upp
            detta på lämpligt sätt. Därmed är jag inne på frågan om en kommission.
          </note>
          <note>
            Jag har ingenting emot en kommission. På den punkten är jag helt
            öppen. Men en sådan får inte innebära att vi skapar ett intryck
            av att arbetet koncentreras. Hela idén är ju att vi skall försöka
            sprida arbetet. Det skall vara många involverade.
          </note>
          <note>
            Det skall vara många gräsrötter, och vi skall komma så nära medborgarna
            som möjligt. Det gör vi naturligtvis via våra kommuner, folkrörelserna
            osv.
          </note>
          <note>
            Jag vill inte byråkratisera eller överorganisera den här utvecklingen.
            Jag tror nog att det kan finnas skäl att sammanfoga helheten,
            dvs. att låta många blommor blomma i den här processen. Det kan
            även finnas skäl att titta på detta centralt.
          </note>
          <note>
            Vi har ju haft mycket stor nytta av den nationalkommitté som
            har funnits och som har fungerat på ett utmärkt sätt. Det vill
            jag gärna säga.
          </note>
          <note>
            Samstämmigheten har ju markerats redan där. Det talar ju snarast
            för att man, utan för mycket politisk dragkamp, skulle kunna följa
            upp detta också centralt. Men jag vill avvakta en aning, beakta
            responsen från olika håll och lyssna på vad remissinstanserna
            säger om hur man skall följa upp detta. Det är också ett sätt
            att hantera dessa frågor.
          </note>
          <note>
            Man lyssnar först och beslutar sedan. Jag är öppen på den punkten.
          </note>
          <note>
            Det kommer att visa sig så småningom vad kretsloppspropositionen
            innehåller. Det viktiga är att vi lägger fast ett antal riktlinjer.
            I den mån lagar är konkreta saker, kommer det att finns lagstiftning
            också. Avsikten är att driva på utvecklingen i en mycket bestämd
            riktning. Det måste finnas möjlighet till framförhållning. Det
            betyder att först lägger man ut riktlinjer, och därefter tar man
            steg efter steg i en process där konkretiseringsgraden ökar med
            tiden. Detta är självklart.
          </note>
          <note>
            Det handlar ju inte om att styra t.ex våra svenska företag uppifrån,
            utan det gäller att ge dem möjligheter. Men de skall veta vad
            som krävs. Det kan man åstadkomma genom riktlinjer och genom lagstiftning
            som anger vad som kommer att begäras. Producentansvaret är en
            central del av detta. Detta är också en viktig del av Rioprocessen,
            men vi kan väl återkomma till den diskussionen vid ett annat tillfälle.
          </note>
          <note type="speaker">
            Anf. 54 MARGARETA WINBERG (s):
          </note>
          <note>
            Fru talman! Jag vill också tacka miljöministern för den här redogörelsen.
            Miljöministern talade bl.a.
          </note>
          <note>
            om ändrade konsumtions- och produktionsmönster. Jag delar den
            uppfattningen, samtidigt som jag inser hur oerhört svår en sådan
            förändring är.
          </note>
          <note>
            En grön tråd genom hela Riokonferensen är detta med bärkraftig
            utveckling. Det fordrar bl.a. ett förändrat konsumtions- och produktionsmönster.
          </note>
          <note>
            Men det fordrar också ett annat sätt att räkna, och miljöministern
            var inne på det.
          </note>
          <note>
            Under den socialdemokratiska regeringen tillsattes en utredning
            som nu är klar, nämligen Räkna med miljön. Den har varit ute på
            remiss.
          </note>
          <note>
            Remissinstanserna gav den nästan fullständigt stöd för de åtgärder
            som föreslogs. Vi hade hoppats att regeringen skulle ha utvecklat
            dessa tankar i kompletteringspropositionen i våras, men så blev
            inte fallet. Vi socialdemokrater skrev då i olika motioner att
            vi ville att regeringen skulle återkomma med förslag om t.ex.
            miljöindex, miljöindikatorer och miljöräkenskaper.
          </note>
          <note>
            Miljöministern tog upp detta litet grand i sin redogörelse nu.
            Det här är särskilt angeläget om vi i Sverige vill påverka dessa
            saker inom FN, OECD,
          </note>
          <note>
            EG och Nordiska ministerrådet. Såvitt jag kunde förstå, hänvisade
            miljöministern till
          </note>
          <note>
            Konjunkturinstitutet. Jag måste fråga om jag förstod saken rätt.
            Skulle de arbeta i fem år med att utreda detta? Menar miljöministern
            att det kommer att dröja fem år innan vi får en debatt om miljöräkenskaper
            i Sveriges riksdag?
          </note>
          <note>
            Anf. 55 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Nej, det menar jag inte. De har ett uppdrag, och
            det har även Statiska centralbyrån, på områdena nationalräkenskaper
            och BNP-
          </note>
          <note>
            beräkningar. Margareta Winberg vet lika bra som jag att detta
            är en viktig del också i ett internationellt sammanhang. OECD
            har hållit på med detta sedan 60-talet och ändå inte kommit särskilt
            långt. Det beror naturligtvis på hur ambitiös man är. Men detta
            sätt att dela ut uppdrag innebär att vi successivt kommer att
            ''tappa av''
          </note>
          <note>
            dem deras resultat. Men det kommer att vara en vid tidsram, eftersom
            det är ett mycket ambitiöst arbete.
          </note>
          <note type="speaker">
            Anf. 56 MARGARETA WINBERG (s):
          </note>
          <note>
            Fru talman! Det handlar om hur ambitiös man är.
          </note>
          <note>
            Just det! Jag vill veta hur ambitiös regeringen tänker vara.
            Tänker man lägga fram en proposition om dessa saker innan femårsperioden
            har gått ut?
          </note>
          <note>
            Anf. 57 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Svaret är ja.
          </note>
          <note type="speaker">
            Anf. 58 LENA KLEVENÅS (s):
          </note>
          <note>
            Fru talman! Min fråga gäller miljöbiståndet.
          </note>
          <note>
            Fattigdomen är ju den huvudsakliga orsaken till miljöförstöringen
            i u-länderna. De har inte ekonomiska och tekniska resurser att
            vidta de åtgärder som skulle behövas. Man har räknat ut att det
            behövs en resursöverföring på 750 miljarder kronor per år till
            u-världen för att komma til rätta med de värsta miljöförstörande
            förhållandena.
          </note>
          <note>
            U-länderna är ju mycket djupt skuldsatta, och penningflödet går
            från de fattiga länderna till de rika. Man brukar säga att för
            varje krona som investeras eller lånas till u-länderna får vi
            två tillbaka.
          </note>
          <note>
            Mot den bakgrunden och mot bakgrund av att vi i
          </note>
          <note>
            Sverige tänker minska biståndet till u-länderna, vilket jag beklagar,
            undrar jag hur regeringen har tänkt utforma miljöbiståndet, med
            tanke på att även u-länderna skall kunna uppfylla sin del i
          </note>
          <note>
            Agenda 21.
          </note>
          <note>
            Anf. 59 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Det är naturligtvis en stor fråga, som inte är så
            enkel att besvara. Det vore hyckleri att säga någonting annat.
            En del av detta kommer att finnas med i budgetpropositionen och
            ingår alltså i den normala beredningsprocessen.
          </note>
          <note>
            Jag är den första att också beklaga sänkningen av det svenska
            biståndet. Samtidigt kan man konstatera att Sverige ändå ligger
            i den övre klassen av nationer i fråga om bistånd. Jag tror att
            vi kommer att ligga över 0,9 % av BNP också efter det här neddragningsbeslutet.
            Vi håller också fast vid enprocentsmålet. Det är viktigt som grund.
          </note>
          <note>
            Rioprocessen som sådan kräver just en tydligare inriktning av
            biståndet mot miljöändamål. För att göra det möjligt för u-länderna
            att handla på egen hand deltar Sverige också i de skuldavskrivningsaktioner
            som förekommer, och vi värnar då i första hand om de allra fattigaste
            länderna. Det kommer vi att göra också i fortsättningen.
          </note>
          <note>
            Det finns också andra viktiga saker som påverkar u-ländernas
            möjligheter framöver. Dit hör naturligtvis utfallet av den s.k.
            Uruguayrundan, dvs. GATT-samtalen, som också betyder mycket för
            u-ländernas ekonomi. Världsbankschefen har talat om 50 miljarder
            kronor att vinna bara för uländerna vid en positiv utgång av GATT-
          </note>
          <note>
            förhandlingarna.
          </note>
          <note>
            Jag skall inte föregripa de kommande förhandlingarna. Som ni
            kommer ihåg från tidigare redogörelser tog regeringen fram extra
            resurser utöver biståndsmålet för innevarande budgetår, och detta
            redovisades också i Rio. De pengarna står till förfogande för
            påfyllning inom exempelvis
          </note>
          <note>
            Global Environment Fund, dvs. GEF-systemet, som är finansieringsmekanism
            för de två konventioner som jag nämnde, dvs. biologisk mångfald
            och klimatkonventionen.
          </note>
          <note>
            Arbetet med de konventionerna kommer att ta en del tid, men det
            är viktigt att FN-systemet framöver samlar sig till ett konkret
            bidrag på det här området. Sverige måste naturligtvis delta i
            det arbetet. Det kommer vi att göra.
          </note>
          <note type="speaker">
            Anf. 60 KARL-ERIK SVARTBERG (s):
          </note>
          <note>
            Fru talman! Det var en intressant redovisning. Jag är också glad
            över att miljöministern i redovisningen rättade till den fadäs
            som statsministern gjorde sig skyldig till i regeringsförklaringen,
            då han sade: ''Sverige kommer att aktivt följa upp de beslut som
            fattades vid FN:s miljökonferens.'' Jag har tidigare påpekat att
            det var en konferens om miljö och utveckling.
          </note>
          <note>
            Statsministern tappade alltså bort det andra ledet i konferensen.
            Det har miljöministern på ett fördelaktigt sätt pekat på både
            i sin redovisning i dag och i svar på frågor. Detta noterar jag
            med tacksamhet.
          </note>
          <note>
            Jag vill fråga om folkrörelsernas insats i arbetet.
          </note>
          <note>
            Svenska folkrörelser slöt sig inför Riokonferensen samman i en
            rådgivande kommitté, som fick namnet
          </note>
          <note>
            Miljö och utveckling 92, för att på olika sätt fungera som påtryckare.
            Om man lyckades med det eller inte får andra bedöma.
          </note>
          <note>
            Oavsett vilken uppfattning vi har om resultatet av
          </note>
          <note>
            Riokonferensen, vet vi att det viktiga arbetet är det som återstår,
            nämligen att göra Riokonferensens beslut till konkreta resultat.
          </note>
          <note>
            Därför skulle jag vilja fråga miljöministern: Kan svenska folkrörelser
            räkna med stöd från regeringen också i det konkreta uppföljningsarbetet?
          </note>
          <note>
            Anf. 61 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Jag tycker inte man skall göra alltför stor sak av
            det faktum att ett ord ibland tappas här och där. Det händer de
            bästa.
          </note>
          <note>
            Det är emellertid viktigt att betona att hela
          </note>
          <note>
            Riokonferensmaterialet handlar om miljö och utveckling. Ett av
            de grundläggande resultaten av konferensen är egentligen att man
            så tydligt i olika sammanhang erkänner det stora hinder som fattigdom
            utgör för att man skall kunna ta hand om miljön. Man kan inte
            begära att den som inte har bröd för dagen skall ta hand om miljön
            på det sätt som man kan kräva av oss. Det är därför vi har ett
            speciellt ansvar, och det kan inte nog betonas.
          </note>
          <note>
            Min uppfattning i fråga om folkrörelserna är att de skall bygga
            på ett decentraliserat sätt att arbeta, dvs. att arbetet i folkrörelserna
            skall förankras så långt det är möjligt och vara så spritt som
            möjligt.
          </note>
          <note>
            Regering och riksdag beviljar ju årligen medel för folkrörelserna
            för den verksamhet som de själva väljer att ägna sig åt.
          </note>
          <note>
            Man kan ju säga att det är självklart att staten skall göra det
            jobbet, att det är vi som skall bekosta arbetet och ställa medel
            till förfogande för alla som vill ha sådana, t.ex. studieorganisationerna
            och
          </note>
          <note>
            Folkbildningssverige i allmänhet. Det är ju ett viktigt första
            steg. När man svarar på remisserna får man naturligtvis själv
            tala om vad man vill göra med materialet; det skall inte komma
            några pekpinnar från annat håll. Därefter får vi ta ställning
            till om det kommer några krav i samband med detta arbete. Jag
            hoppas att det här skall upplevas som så viktigt att det blir
            en integrerad del av folkrörelsernas normala arbete. Till detta
            har folkrörelserna vårt stöd. I en ekonomiskt kärv situation går
            jag inte längre än så.
          </note>
          <note type="speaker">
            Anf. 62 KARL-ERIK SVARTBERG (s):
          </note>
          <note>
            Fru talman! Vad jag var ute efter att framhålla med min fråga
            var att det krävs ganska konkreta insatser för att så att säga
            vända både tänkande och utveckling rätt. Det är stöd för detta
            omtänkande eller nytänkande i såväl folkrörelsers som regerings
            och riksdags arbete som behövs.
          </note>
          <note>
            Anf. 63 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Jag har lätt att instämma i detta. Jag har också
            markerat min inställning genom att säga att detta handlar om både
            vår roll som konsumenter och vår roll som medborgare. Dessutom
            handlar det naturligtvis om företagen, där många av förutsättningarna
            för vår miljö och vårt dagliga liv produceras.
          </note>
          <note>
            5 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:16 Godkännande av avtal om frihandel mellan Sverige och
            Färöarna, m.m.
          </note>
          <note>
            1992/93:17 Vissa ersättningar till sjukvårdshuvudmännen, m.m.
          </note>
          <note>
            1992/93:45 Dubbelbeskattningsavtal mellan
          </note>
          <note>
            Sverige och Mexiko
          </note>
          <note>
            1992/93:46 Ett nationellt smittskyddsinstitut m.m.
          </note>
          <note>
            1992/93:77 Väpnad styrka för tjänstgöring utomlands
          </note>
          <note>
            1992/93:108 Skattelättnader vid utskiftning av aktier i riskkapitalbolag,
            m.m.
          </note>
          <note>
            Skrivelse
          </note>
          <note>
            1992/93:13 Redogörelse med anledning av FN:s konferens om miljö
            och utveckling år 1992 --
          </note>
          <note>
            UNCED
          </note>
          <note>
            Motionerna
          </note>
          <note>
            med anledning av prop. 1992/93:1 Universitet och högskolor --
            frihet för kvalitet
          </note>
          <note>
            1992/93:Ub1 av Gullan Lindblad och Göthe
          </note>
          <note>
            Knutson (m)
          </note>
          <note>
            1992/93:Ub2 av Kristina Svensson m.fl. (s)
          </note>
          <note>
            1992/93:Ub3 av Inger Hestvik och Sinikka Bohlin
          </note>
          <note>
            (s)
          </note>
          <note>
            1992/93:Ub4 av Gullan Lindblad och Göthe
          </note>
          <note>
            Knutson (m)
          </note>
          <note>
            1992/93:Ub5 av Ulf Melin och Christer Lindblom
          </note>
          <note>
            (m, fp)
          </note>
          <note>
            1992/93:Ub6 av Anders G Högmark och Bengt
          </note>
          <note>
            Rosén (m, fp)
          </note>
          <note>
            1992/93:Ub7 av Margareta Israelsson (s)
          </note>
          <note>
            1992/93:Ub8 av Ingrid Andersson och Iréne
          </note>
          <note>
            Vestlund (s)
          </note>
          <note>
            1992/93:Ub9 av Ingrid Andersson och Iréne
          </note>
          <note>
            Vestlund (s)
          </note>
          <note>
            1992/93:Ub10 av Gunnar Thollander m.fl. (s)
          </note>
          <note>
            1992/93:Ub11 av Bo Holmberg och Britta Sundin
          </note>
          <note>
            (s)
          </note>
          <note>
            1992/93:Ub12 av Lena Hjelm-Wallén m.fl. (s)
          </note>
          <note>
            1992/93:Ub13 av andre vice talman Christer
          </note>
          <note>
            Eirefelt (fp)
          </note>
          <note>
            1992/93:Ub14 av Sigge Godin (fp)
          </note>
          <note>
            1992/93:Ub15 av Karin Israelsson (c)
          </note>
          <note>
            1992/93:Ub16 av Kjell Ericsson och Roland Lében
          </note>
          <note>
            (c, kds)
          </note>
          <note>
            1992/93:Ub17 av Lennart Brunander (c)
          </note>
          <note>
            1992/93:Ub18 av Karin Starrin m.fl. (c, s, m, fp, kds, nyd, v)
          </note>
          <note>
            1992/93:Ub19 av Larz Johansson (c)
          </note>
          <note>
            1992/93:Ub20 av Stina Gustavsson och Birgitta
          </note>
          <note>
            Carlsson (c)
          </note>
          <note>
            1992/93:Ub21 av Stina Gustavsson och Marianne
          </note>
          <note>
            Jönsson (c)
          </note>
          <note>
            1992/93:Ub22 av Larz Johansson m.fl. (c)
          </note>
          <note>
            1992/93:Ub23 av Björn Samuelson m.fl. (v)
          </note>
          <note>
            1992/93:Ub24 av Ian Wachtmeister m.fl. (nyd)
          </note>
          <note>
            1992/93:Ub25 av Christina Linderholm (c)
          </note>
          <note>
            1992/93:Ub26 av Karin Pilsäter (fp)
          </note>
          <note>
            med anledning av prop. 1992/93:2 Vissa organisatoriska frågor
            inom trafiksäkerhetsområdet
          </note>
          <note>
            1992/93:T2 av Maj-Inger Klingvall och Ewa
          </note>
          <note>
            Hedkvist Petersen (s)
          </note>
          <note>
            1992/93:T3 av Elver Jonsson (fp)
          </note>
          <note>
            1992/93:T4 av Sten-Ove Sundström m.fl. (s)
          </note>
          <note>
            med anledning av prop. 1992/93:4 Villkorlig frigivning, m.m.
          </note>
          <note>
            1992/93:Ju1 av Ingbritt Irhammar och Sven-Olof
          </note>
          <note>
            Petersson (c)
          </note>
          <note>
            1992/93:Ju2 av Karl Gustaf Sjödin m.fl. (nyd)
          </note>
          <note>
            1992/93:Ju3 av Hans Göran Franck m.fl. (s)
          </note>
          <note>
            1992/93:Ju4 av John Andersson m.fl. (v)
          </note>
          <note>
            1992/93:Ju5 av Lars-Erik Lövdén m.fl. (s)
          </note>
          <note>
            med anledning av prop. 1992/93:8 Den svenska trafikskadelagens
            anpassning till EG:s regelverk m.m.
          </note>
          <note>
            1992/93:L1 av John Andersson m.fl. (v)
          </note>
          <note>
            1992/93:L2 av Jan Sandberg (m)
          </note>
          <note>
            med anledning av prop. 1992/93:9 Inlandsbanan
          </note>
          <note>
            1992/93:T5 av Birger Rosqvist m.fl. (s)
          </note>
          <note>
            1992/93:T6 av Erik Artur Egervärn och Ulf
          </note>
          <note>
            Björklund (c,kds)
          </note>
          <note>
            1992/93:T7 av Bengt Hurtig m.fl. (v)
          </note>
          <note>
            med anledning av prop. 1992/93:24 Skolskjuts m.m.
          </note>
          <note>
            1992/93:Ub27 av Lena Hjelm-Wallén m.fl. (s)
          </note>
          <note>
            1992/93:Ub28 av Björn Samuelson m.fl. (v)
          </note>
          <note>
            med anledning av prop. 1992/93:26 Fortsatt giltighet av 1952
            års tvångsmedelslag
          </note>
          <note>
            1992/93:Ju6 av John Andersson (v)
          </note>
          <note>
            med anledning av prop. 1992/93:36 Vissa frågor om den kommunala
            ekonomin
          </note>
          <note>
            1992/93:Fi1 av Lars Werner m.fl. (v)
          </note>
          <note>
            1992/93:Fi2 av Ivar Franzén (c)
          </note>
          <note>
            1992/93:Fi3 av Hans Gustafsson m.fl. (s)
          </note>
          <note>
            med anledning av prop. 1992/93:38 Ändring i produktansvarslagen
            (1992:18) m.m.
          </note>
          <note>
            1992/93:L3 av John Andersson m.fl. (v)
          </note>
          <note>
            1992/93:L4 av Maj-Lis Lööw m.fl. (s)
          </note>
          <note>
            med anledning av prop. 1992/93:69 Ombildning av föreningsbanker
          </note>
          <note>
            1992/93:N1 av Leif Marklund och Håkan
          </note>
          <note>
            Strömberg (s)
          </note>
          <note>
            1992/93:N2 av Rolf L Nilson m.fl. (v)
          </note>
          <note>
            6 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 22 oktober
          </note>
          <note>
            1992/93:15 av Sten-Ove Sundström (s) till kommunikationsministern
            om järnvägsförbindelserna på Nordkalotten:
          </note>
          <note>
            Utvecklingen i Sovjetunionen har aktualiserat sammankopplingar
            av järnvägsförbindelser på
          </note>
          <note>
            Nordkalotten. Det gäller bl.a. två förbindelser via
          </note>
          <note>
            Finland till Ryssland. I Ryssland har redan parlamentet tagit
            principbeslut att bygga spåravsnittet från Alakurtti till finska
            gränsen, en sträcka av 68 km. Därmed har även Finlands planer
            på den s.k. Sallabanan aktualiserats.
          </note>
          <note>
            Med de pågående utbyggnaderna och ihopkopplingarna av järnvägarna
            mellan Finland och Ryssland öppnas kommunikationerna dels mot
          </note>
          <note>
            Kolahalvön, dels mot hela norra Ryssland.
          </note>
          <note>
            Det innebär att det svenska järnvägsnätet via
          </note>
          <note>
            Haparanda kan användas för transporter till bl.a.
          </note>
          <note>
            Murmansk och vidare österut efter den transsibiriska järnvägen.
          </note>
          <note>
            Järnvägstransporter efter den transsibiriska järnvägen kommer
            att betyda halverade frakttider för containergods mellan Fjärran
            Östern och
          </note>
          <note>
            Skandinavien.
          </note>
          <note>
            Det finns ett ökat intresse från svensk sida att utveckla handeln
            med Murmanskområdet, såväl när det gäller mineraler som skogsprodukter.
          </note>
          <note>
            Ett hinder för att effektivisera transportarbetet på järnväg
            mellan länderna på Nordkalotten är den skillnad i spårbredd som
            finns mellan länderna.
          </note>
          <note>
            Järnvägsterminalen i Haparanda behöver moderniseras och en s.k.
            omaxlingsanläggning behöver byggas om Sverige skall ha en chans
            att delta i den ökande handeln på Nordkalotten.
          </note>
          <note>
            För närvarande tycks allt intresse från svensk sida vara inriktat
            på att utveckla och snabba upp kommunikationerna ned mot Centraleuropa,
            medan de viktiga järnvägsförbindelserna mot
          </note>
          <note>
            Nordkalotten och Kolahalvön inte tycks få någon del av de infrastruktursatsningar
            som nu planeras över hela landet.
          </note>
          <note>
            Med hänvisning till det anförda vill jag till kommunikationsministern
            ställa följade frågor:
          </note>
          <note>
            1. Vilka åtgärder är kommunikationsministern beredd att vidta
            för att modernisera omlastningsterminalen i Haparanda?
          </note>
          <note>
            2. Är statsrådet beredd att verka för att byggandet av en omaxlingsstation
            i Haparanda kommer till stånd?
          </note>
          <note>
            3. Vilka åtgärder planerar statsrådet för att förbättra järnvägstrafiken
            på Nordkalotten mot
          </note>
          <note>
            Finland?
          </note>
          <note>
            7 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 20 oktober
          </note>
          <note>
            1992/93:83 av Sten-Ove Sundström (s) till miljöministern om freonutsläppen
            vid skrotning av kylfartyg:
          </note>
          <note>
            Skrotningen av kylfartyg har i ökad utsträckning flyttats från
            Europa till u-länderna. Främst därför att det där är billigare
            arbetskraft men också därför att miljökraven är begränsade. Dvs.
            när kylbåtarna med sina freonbaserade köldsystem läggs upp för
            skrotning så finns ingen utrustning för att tillvarata eller bryta
            ner freonerna. De blåses rätt ut i luften och förstör därmed vårt
            viktiga och livsnödvändiga ozonlager.
          </note>
          <note>
            Av de många kylfartyg som nu skrotas i u-länderna sker sammanlagt
            utsläpp av många tusen ton freon till stor skada för vår gemensamma
            miljö.
          </note>
          <note>
            Mot denna bakgrund vill jag till chefen för
          </note>
          <note>
            Miljödepartementet ställa följande fråga:
          </note>
          <note>
            Vilka åtgärder är statsrådet beredd att vidta för att snabbt
            få till stånd internationella överenskommelser som stoppar dessa
            stora och farliga freonutsläpp?
          </note>
          <note>
            1992/93:84 av Ingbritt Irhammar (c) till statsrådet
          </note>
          <note>
            Alf Svensson om Turkiet och de mänskliga rättigheterna:
          </note>
          <note>
            Den turkiska koalitionsregeringen, som tillträdde för ett år
            sedan, lovade vid sitt tillträde att värna respekten för mänskliga
            rättigheter i landet och införa demokratisering av det turkiska
            samhället.
          </note>
          <note>
            Rapporter från bl.a. Amnesty International och
          </note>
          <note>
            Human Rights Foundation of Turkey (HRFT) visar att dessa löften
            inte har infriats. Enligt en nyligt publicerad rapport från HRFT
            konstateras grova kränkningar av de mänskliga rättigheterna under
            första halvåret i Turkiet. HRFT gör den bedömningen att antalet
            dödade under första halvåret når en nivå, som påminner om situationen
            vid militärkuppen 1980. I dokumentet konstateras att 1 038 personer
            under årets första sex månader har dödats vid tortyr, husrazzior,
            av okända gärningsmän, av säkerhetsstyrkor m.m. Tortyren fortsätter
            att användas systematiskt. Journalister har mördats och tidskrifter
            och tidningar konfiskeras.
          </note>
          <note>
            Mot denna bakgrund vill jag fråga statsrådet:
          </note>
          <note>
            Ämnar den svenska regeringen agera för att utöva påtryckningar
            mot den turkiska regeringen att respektera de mänskliga rättigheterna?
          </note>
          <note type="speaker">
            1992/93:85 av Karin Pilsäter (fp) till miljöministern om överlåtbara
            utsläppsrätter:
          </note>
          <note>
            Enligt uppgifter i media kommer överlåtbara utsläppsrätter att
            prövas på allvar och en s.k.
          </note>
          <note>
            kvävebubbla planeras över Stockholmsregionen redan 1994. Modellen
            nämndes i kompletteringspropositionen, men utan att regeringen
            konkretiserade hur den avsåg gå vidare på detta område.
          </note>
          <note>
            På vilket sätt avser miljöministern verka för att användningen
            av överlåtbara utsläppsrätter ökar i
          </note>
          <note>
            Sverige?
          </note>
          <note type="speaker">
            1992/93:86 av Nils T Svensson (s) till näringsministern om verkställande
            direktörers förmåner i årsredovisningen:
          </note>
          <note>
            Under senare tid har framgått att de förmåner, utöver lön, som
            verkställande direktörer i aktiebolag erhåller, uppgår till betydande
            belopp.
          </note>
          <note>
            Är statsrådet beredd att föreslå ändring i lagen om aktiebolag
            så att uppgifter om verkställande direktörers förmåner redovisas
            i bolagens årsredovisningar?
          </note>
          <note type="speaker">
            1992/93:87 av Wiggo Komstedt (m) till justitieministern om översyn
            av våldsbrotten:
          </note>
          <note>
            Det råa och allt grövre våldet är ett allt större problem i vårt
            land. Helt vanliga medborgare, utan något som helst brottsligt
            förflutet, avrättas i sina hem eller på öppen gata. Dessa grova
            våldsverkare uppträder allt oftare två eller flera tillsammans,
            vilket gör att vår nuvarande lagstiftning inte gör det möjligt
            att döma någon för mord eller dråp.
          </note>
          <note>
            Det svenska samhället accepterar inte -- och skall inte heller
            acceptera -- att mördare går fria för att brottet utförts av flera
            tillsammans. Som redan är känt kommer regeringen att lägga fram
            förslag till riksdagen om straffskärpning på flera områden.
          </note>
          <note>
            Vilka lagändringar förbereder justitieministern på det av mig
            åberopade området?
          </note>
          <note type="speaker">
            1992/93:88 av Patrik Norinder (m) till miljöministern om överlåtelse
            av utsläppskvoter:
          </note>
          <note>
            Enligt en tidskriftsartikel nyligen (Veckans Affärer nr 41 1992)
            är miljöministern nu positiv till handel med överlåtelsebara utsläppskvoter
            i Sverige.
          </note>
          <note>
            Miljöministern uppges vilja pröva en miljöbubbla över Stockholm
            och Mälardalen redan 1994.
          </note>
          <note>
            Vilka åtgärder avser miljöministern aktivt att medverka till
            för att överlåtelsebara utsläppskvoter prövas i Sverige de närmaste
            åren?
          </note>
          <note>
            1992/93:89 av Hans Stenberg (s) till arbetsmarknadsministern
            om byggarbetslösheten i
          </note>
          <note>
            Västernorrland:
          </note>
          <note>
            Byggarbetslösheten i Västernorrland beräknas uppgå till nära
            35 % i början av 1993. Samtidigt finns ett mycket stort antal
            anläggningsarbeten som kan startas med mycket kort varsel. Exempelvis
            finns väg och brobyggen för sammanlagt 243
          </note>
          <note>
            miljoner kronor som kan startas redan första kvartalet 1993.
            Enligt Vägverkets bedömning skulle det ge sysselsättning för ca
            200 personer under ett år. Dessutom finns en lång rad andra byggprojekt
            som skulle kunna startas med kort varsel.
          </note>
          <note>
            Min fråga är därför:
          </note>
          <note>
            Vilka åtgärder avser arbetsmarknadsministern att vidta för att
            minska arbetslösheten bland byggnadsarbetarna i Västernorrland?
          </note>
          <note type="speaker">
            1992/93:90 av Georg Andersson (s) till kommunikationsministern
            om den regionalpolitiskt motiverade flygtrafiken:
          </note>
          <note>
            Konkurrenskommitténs förslag beträffande avreglering av flygtrafiken
            innebar att en mindre avgift skulle läggas på alla flygresor.
            Därmed skulle resurser skapas för att möjliggöra bidrag eller
            statlig upphandling av regionalt viktig trafik som ej är företagsekonomiskt
            bärkraftig.
          </note>
          <note>
            Regeringen har nu avreglerat flyget utan att försäkra sig om
            resurser till olönsam men ur regionalpolitisk synpunkt viktig
            trafik. Det föreligger därför risk för att flygtrafik till orter
            som
          </note>
          <note>
            Lycksele, Vilhelmina, Kramfors, Gällivare,
          </note>
          <note>
            Arvidsjaur m.fl. inte kan upprätthållas.
          </note>
          <note>
            Mot denna bakgrund vill jag fråga kommunikationsministern:
          </note>
          <note>
            Vilka åtgärder är kommunikationsministern beredd att vidta för
            att förhindra att företagsekonomiskt olönsam men regionalpolitiskt
            välmotiverad flygtrafik upphör?
          </note>
          <note>
            1992/93:91 av Annika Åhnberg (-) till miljöministern om kärnkraftens
            säkerhetsproblem:
          </note>
          <note>
            Allvarliga säkerhetsproblem har lett till att fem av
          </note>
          <note>
            Sveriges tolv kärnreaktorer stängts av. Det gäller de äldsta
            reaktorerna och farhågor väcks om att detta bara är början på
            en rad problem, som följer med reaktorernas ökande ålder.
          </note>
          <note>
            Samtidigt aktualiseras frågan om kärnkraftens avveckling eller
            rättare sagt om den icke-avveckling som pågår. Det mest rimliga
            vore om stoppet för några av reaktorerna förlängdes in i evigheten
            och därmed blev början på den avveckling som faktiskt bekräftats
            i flera riksdagsbeslut, men ännu lyser med sin frånvaro.
          </note>
          <note>
            Krav har väckts om att genom en offentlig hearing få säkerhetsproblemen
            och myndigheternas agerande i samband med de nu upptäckta problemen
            belysta.
          </note>
          <note>
            Jag vill därför fråga miljöministern:
          </note>
          <note>
            Avser regeringen ta initiativ till en offentlig hearing kring
            kärnkraftens säkerhetsproblem?
          </note>
          <note>
            8 § Kammaren åtskildes kl. 15.49.
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början t.o.m. 3 §
            anf. 46 och
          </note>
          <note>
            av talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
