<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--36</head>
          <docDate when="1992-12-02">1992-12-02</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 26 november.
          </note>
          <note>
            2 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1992/93:139 och 148 till lagutskottet
          </note>
          <note>
            Motionerna
          </note>
          <note>
            1992/93:Sk11--Sk22 till skatteutskottet
          </note>
          <note>
            3 § Beslut rörande utskottsbetänkanden som slutdebatterats den
            25 november
          </note>
          <note>
            Företogs till avgörande lagutskottets betänkande
          </note>
          <note>
            1992/93:LU4, utrikesutskottets betänkanden
          </note>
          <note>
            1992/93:UU2 och UU7, kulturutskottets betänkanden 1992/93:KrU4,
            KrU5 och KrU6, näringsutskottets betänkanden 1992/93:NU4, NU5
          </note>
          <note>
            och NU6 samt bostadsutskottets betänkanden
          </note>
          <note>
            1992/93:BoU1, BoU2 och BoU3 (beträffande debatten i dessa ärenden,
            se prot. 31).
          </note>
          <note>
            Lagutskottets betänkande LU4
          </note>
          <note>
            Utskottets hemställan bifölls med 273 röster mot 14
          </note>
          <note>
            för motion L425 av Barbro Westerholm. 2
          </note>
          <note>
            ledamöter avstod från att rösta.
          </note>
          <note>
            Utrikesutskottets betänkande UU2
          </note>
          <note>
            Utskottets hemställan bifölls.
          </note>
          <note>
            Utrikesutskottets betänkande UU7
          </note>
          <note>
            Utskottets hemställan bifölls.
          </note>
          <note>
            Kulturutskottets betänkande KrU4
          </note>
          <note>
            Utskottets hemställan bifölls.
          </note>
          <note>
            Kulturutskottets betänkande KrU5
          </note>
          <note>
            Utskottets hemställan bifölls.
          </note>
          <note>
            Kulturutskottets betänkande KrU6
          </note>
          <note>
            Utskottets hemställan bifölls.
          </note>
          <note>
            Näringsutskottets betänkande NU4
          </note>
          <note>
            Utskottets hemställan bifölls.
          </note>
          <note>
            Näringsutskottets betänkande NU5
          </note>
          <note>
            Mom. 1 (registreringsavgifter avseende elmateriel)
          </note>
          <note>
            Utskottets hemställan -- som ställdes mot motion
          </note>
          <note>
            N4 av Hans Nyhage och Lars Björkman i motsvarande del -- bifölls
            med acklamation.
          </note>
          <note>
            Mom. 2--5
          </note>
          <note>
            Utskottets hemställan bifölls.
          </note>
          <note>
            Näringsutskottets betänkande NU6
          </note>
          <note>
            Utskottets hemställan bifölls.
          </note>
          <note>
            Bostadsutskottets betänkande BoU1
          </note>
          <note>
            Mom. 1 (genomförande av detaljplan genom fastighetsreglering
            i vissa fall)
          </note>
          <note>
            Utskottets hemställan bifölls med 281 röster mot 19
          </note>
          <note>
            för reservation 1 av Dan Eriksson i Stockholm.
          </note>
          <note>
            Mom. 4 (ersättning för kostnader vid förrättningsförfarandet)
          </note>
          <note>
            Utskottets hemställan bifölls med 281 röster mot 20
          </note>
          <note>
            för reservation 3 av Dan Eriksson i Stockholm.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Bostadsutskottets betänkande BoU2
          </note>
          <note>
            Utskottets hemställan bifölls.
          </note>
          <note>
            Bostadsutskottets betänkande BoU3
          </note>
          <note>
            Utskottets hemställan bifölls.
          </note>
          <note>
            Meddelande om samlad votering
          </note>
          <note>
            Talmannen meddelade att konstitutionsutskottets betänkanden KU7,
            KU9 och KU10, finansutskottets betänkande FiU11, skatteutskottets
            betänkande SkU12, justitieutskottets betänkanden JuU8, JuU9 och
          </note>
          <note>
            JuU10, lagutskottets betänkanden LU6, LU7,
          </note>
          <note>
            LU8, LU9, LU12, LU13 och LU24 samt utrikesutskottets betänkanden
            UU4, UU5, UU6,
          </note>
          <note>
            UU10 och UU11 skulle avgöras i ett sammanhang efter avslutad
            debatt.
          </note>
          <note>
            4 § Allmänna helgdagar, m.m.
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1992/93:KU7 Allmänna helgdagar, m.m.
          </note>
          <note type="speaker">
            Anf. 1 CATARINA RÖNNUNG (s):
          </note>
          <note>
            Fru talman! Jag skall tala för den socialdemokratiska reservationen.
            Vi upprepar förra årets nej till att utreda frågan om att göra
            nationaldagen till helgdag och sålunda arbetsfri.
          </note>
          <note>
            Utskottsmajoriteten säger nej till en översyn av det offentliga
            belöningssystemet. Moderater, folkpartister, ny- och kristdemokrater
            uttalar sympati för denna översyn, vars syfte är, hör och häpna,
            att återinföra ordensväsendet i Sverige.
          </note>
          <note>
            Jag hoppas på en kort debatt. Riksdagen skall i ekonomiska orostider
            inte öda alltför mycket kraft och tid på perifera politiska områden.
          </note>
          <note>
            Mot Socialdemokraternas uttryckliga vilja beslöt riksdagen förra
            året att frågan om att göra nationaldagen till helgdag skulle
            utredas. Frågan har en i hög grad ekonomisk aspekt. En arbetsfri
            dag till på året innebär att BNP åderlåts med någon procent. Hur
            mycket det exakt kostar beror naturligtvis på var i veckan nationaldagen
            infaller och om t.ex. klämdagar uppstår.
          </note>
          <note>
            Vi har för närvarande ingen ekonomisk tillväxt alls, vilket är
            ett alarmerande symtom på att allt inte står väl till i riket.
            För första gången sedan andra världskriget sjunker BNP i år och
            väntas sjunka även nästa år.
          </note>
          <note>
            Jag vill också erinra om att LO haft starka invändningar mot
            att de som inte avtalat sig till rätten till två extra semesterdagar
            lagvägen skulle få dem slopade i ett av de krispaket som tillkom
            för att sanera vår ekonomi. Att i detta läge utreda om en eventuell
            ny arbetsfri dag för alla skall införas är mot denna bakgrund
            stötande.
          </note>
          <note>
            Vi socialdemokrater anser att nationaldagen firas under värdiga
            former redan i dag.
          </note>
          <note>
            Fru talman! Regeringen har inte lyft ett finger för att effektuera
            riksdagsmajoritetens beställning om utredning, fastän man har
            haft ett år på sig. Detta har framkommit vid en förfrågan hos
            statsrådsberedningen. Man hänvisar till det rådande ekonomiska
            läget och handlar enligt min mening omdömesgillt. Jag yrkar bifall
            till sreservationen.
          </note>
          <note>
            Moderater, folkpartister, nydemokrater och kds:are anser att
            det finns fog för att ordensystemet införs på nytt. Det avskaffades
            1975. Så här uttalar sig reservanterna: ''Under den tid som därefter''
            --
          </note>
          <note>
            alltså efter 1975 -- ''förflutit har de argument som låg till
            grund för reformen förlorat mycket av sin tyngd, medan betydelsen
            av de historiska traditionerna fått en starkare betoning. Det
            har framkommit behov av ett mer nyanserat offentligt belöningssystem
            -- -- --.'' Vilka behov? För vem?
          </note>
          <note>
            Detta, fru talman, är ju bara lösa och luddiga påståenden. Jag
            anser att Sverige varit mer modernt och framsynt än övriga länder
            och avskaffat en del av de nådevedermälen som för det mesta följer
            med i den statliga befordringsgången.
          </note>
          <note>
            Traditioner är inte enbart av godo därför att de är historiska
            -- långt därifrån. En evig företeelse som löper genom historien
            är naturligtvis den mänskliga fåfängan, omöjlig att utrota förvisso,
            men kanske möjlig att något stävja i en modern demokrati.
          </note>
          <note>
            För den som vill få en annan invinkling på ordensväsendet vill
            jag varmt rekommendera en essä i ämnet av Ingemar Hedenius. Den
            återfinns i samlingen ''Den oanständiga anständigheten''. Om man
            uppskattar satir över brackighet utlovar jag stort utbyte av texten.
          </note>
          <note type="speaker">
            Anf. 2 HENRIK S JÄRREL (m):
          </note>
          <note>
            Fru talman! Jag skall när det gäller allmänna helgdagar tala
            å utskottsmajoritetens vägnar och när det gäller det svenska ordensväsendet
            å utskottsminoritetens vägnar.
          </note>
          <note>
            Frågan huruvida den svenska nationaldagen, tillika svenska flaggans
            dag, skall bli allmän helgdag har i omgångar behandlats i motioner
            här i riksdagen.
          </note>
          <note>
            Även frågor om att avskaffa, inrätta eller flytta om andra allmänna
            helgdagar har under åren väckts.
          </note>
          <note>
            De allmänna helgdagarna finns nu samlade i en särskild lag som
            trädde i kraft den 1 januari 1990. I
          </note>
          <note>
            lagen definieras närmare vad som avses med allmän helgdag samt
            namnges dessa.
          </note>
          <note>
            Lagen anger i första hand borgerliga helgdagar i bemärkelsen
            arbetsfria dagar, medan helgdagar i kyrklig mening fastställs
            av kyrkomötet genom kyrklig kungörelse. Borgerliga och kyrkliga
            helgdagar sammanfaller för närvarande i de flesta fall.
          </note>
          <note>
            Frågan om antal och placering av s.k. allmänna helgdagar har
            i regel en betydande rättsverkan och ganska stora samhällsekonomiska
            konsekvenser.
          </note>
          <note>
            Flera av våra nuvarande allmänna helgdagar och deras inplacering
            i almanackan inbjuder till en generös planering av s.k. klämdagar,
            dvs. att en eller flera ordinarie arbetsdagar som föregår en eller
            flera allmänna helgdagar förvandlas till lediga dagar genom kompenserad
            tid för övertidsarbete, genom styckvisa semesterdagar eller kanske
            rent av genom sjukskrivning, vad vet jag.
          </note>
          <note>
            Produktionsbortfallet blir härigenom betydande för en redan hårt
            ansträngd samhällsekonomi.
          </note>
          <note>
            Frågan om att införa nya allmänna helgdagar bör därför inte prövas
            med mindre än att någon eller några andra slopas i stället. Det
            kan ha sitt intresse att i detta sammanhang erinra, fru talman,
            om att man i Storbritannien nyligen har beslutat sig för att avskaffa
            första maj där som en allmän helgdag.
          </note>
          <note>
            Konstitutionsutskottet är dock inte berett att i det nu aktuella
            sammanhanget förorda att vissa helgdagar avskaffas. Frågan om
            antalet helgdagar är för övrigt föremål för behandling i finansutskottet
            med anledning av motioner väckta i anslutning till proposition
            1992/93:50 om åtgärder för att stabilisera den svenska ekonomin.
          </note>
          <note>
            Konstitutionsutskottet har både 1990 och 1991
          </note>
          <note>
            behandlat motioner om att göra nationaldagen till allmän helgdag.
            Senast uttalade utskottet -- väl medvetet om frågans ekonomiska
            aspekter -- att frågan på lämpligt sätt borde bli föremål för
            utredning. Riksdagen beslutade att som sin mening ge regeringen
            detta till känna. Ännu har dock inget förljudits i denna del från
            regeringskansliet -- det är helt rätt som Catarina Rönnung anmärkte.
          </note>
          <note>
            Vid förnyad prövning av frågan nu med anledning av Harald Bergströms
            och Anders G Högmarks motion har konstitutionsutskottet inte funnit
            anledning till något ytterligare tillkännagivande utan vidhåller
            sitt tidigare ställningstagande.
          </note>
          <note>
            Fru talman! Mot denna bakgrund yrkar jag bifall till utskottets
            hemställan i betänkande 1992/93:KU7
          </note>
          <note>
            såvitt avser moment 1 och avslag på motionerna
          </note>
          <note>
            K813, K821 och K825 i motsvarande del.
          </note>
          <note>
            Beträffande frågan om ordensväsendet m.m. vill jag anföra följande.
            1975 års reformering av det offentliga belöningssystemet innebar
            en rejäl dränering av det svenska ordensväsendet såvitt avser
            svenska medborgares möjligheter att motta
          </note>
          <note>
            Kungl. Maj:ts orden såsom erkänsla för viktiga samhällsinsatser.
          </note>
          <note>
            Enligt den då, och även nu, förhärskande socialdemokratiska doktrinen
            återspeglade detta belöningssystem ''en gången tids samhällssyn'';
          </note>
          <note>
            ''ordnarna kunde inte anses fylla sin uppgift som belöning och
            erkänsla''.
          </note>
          <note>
            Det är en lustig tanke, fru talman, att erinra sig --
          </note>
          <note>
            och möjligen också något av ödets ironi -- att i många socialistiska
            stater sågs på den tiden, ganska nyligen för övrigt, potentater
            av skilda kulörer vandra runt som behängda operetthjältar med
            diverse grannlåt och tingeltangel på kavajuppslaget. Nu är det
            visserligen statssocialismen som hör till en gången tids samhällssyn.
            Någon form av synbar belöning för dem som fick den att slutligen
            packa ihop vore möjligen på sin plats!
          </note>
          <note>
            Nåväl, utskottets majoritet anser nu att en översyn av det offentliga
            belöningssystemet bör anstå intill dess det tydligare visats att
            ett mer utvecklat belöningssystem skulle kunna fylla sin uppgift.
            När och hur detta tydligare skall visa sig i praktiken, därom
            ger majoriteten inget besked.
          </note>
          <note>
            Det är tvärtom så, att både historiska och praktiska skäl nu
            länge nog talat för ett mer nyanserat, offentligt belöningssystem
            än det som för närvarande gäller. Sverige är i dag nästan det
            enda land i Europa som saknar ett officiellt ordensväsende för
            de egna medborgarna. Och med tanke på de allt intensivare internationella
            och inomeuropeiska kontakterna och integrationssträvandena ter
            sig en sådan brist som anmärkningsvärd och främmande.
          </note>
          <note>
            Ett offentligt belöningssytem är ett billigt och ofta uppskattat
            sätt att visa erkänsla och tacksamhet för medborgerliga förtjänster
            och berömvärda insatser. Närmast av dessa skäl bör därför det
            offentliga belöningssystemet bli föremål för en nyanserad översyn.
            Detta bör riksdagen såsom sin mening ge regeringen till känna.
          </note>
          <note>
            Fru talman! Med det anförda yrkar jag bifall till reservation
            nr 2 under mom. 2, fogad till KU:s betänkande 1992/93:KU7 beträffande
            ordensväsendet och bifall till däri behandlade motioner samt avslag
            på utskottets hemställan i motsvarande del.
          </note>
          <note type="speaker">
            Anf. 3 CATARINA RÖNNUNG (s) replik:
          </note>
          <note>
            Fru talman! Jag har en fråga till Henrik S Järrel.
          </note>
          <note>
            Har Henrik Järrel någon aning om varför regeringen har varit
            så kallsinnig till en utredning om nationaldagen? Har Henrik Järrel
            möjligtvis andra informationer än vad jag har?
          </note>
          <note>
            Jag vill påminna om en sak som alla i den här kammaren är väl
            medvetna om, nämligen att vi har världens starkaste socialdemokrati
            i Sverige. Alla inser att det är dödfött att spekulera i att slopa
          </note>
          <note>
            Första maj som helgdag, även om vi på radio i morse kunde höra
            att man har gjort det i
          </note>
          <note>
            Storbritannien. Första maj är arbetarrörelsens helgdag. Den ingår
            i arbetarrörelsens hundraåriga historia. Det är en dag som firas
            till arbetets och arbetarnas ära. Det är en fin helgdag som man
            bör slå vakt om.
          </note>
          <note>
            Henrik Järrel var inne på ordensväsendet. Jag tyckte att han
            talade litet tvetungat. Det gamla ordensväsendet förde med sig
            att operetthjältar uppträdde med tingel-tangel på bröstet, sade
            han.
          </note>
          <note>
            Han ville att man skulle införa ett mera exklusivt och reformerat
            ordensväsende. Jag tycker att
          </note>
          <note>
            Sverige som en modern stat borde låta sig nöjas med att ordensväsendet
            avskaffades 1975. De som fortarande vill ha tingel-tangel på bröstet
            kan med litet tur och skicklighet komma i åtnjutande av någon
            trevlig medalj att hänga på bröstet.
          </note>
          <note type="speaker">
            Anf. 4 HENRIK S JÄRREL (m) replik:
          </note>
          <note>
            Fru talman! Att regeringen har förhållig sig avvaktande i den
            här frågan har säkert ett samband med den svåra ekonomiska situation
            som Sverige för närvarande befinner sig i. Men det hindrar inte
            att riksdagen har gjort sitt tillkännagivande. Som jag antydde
            har finansutskottet för närvarande till prövning propositionen
            om en ekonomisk politik för Sverige i kristider. Det kan förväntas
            att regeringen vill avvakta utskottets behandling av frågan.
          </note>
          <note>
            Och än en gång: Det är kanske inte fråga om att införa en ny
            helgdag, utan att möjligen se över om man kan göra omflyttningar
            och eventuellt avskaffa någon annan helgdag till förmån för införandet
            av en ny. Då framstår säkert för väldigt många människor just
            nationaldagen trots allt som mer naturligt än Första maj. Därmed
            säger jag inte att vi nödvändigtvis måste avskaffa Första maj,
            men det ligger nära till hands att avskaffa den helgdagen.
          </note>
          <note>
            Också i Storbritannien har ju arbetarrörelsen en utomordentligt
            stark ställning. Det bör noteras att man där har fattat beslut
            om ett avskaffande, vilket jag tycker är remarkabelt.
          </note>
          <note>
            Angående operetthjältar i öst vill jag framhålla att man där
            har dekorerat och medaljerat krigsveteraner och andra som på olika
            sätt på slagfälten utmärkt sig för att ha oskadliggjort oliktänkande.
            Det har man medaljerats för i både tid och otid. Vi reservanter
            anser att det svenska ordensväsendet, om det återinförs, naturligtvis
            skall premiera samhälleliga och värdefulla insatser gjorda till
            samhällets och andras gagn. Det skall inte uppfattas som något
            tingel-tangel. Tingeltanglet i öst har mer att göra med medaljer
            och tapperhetsutmärkelser än med ordensväsende.
          </note>
          <note type="speaker">
            Anf. 5 BENGT HURTIG (v):
          </note>
          <note>
            Fru talman! Jag har i huvudsak ingen annan mening än den som
            utskottet ger uttryck för i betänkandet.
          </note>
          <note>
            Jag ansluter mig till den socialdemokratiska reservationen under
            mom. 1, som gäller synen på nationaldagen.
          </note>
          <note>
            Vi i vårt parti anser att firandet av nationaldagen ger tillräckliga
            möjligheter för att uppmärksamma den dagens betydelse. Men det
            utesluter inte att jag anser att vi i riksdagen så småningom bör
            ta oss en funderare på fördelningen av helgdagar. Det sägs i betänkandet
            -- och Catarina Rönnung var också inne på detta -- att helgdagarna
            har avsevärd ekonomisk betydelse.
          </note>
          <note>
            Vi är alla mer eller mindre anhängare av en rörlig arbetsmarknad.
            Det innebär att folk som är goda vänner eller släkt med varandra
            skall kunna arbeta och bo på olika håll i landet men ändå kunna
            upprätthålla kontakt och ha möjlighet till samvaro i rimlig omfattning.
            För avkoppling och för samvaro med släkt och vänner spelar helgdagarna
            en stor roll. Från denna synpunkt är det olyckligt att i stort
            sett alla röda dagar i almanackan koncentreras till jul och första
            halvåret, medan det andra halvåret inte har mer än möjligtvis
            en röd lördag vid
          </note>
          <note>
            Allhelgonahelgen, som dessutom inte har någon helgdagsafton.
          </note>
          <note>
            Vid många arbetsplatser arbetar man full dag på fredagen före
            Alla helgons dag, eller också måste man arbeta in den ledighet
            som man tar ut under fredagseftermiddagen.
          </note>
          <note>
            Om det nu trots allt görs en översyn av helgdagarna i samband
            med synen på nationaldagen, borde man se på möjligheten att införa
            en helgdag under den långa, mörka hösten. Massor med norrlänningar,
            som mer eller mindre motvilligt har tvingats att arbeta i storstäderna,
            skulle glädjas åt ökade möjligheter till ett andningshål också
            under hösten.
          </note>
          <note>
            En sådan reform vore dessutom god personalvård.
          </note>
          <note>
            Tre sammanhängande dagars ledighet för alla någon gång under
            hösten får för min del gärna införas genom att man minskar antalet
            helgdagar på våren. En möjlighet vore att införa en svensk
          </note>
          <note>
            FN-dag en fredag i slutet av oktober.
          </note>
          <note>
            Fru talman! Med det anförda vill jag yrka bifall till reservation
            1.
          </note>
          <note type="speaker">
            Anf. 6 PEHR LÖFGREEN (m):
          </note>
          <note>
            Fru talman! Det är mig självfallet främmande att vilja överdramatisera
            utskottsmajoritetens yrkande om avslag på min motion. Jag kan
            ha viss förståelse för argumentet att riksdagen under den ekonomiska
            kris som vi nu genomgår skall ägna sig åt verkligt centrala frågor,
            åt ärenden som kan bidra till att dra oss upp ur det eländes elände
            som den internationella lågkonjunkturen försatt oss i.
          </note>
          <note>
            Fru talman! Samtidigt kan det med viss rätt göras gällande att
            vi i ett läge som innebär reformstopp skulle kunna ägna uppmärksamhet
            åt att i lugn och ro och utan stora åthävor rätta till beslut
            fattade av våra företrädare. Dessa beslut har uppenbarligen kommit
            till i stor hast och under trycket av en s.k.
          </note>
          <note>
            tidsanda, vilken förändras på samma sätt som kjollängden i dammodet.
          </note>
          <note>
            Jag kan inte frigöra mig från intrycket att utskottsmajoriteten
            skjutit ifrån sig den mödosamma uppgiften att sätta sig in i ärendet.
          </note>
          <note>
            Argumenteringen för avslag på motionen är närmast identisk med
            resonemanget i den proposition från 1973 som i ett slag avskaffade
            den mer än tvåhundraåriga traditionen att belöna medborgerliga
            insatser med tilldelande av någon av de kungliga ordnarna.
          </note>
          <note>
            Ont gjordes värre genom att ordensväsendet i viss utsträckning
            bibehölls, nämligen för utlänningar.
          </note>
          <note>
            Detta är en ordning som väckt och väcker förvirring och undran
            utomlands.
          </note>
          <note>
            Såväl i reservationen till 1973 års regeringsförslag som i min
            motion fastslås med all önskvärd tydlighet att systemet med ordnar,
            vilka med något slags automatik och i en hierarkisk skala tilldelades
            offentliga befattningshavare, överlevt sig själv och borde avskaffas.
            Samtidigt fastslås det legitima behovet av belöningar för framstående
            medborgerlig förtjänst. Detta behov skulle bättre kunna tillgodoses
            genom selektivt och återhållsamt utdelande av de traditionella
            ordnarna under statlig medverkan. På så sätt skulle man vidmakthålla
            en månghundraårig tradition och därmed följande prestige.
          </note>
          <note>
            Fru talman! Behovet av ett allmänt belöningsväsende har klart
            framgått av det ökade utnyttjandet efter 1970-talets mitt av Hans
          </note>
          <note>
            Majestät Konungens medalj, vilken utdelas i skilda grader utan
            statlig medverkan. Denna medalj har kommit att vinna stor uppskattning.
            Det rimmar illa med andan i 1973 års ordensreform att en statlig
            belöning, låt vara i Konungens namn, ersatts av en hovmedalj.
          </note>
          <note>
            Jag beklagar att utskottsmajoriteten inte på någon punkt redovisat
            sin syn på de i motionen framförda yrkandena, utan nöjt sig med
            ett återupprepande av de 1973 framförda, i dag starkt föråldrade,
            ståndpunkterna. I all synnerhet finns det skäl att efterlysa en
            seriös diskussion av det märkliga förhållande att ordnar kan tilldelas
            utlänningar men inte svenskar.
          </note>
          <note>
            Fru talman! Jag yrkar med hänvisning till vad jag sagt bifall
            till reservation nr 2 angående ordensväsendet.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 23 §.)
          </note>
          <note>
            5 § Riksdagsfrågor
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1992/93:KU9 Riksdagsfrågor
          </note>
          <note type="speaker">
            Anf. 7 ELVY SÖDERSTRÖM (s):
          </note>
          <note>
            Fru talman! I konstitutionsutskottets betänkande nr 9, Riksdagsfrågor,
            behandlas ett stort antal motioner vars förslag är föremål för
            utredningar av olika slag. Förslagen har lagts fram därför att
            man vill stärka riksdagens roll, förbättra ledamöternas arbetsmöjligheter
            och mycket annat.
          </note>
          <note>
            Jag vill inledningsvis säga att det inte bara är en gång som
            jag som ny ledamot av Sveriges riksdag har förvånats över den
            bild som har skapats av vårt arbete. En ledamot kan under de sammanträdesfria
            veckorna exempelvis besöka företag och skolor eller höra sig för
            hos kommuner och landsting om hur saker och ting fungerar. Man
            möts ändå av frågor från journalister och andra om vad man gjort
            under den lediga veckan.
          </note>
          <note>
            Detta har förvånat mig många gånger. Jag tycker att vi ledamöter
            själva har en stor uppgift just i att stärka riksdagens roll och
            anseende.
          </note>
          <note>
            Jag vill hänvisa till konstitutionsutskottets ordförande Thage
            G Petersons inlägg i debatten, för en tid sedan, om riksdagens
            arbetsformer. Det fanns i utskottsordförandens debattinlägg många
            fina förslag, som vi skall ta till vara.
          </note>
          <note>
            Fru talman! Jag har begärt ordet med anledning av den reservation
            som vi socialdemokrater har fogat till detta betänkande, en reservation
            om registrering av riksdagsledamöternas ekonomiska intressen.
          </note>
          <note>
            I första hand har naturligtvis de politiska partierna, i samband
            med nomineringar och annat, ett ansvar för detta. Men det hindrar
            inte att vi i likhet med
          </note>
          <note>
            Norge, eller andra länder, utreder möjligheten att göra de uppgifter
            som de facto redan nu är offentliga litet mera lättillgängliga.
          </note>
          <note>
            Vi anser, som sagt var, att en ännu större öppenhet gentemot
            våra väljare, och andra, gör att förtroendet för Sveriges riksdag
            och dess ledamöter ökar betydligt.
          </note>
          <note>
            Fru talman! Jag ber att få yrka bifall till den socialdemokratiska
            reservationen under mom. 3 i utskottets hemställan.
          </note>
          <note type="speaker">
            Anf. 8 HARRIET COLLIANDER (nyd):
          </note>
          <note>
            Fru talman! Betänkandet behandlar många riksdagsfrågor, men jag
            väljer att kommentera riksdagens öppnande, val till riksdagens
            utskott och information i riksdagen.
          </note>
          <note>
            Jag har nu varit i riksdagen i drygt ett år, men känner mig fortfarande
            nytillträdd. Jag betraktar ofta omgivningen med en utanförståendes
            ögon eller, kan man säga, med allmänhetens ögon.
          </note>
          <note>
            Jag har nu varit med om två riksmötens öppnande --
          </note>
          <note>
            förr sade man riksdagens högtidliga öppnande. Jag minns televisionssändningar
            med högtidsklädda ledamöter, inbjudna gäster och Karl XII:s drabanter.
          </note>
          <note>
            Jag vet att det är fru talmannen som bestämmer riksmötesprogrammet.
            Vi är många som önskar att traditionerna får komma till heders
            igen och att öppnandet återfår sin ålderdomliga och högtidliga
            prägel. Det ligger också ett symbolvärde i att göra riksdagens
            öppnande till fest och högtid. Vi vill att fru talmannen återinför
            den ordning som gällde vid riksdagens öppnande 1974, dvs. att
            ceremonien flyttas tillbaka till rikssalen på slottet.
          </note>
          <note>
            När det gäller riksdagens information vill jag åter anknyta till
            att jag fortfarande ibland ser verksamheten i riksdagen med den
            utanförståendes ögon. Riksdagens informationsmaterial är utomordentligt,
            ingen kritik mot detta. Men jag skulle vilja ge svenska folket
            en möjlighet att själva bilda sig en uppfattningen om hur arbetet
            här i riksdagen bedrivs. Jag skulle, så att säga, vilja visa det
            utan vinklad journalistik. I dag är det endast de stora debatterna
            som sänds direkt i televisionen. I
          </note>
          <note>
            övrigt är riksdagen hänvisad till korta sekundsnuttar i nyhetsprogrammen,
            där klippningen kan bli både hård och vinklad.
          </note>
          <note>
            Massmediernas förenklingar av den politiska debatten, och massmediernas
            attityd att skapa misstro mot politiker, har starkt bidragit till
            det politikerförakt som finns hos allmänheten. Det skulle kunna
            gå att ordna program från riksdagen som är både informativa och
            underhållande. Man skulle t.ex. kunna pröva att sända s.k. soffprogram
            på lördagsförmiddagarna, där den gångna veckans händelser kunde
            redovisas och kommenteras och där riktiga samtal kunde komma till
            stånd.
          </note>
          <note>
            Riksdagen skulle t.ex. kunna köpa programtid i någon satellit-TV-station.
          </note>
          <note>
            I våra två motioner som handlar om riksdagens information finns
            flera exempel på hur tekniken skulle kunna användas.
          </note>
          <note>
            När det gäller val till riksdagens utskott har vi föreslagit
            att uddatalsmetoden i dess ojämkade form skulle tillämpas vid
            fördelning av utskottsplatser. På det här sättet skulle man kunna
            garantera att samtliga partier som har passerat fyraprocentsgränsen
            i riksdagsvalet blev representerade i riksdagens utskott redan
            vid minimiantalet 15 riksdagsledamöter. Efter valet
          </note>
          <note>
            1988 utökades utskottsplatserna till 17 för att ge
          </note>
          <note>
            Miljöpartiet plats, och i 1991 års val gjordes en abrovinkel
            med en extra suppleantplats för att
          </note>
          <note>
            Vänsterpartiet skulle kunna få delta i utskottsarbetet.
          </note>
          <note>
            Sedan grundlagberedningen gjorde sina beräkningar i början av
            70-talet har partistrukturen ändrats väsentligt. Nya partier har
            kommit in i riksdagen. Tidigare större partier har blivit små.
          </note>
          <note>
            Och det är inte uteslutet att ytterligare partier kommer in i
            riksdagen Då får man tillgripa någon annan ad hoc-lösning.
          </note>
          <note>
            Det är möjligt att den metod som Ny demokrati föreslår inte är
            den optimala. Vi anser dock att det nu finns skäl att utan förutfattad
            mening se över regelsystemet just när det gäller just utskottsval.
          </note>
          <note>
            Grundlagsfrågorna diskuteras mellan partierna, och i de särskilda
            överläggningar som nu sker borde det, enligt min mening, vara
            möjligt att överväga en modifiering av valmetoden när det gäller
            utskottsval.
          </note>
          <note>
            Fru talman! Jag yrkar härmed bifall till Ny demokratis reservation
            i konstitutionsutskottets betänkande nr 9 beträffande mom. 1 hemställan.
          </note>
          <note type="speaker">
            Anf.9 ELVY SÖDERSTRÖM (s) replik:
          </note>
          <note>
            Fru talman! Med anledning av Harriet Collianders inlägg vill
            jag och Socialdemokraterna skicka med en hälsning till fru talmannen,
            nämligen att vi tycker att det är alldeles förträffligt att ha
            riksdagens öppnande här i plenisalen. I mitt inlägg tryckte jag
            just på vikten av riksdagens roll. Vad skall vi då vara när vi
            öppnar vårt riksmöte om inte just i riksdagens hjärta, nämligen
            i plenisalen? Fru talmannen får ta med sig också den hälsningen.
          </note>
          <note>
            Fru talman! Jag vill också kommentera en annan sak i Harriet
            Collianders inlägg. Det gäller politikerföraktet. Jag menar att
            vi ledamöter av
          </note>
          <note>
            Sveriges riksdag har ett mycket stort ansvar när det gäller detta.
            Därför skulle jag vilja be Harriet
          </note>
          <note>
            Colliander att se till att en del av hennes partivänner inte
            talar så förmenande om vad vi gör i Sveriges riksdag. Jag vill
            alltså att Harriet
          </note>
          <note>
            Colliander framför denna hälsning.
          </note>
          <note type="speaker">
            Anf. 10 BENGT HURTIG (v):
          </note>
          <note>
            Fru talman! Vi är givetsvis tacksamma för den reservation, under
            mom. 3 i utskottets hemställan som stöder den motion om registrering
            av riksdagsledamöternas ekonomiska intressen som vi har väckt
            under den allmänna motionstiden tidigare i år.
          </note>
          <note>
            Vi tror att ett offentligt register med riksdagsdagsledamöternas
            ekonomiska intressen skulle stärka förtroendet för Sveriges riksdag
            och motverka politikerföraktet. I den allmänna debatten spekuleras
            det ibland om hur riksdagsledamöterna är bundna till egna ekonomiska
            intressen. Ofta tror jag att dessa spekulationer är ogrundade.
            Men det kan vara en fördel att ha ett sådant register.
          </note>
          <note>
            De flesta uppgifter som skulle finnas i ett sådant register är
            redan offentliga. Det handlar alltså mer om en service gentemot
            allmänhet och journalister.
          </note>
          <note>
            Som påpekas i reservationen har man i många andra länder kunnat
            lösa detta problem. Jag tror, fru talman, att vi som riksdagsledamöter
            får finna oss i att allmänheten har möjlighet att granska oss
            ganska närgående.
          </note>
          <note>
            Jag yrkar bifall till reservation 2.
          </note>
          <note type="speaker">
            Anf. 11 STIG BERTILSSON (m):
          </note>
          <note>
            Fru talman! Jag skall be att få uppehålla mig vid några av de
            motioner som har väckts under den allmänna motionstiden och som
            inte helt överraskande avstyrks av utskottet. Det innebär inte
            att inte några av motionärerna har haft en viss framgång.
          </note>
          <note>
            Inledningsvis vill jag nämna något om att riksdagen möjligtvis
            kan vara beredd att ändra på valprövningsnämndens sammansättning.
            Det är en institution som kanske inte är så känd men som ändå
            fyller en viktig uppgift i riksdagens arbete.
          </note>
          <note>
            Det är en nämnd som består av en ordförande, som är vald utanför
            riksdagen och som inte får tillhöra tiksdagen, och av sex andra
            ledamöter. Man kan säga att denna nämnd har en domstolsliknande
            funktion. Den har till uppgift att bl.a. pröva överklaganden som
            gäller val till riksdag, kommun, kyrkofullmäktige, osv.
          </note>
          <note>
            I slutet av 80-talet framfördes det förslag om att man skulle
            låta samtliga partier vara representerade i valprövningsnämnden.
            Detta förslag avslogs, eftersom man tyckte att nämnden skulle
            bli oproportionerligt stor. Utskottet säger nu att det faktiskt
            kan ligga en del i det motionsförslag som kommer från Ingvar Svensson,
            Kds, och som går ut på att man ändå skulle se till att samtliga
            partier som har kommit in i riksdagen också får en plats i valprövningsnämnden.
            Möjligtvis skulle man inte behöva ha en sådan proportionalitet
            som gör att nämnden blir så stor. Utskottet anser att man skall
            ge talmanskonferensen detta till känna.
          </note>
          <note>
            Vi har anledning att fundera på intresset för verksamheten i
            denna kammare och den aktivitet som försiggår här. Det framgår
            ju om inte av något annat så av den debatt som just nu pågår.
            Man kan ju inte precis säga, fru talman, att kammaren är överrepresenterad.
          </note>
          <note>
            Jag vill fästa kammarens uppmärksamhet på att vi i detta motionspaket
            också har behandlat en motion av Lars Tobisson och Gunnar Hökmark,
            som båda förordar att man skall placera ledamöterna partivis i
            stället för länsvis som i dag. Utskottet har avstyrkt denna motion,
            eftersom utskottet anser att man inte skulle få avsedd effekt
            med tanke på hur plenisalen ser ut i dag. Men man kan ändå konstatera
            att det finns en mycket positiv skrivning, där det sägs att den
            dag som man kanske ändrar plenisalens utformning -- det pågår
            ju diskussioner om det -- skulle man kunna få en annan och tätare
            atmosfär om man placerar ledamöterna partivis i stället. Det finns
            ju lysande exempel på detta från andra länder, och det finns nog
            anledning att tro att detta skulle kunna medföra en del positivt
            för uppmärksamheten för det arbete som uträttas i denna kammare.
          </note>
          <note>
            Jag vill också säga något om den motion från
          </note>
          <note>
            Vänsterpartiet som har lett fram till en reservation från Socialdemokraterna
            och en meningsyttring från Vänsterpartiet om registrering av riksdagsledamöternas
            ekonomiska interssen. Man skulle i förstone kunna få intrycket
            att reservanterna anser att detta är en utomordentligt stor och
            viktig fråga och att man har en mängd goda argument för en sådan
            registrering. Men när man granskar reservationen visar det sig
            att argumenten faktiskt är ganska tunna. Man säger att det egentligen
            handlar om att allmänheten skulle få tillgång till redan offentliga
            uppgifter.
          </note>
          <note>
            Jag vill då understryka att jag anser att det är självklart att
            en riksdagsledamot får finna sig i att bli granskad och att det
            som man som ledamot sysslar med och de intressen som man har i
            mycket hög grad är offentlig egendom. Men frågan är om denna typ
            av register som reservanterna vill ha över huvud taget efterfrågas.
            Reservanterna har faktiskt inte annat än förmodat att det skulle
            finnas intresse för detta. Jag vill ändå understryka att man,
            om man skulle gå ytterligare ett steg och även registrera ledamöternas
            intressen och egendom på det sätt som jag förmodar att reservatnerna
            vill, snart är i ett gränsland där den personliga integriteten
            är i fara.
          </note>
          <note>
            Reservanterna har inte kunnat visa att risken finns att riksdagsledamöterna
            skulle kunna utöva nämnda påverkan på beslut, t.ex. genom insiderinformation.
            Det är ju den egentliga utgångspunkten för det som sägs i den
            aktuella reservationen.
          </note>
          <note>
            Jag tycker alltså att det handlar om att införa en regel för
            regelns egen skull. Men, som sagt, det är tveksamt om föreslagna
            regel över huvud taget är efterfrågad.
          </note>
          <note>
            Avslutningsvis yrkar jag, fru talman, bifall till hemställan
            i utskottets betänkande och avslag på reservationerna.
          </note>
          <note type="speaker">
            Anf. 12 BENGT HURTIG (v) replik:
          </note>
          <note>
            Fru talman! Stig Bertilsson sade att föreslagna regel inte var
            efterfrågad. Jag har nog precis motsatt erfarenhet. En del regionala
            tidningar och även rikstidningar letar ju efter uppgifter om förmögenheter
            och aktieinnehav -- det senaste är att man också letar efter uppgifter
            om bilinnehav --
          </note>
          <note>
            vid sin granskning av ledamöterna. Också i andra länder har man
            ansett detta vara rätt viktigt. Man går ganska långt när det gäller
            kravet på största möjliga öppenhet här. Det är självklart att
            man måste ha respekt för den personliga integriteten.
          </note>
          <note>
            Men i och med att vi ledamöter har antagit ett sådant här förtroendeuppdrag
            får vi finna oss i kravet på en långtgående öppenhet. Det är heller
            inte uteslutet att ledamöter av näringsutskottet eller finansutskottet
            hamnar i situationer där det finns tillgång till information som
            ger ledamöterna möjligheter att påverka den egna förmögenhetsutvecklingen.
            Jag tycker således att det är värt att försöka att närmare utreda
            detta.
          </note>
          <note type="speaker">
            Anf. 13 STIG BERTILSSON (m) replik:
          </note>
          <note>
            Fru talman! Bengt Hurtig söker verkligen efter orden när han
            försöker komma på argument för ett sådant här register. De uppgifter,
            detta måste understrykas, som man säger sig vilja ge offentlighet
            åt är redan offentliga. Uppgifter om inkomster, fastighetsinnehav,
            aktieinnehav, styrelseuppdrag osv. är redan offentliga i vårt
            land.
          </note>
          <note>
            Som jag sade tidigare, Bengt Hurtig, är det alldeles självklart
            att enskilda riksdagsledamöter får finna sig i att bli granskade.
            Med den öppenhet som finns i vårt samhälle blir vi också granskade.
            Men den typ av systematiska register som Bengt Hurtig efterfrågar
            behövs inte. Ett sådant register är överflödigt, icke efterfrågat.
            När det gäller de riksdagsledamöter som exempelvis har ekonomiska
            intressen i företag har vi under tidigare perioder kunnat se att
            deras intressen varit utomordentligt väl belysta i massmedia,
            trots att det inte förekommit något register över deras ägande.
          </note>
          <note>
            Det register som ni vill ha, Bengt Hurtig, behövs helt enkelt
            inte.
          </note>
          <note type="speaker">
            Anf. 14 BENGT HURTIG (v) replik:
          </note>
          <note>
            Fru talman! I huvudsak är det fråga om en service till allmänheten
            och journalisterna. Det handlar om att uppgifter skall vara lättillgängliga.
            Som det är nu får man söka efter uppgifter på en mängd olika ställen
            -- hos länsmyndigheter, Patent- och registreringsverket osv. --
            och det är i praktiken en sorts hinder. Vi vill undanröja åtminstone
            detta hinder.
          </note>
          <note type="speaker">
            Anf. 15 ELVY SÖDERSTRÖM (s) replik:
          </note>
          <note>
            Fru talman! Först tackar jag för att jag fick möjlighet till
            en replik, trots att jag var litet sen med att anmäla mig.
          </note>
          <note>
            När det gäller Stig Bertilssons argument tycker jag att man skulle
            kunna vända på det hela och säga att det är tunna argument som
            Stig Bertilsson och övriga i majoriteten anför mot vårt förslag.
            Vi vill alltså uppdra åt förvaltningsstyrelsen att lägga fram
            ett förslag om registrering.
          </note>
          <note>
            Vidare anser vi att det är ett slags renlighetskrav att ställa
            upp på detta. Vi i riksdagen har ju vid ett antal tillfällen blivit
            uppmanade att notera vilka uppdrag vi har och att lämna en mängd
            andra viktiga uppgifter till bl.a. forskare. Vi ser därför inte
            något hinder i att det sker en utökning just i detta avseende.
            Av Stig Bertilssons tonfall att döma är han väldigt negativ till
            ordet register. Men ett register behöver inte alltid vara något
            negativt.
          </note>
          <note type="speaker">
            Anf. 16 STIG BERTILSSON (m) replik:
          </note>
          <note>
            Fru talman! Jag tycker att man är stor i munnen när man talar
            om tecken på bristande renhet, därför att viljan att upprätta
            föreslagna register över ledamöternas olika intressen inte finns.
          </note>
          <note>
            Jag vill alltså understryka att föreslagna regel skulle bli en
            regel för regelns egen skull. Det finns faktiskt, fru talman,
            inte någon efterfrågan på den här typen av regel. Jag vänder mig
            också till Bengt
          </note>
          <note>
            Hurtig.
          </note>
          <note type="speaker">
            Anf. 17 TALMANNEN:
          </note>
          <note>
            Repliken gäller Elvy Söderströms inlägg.
          </note>
          <note type="speaker">
            Anf. 18 STIG BERTILSSON (m) replik:
          </note>
          <note>
            Fru talman! Jag är alldeles klar över det.
          </note>
          <note>
            De journalister som söker efter nämnda uppgifter kan faktiskt
            väldigt lätt finna sådana. Införandet av föreslagna regel skulle
            inte innebära ett ökat förtroende. Det här är nämligen inte en
            förtroendefråga för riksdagen, utan det är helt enkelt fråga om
            en överloppsgärning.
          </note>
          <note type="speaker">
            Anf. 19 ELVY SÖDERSTRÖM (s) replik:
          </note>
          <note>
            Fru talman! Det här är visst en förtroendefråga,
          </note>
          <note>
            Stig Bertilsson. Jag tycker att vi ledamöter i riksdagen kan
            ställa oss bakom förslaget för att undvika motsatsen.
          </note>
          <note type="speaker">
            Anf. 20 STIG BERTILSSON (m) replik:
          </note>
          <note>
            Fru talman! Jag vill fråga Elvy Söderström om det vid något tillfälle
            varit så, att en uppgift om en ledamot inte har kunnat tas fram.
            Kan Elvy
          </note>
          <note>
            Söderström alltså ge något exempel som visar på behovet av en
            sådan här regel?
          </note>
          <note type="speaker">
            Anf. 21 Tredje vice talman BERTIL FISKESJÖ (c):
          </note>
          <note>
            Fru talman! Detta förhållandevis tunna betänkande behandlar många
            olika frågor som rör riksdagen, och här finns många goda förslag.
            Gemensamt för det här betänkandet och den debatt om riksdagen
            som vi hade för 14 dagar sedan är att vi kan hänvisa till pågående
            utredning under fru talmannens ledning. Man kan hysa olika förhoppningar
            vad gäller den utredningen. Jag var kanske litet mera optimistisk
            när utredningen startade och under dess första verksamhetstid
            än jag är nu. Men man skall inte ge upp hoppet. Det kan ju tänkas
            att utredningens arbete utmynnar i värdefulla reformer.
          </note>
          <note>
            Jag tar mig friheten att beröra en fråga som tas upp i motion
            K303 av Ewa Hedkvist Petersen, som ju enligt talarlistan kommer
            upp efter mig. Jag tycker att hon har rätt i det som hon hävdar
            i motionen.
          </note>
          <note>
            Jag vill gärna understryka att jag för min del ibland upplevt
            det som nästan plågsamt att jag, på grund av att jag måst stanna
            här i Stockhom, har varit tvungen att säga nej till berättigade
            krav från den egna valkretsen eller andra delar av landet när
            det gällt sammankomster av olika slag.
          </note>
          <note>
            Vi riksdagsledamöter har två grundläggande, viktiga uppgifter.
            Den ena gäller självfallet vår roll här i riksdagen, att sköta
            våra uppgifter efter bästa förstånd och med stor energi. Den andra
            uppgiften är att stå till allmänhetens förfogande, att delta i
            den allmänna samhällsdebatten och att ställa upp när medborgare,
            väljare, kräver det. Nuvarande ordning i riksdagen gör att den
            senare uppgiften ofta blir väldigt svår.
          </note>
          <note>
            Det har vi i Centerpartiet ända sedan mitten av 70-
          </note>
          <note>
            talet påpekat i motioner. Men dessa har vi haft ringa framgång
            med. Kanhända att tiden nu börjar vara mogen. Man skulle kunna
            tro att mycket av det som Ewa Hedkvist Petersen säger i sin motion
            hämtats från Centerns tidigare motioner. Men jag utgår från att
            det hon säger i motionen grundas på ett självständigt nytänkande.
            Hur som helst, oberoende av vad som är källan förringas inte förslagets
            värde.
          </note>
          <note>
            Jag har i ett särskilt yttrande betonat att det behövs en ordentlig
            omläggning av riksdagens arbetsformer som möjliggör en mer långsiktig
            och rationell planering. Det kräver en omläggning av budgetåret,
            något som jag fortfarande hoppas på, även om det tydligen har
            börjat att kärva till sig hos en del partier som tidigare har
            uttryckt sypmatier för detta.
          </note>
          <note>
            Jag är kanske inte lika optimistisk som Ewa
          </note>
          <note>
            Hedkvist Petersen, som menar att man skulle kunna ha varannan
            eller var tredje vecka fri från riksdagsarbete. Det tror jag inte
            går. Våra förslag har varit mer modesta. Vi har tänkt oss i genomsnitt
            en riksdagsfri vecka i månaden i de förslag som vi tidigare har
            lagt fram här i riksdagen.
          </note>
          <note>
            Riksdagen har svårt för att reformera sig själv. Det skall bli
            mycket spännande att se hur det går just i denna fråga framöver.
            Här refereras då till
          </note>
          <note>
            Riksdagsutredningen.
          </note>
          <note>
            Jag vill göra ytterligare någon kommentar vad gäller informationen.
            Det har sagts att informationen från riksdagen bör förbättras,
            och det tycker också jag. Svårigheten är naturligtvis att hitta
            nya former. Vi kan inte beordra radio och TV
          </note>
          <note>
            att sända från riksdagen. Vad vi kan göra är att underlätta för
            medierna, och det anser jag att riksdagens olika organ i hög utsträckning
            har gjort.
          </note>
          <note>
            Det är självfallet en missräkning när vi finner att mycket intressanta
            och viktiga debatter här i kammaren ganska ofta gås förbi med
            massmedial tystnad.
          </note>
          <note>
            Vi har en egen tidning som heter Från Riksdag &amp;
          </note>
          <note>
            Departement. Jag har tidigare i motioner haft synpunkter på den
            tidningen. Jag tycker att den i sin nuvarande utformning i många
            fall är mycket intetsägande. Jag kan erinra om det mycket kryptiska
            kortfattade referat som fanns i tidningen när vi haft vår debatt
            om riksdagen. Det borde ha varit en sak som i allra högsta grad
            intresserat denna tidning.
          </note>
          <note>
            Nu får man ju inte säga så här. Redaktionerna är ju självständiga,
            och om man anmärker på en tidning riskerar man att i fortsättningen
            inte bli refererad över huvud taget. Men det är kanske ändå inte
            tidningens eller redaktionens fel, utan det beror på det begränsade
            utrymmet. Så skulle jag positivt vilja uttrycka det.
          </note>
          <note>
            I en motion som jag och min partikollega Bengt
          </note>
          <note>
            Kindbom tidigare väckt här i riksdagen, har vi menat att vi från
            rikdagen skulle kunna kosta på oss en fylligare och större tidning,
            så som man har i en hel del andra parlament. Det finns alltså
            goda förebilder där.
          </note>
          <note>
            Sedan en liten släng åt Harriet Colliander. Hon talar med berömvärd
            indignation om missaktningen mot politiska partier och riksdagen.
          </note>
          <note>
            Men, Harriet Colliander, handen på hjärtat: Vad var ert ledande
            tema i hela Ny demokratis valkampanj? Det var att exploatera folkliga
            vanföreställningar om riksdagen och riksdagsledamöterna.
          </note>
          <note>
            Anf. 22 HARRIET COLLIANDER (nyd)
          </note>
          <note>
            replik:
          </note>
          <note>
            Fru talman! Ny demokrati bildades i februari 1991
          </note>
          <note>
            och kom in i riksdagen i oktober samma år med
          </note>
          <note>
            6,7 % av rösterna. Det fanns ett uppdämt missnöje med de etablerade
            partierna ute i samhället. Man upplevde att det fanns ett avstånd
            mellan folket och de ombud man hade valt. Det var det missnöjet
            som Ny demokrati fångade upp, kom in i riksdagen på och gjorde
            sig till tolk för.
          </note>
          <note type="speaker">
            Anf. 23 Tredje vice talman BERTIL FISKESJÖ (c) replik:
          </note>
          <note>
            Fru talman! Jag ifrågasätter självfallet inte Ny demokratis rätt
            att ställa upp i valet. Folket väljer ju vilka ledamöter det vill
            ha i riksdagen och vilka partier det vill ha representerade. Det
            är givet att det så skall vara.
          </note>
          <note>
            Vad jag vände mig mot var att Harriet Colliander försöker framställa
            sig och Ny demokrati som någon slags försvarare av riksdagen och
            riksdagens ledamöter gentemot vrångbilder från allmänheten och
            massmedia. Jag vidhåller mitt påstående att ni på ett mycket framgångsrikt
            sätt i er valkampanj systematiskt utnyttjade alla möjliga fördomar
            och bristande kunskaper som finns hos folk.
          </note>
          <note>
            Om Harriet Colliander vill ha ytterligare bevis och exempel på
            vad jag avser, kan hon ju läsa ett av de exemplar av sin partiledares
            nyligen utkomna bok som han frikostigt delat ut till riksdagens
            ledamöter, bl.a. till mig. Där kan vi finna att denna kampanj
            från Ny demokrati fortsätter.
          </note>
          <note>
            Anf. 24 HARRIET COLLIANDER (nyd)
          </note>
          <note>
            replik:
          </note>
          <note>
            Fru talman! Jag vill bara påminna tredje vice talmannen om det
            föredrag och den diskussion som vi båda åhörde i går kväll och
            som handlade om Ny demokrati. Det rörde förhållandet mellan medierna
            och den politiska makten, och det gavs svar på en uttrycklig fråga
            om hur Ny demokrati hade behandlats i pressen fram till valet.
          </note>
          <note>
            Det framgår av forskningen att Ny demokrati var mycket illa behandlat
            i massmedierna fram till valet. Strax före valet var man nästan
            inte omnämnd alls. Men trots detta kom Ny demokrati in i riksdagen
            med en mycket god siffra. Det fanns nog en mycket stark folkvilja
            för att Ny demokrati skulle bli representerat i riksdagen, och
            det bygger inte på att vi på något sätt skulle ha exploaterat
            ett politikerförakt. Om herr Fiskesjö har fått den uppfattningen,
            beror det nog snarast på att media har bestämt sig för att göra
            på det sättet.
          </note>
          <note type="speaker">
            Anf. 25 Tredje vice talman BERTIL FISKESJÖ (c) replik:
          </note>
          <note>
            Fru talman! Harriet Colliander försöker här att tala om annat.
            Visst var ni framgångsrika i valkampanjen. Det är möjligt att
            den redovisning som gavs av en massmediaforskare i går om hur
            Ny demokrati behandlades i slutskedet av valkampanjen är korrekt.
            Men det är sådant som alla partier utsätts för. Det har inte minst
            vi inom
          </note>
          <note>
            Centern fått uppleva många gånger.
          </note>
          <note>
            Men det är inte poängen i det som jag har sagt tidigare. Poängen
            är att ni i alla möjliga sammanhang -- jag lyssnade till en hel
            del av framträdandena med Ny demokrati -- systematiskt försökte
            förhåna och nedvärdera de politiker som suttit någon tid i riksdagen
            och de politiska partier som redan fanns. Ni strök en vulgäropinion
            medhårs, och det fortsätter ni tydligen med på andra vägar. Det
            går inte att bortförklara, Harriet
          </note>
          <note>
            Colliander.
          </note>
          <note>
            Talmannen anmälde att Harriet Colliander anhållit att till protokollet
            få antecknat att hon inte ägde rätt till ytterligare replik.
          </note>
          <note type="speaker">
            Anf. 26 EWA HEDKVIST PETERSEN (s):
          </note>
          <note>
            Fru talman! Jag har väckt en motion om riksdagens arbetsformer,
            vilken behandlas i det betänkande som nu diskuteras. Jag vill
            börja med att tacka tredje vice talmannen för att han drog en
            lans för min motion. Jag kan garantera att den bygger på egna
            erfarenheter av arbetet som riksdagsledamot.
          </note>
          <note>
            Mitt förslag är att Riksdagsutredningen skall utarbeta ett nytt
            tidsschema och ändrade arbetsformer för riksdagen, så att vi bättre
            kan förena våra olika arbetsuppgifter i riksdagshuset, hemma i
            våra valkratsar och på annat håll. Jag föreslår att vi skall komprimera
            vårt arbete till vissa veckor, så att vi andra hela veckor kan
            vara hemma i våra län eller på annat hålla förslagsvis var tredje
            vecka. Jag kan också tänka mig att vi börjar tidigare på hösten
            med riksmötet om det krävs för att få det hela att gå ihop.
          </note>
          <note>
            Skälet till min motion är att jag anser att vi måste kombinera
            vårt viktiga arbete i riksdagen med mer tid hemma bland människorna
            i valkretsen på ett bättre sätt. Vi måste organisera om vårt arbete
            så att detta blir möjligt.
          </note>
          <note>
            Den representativa demokratin bygger på att vi som är folkvalda
            framför människors mening här i riksdagen. En stor del av vårt
            arbete måste därför ske ute bland människorna, så att vi vet vad
            de tycker och vill. Först därefter kan vi sköta vårt arbete här
            i riksdagen på ett bra sätt. Hit kommer bara de som är drivna
            påtryckare för att träffa oss.
          </note>
          <note>
            Skall vi möta alla andra, måste vi åka ut.
          </note>
          <note>
            Vi vet också att våra väljare vill att vi ska komma ut mer på
            arbetsplatser, skolor, gator, torg och på möten. Man vill prata
            med oss, fråga varför vi beslutar som vi gör och föra fram sina
            åsikter till oss. I dag när den politiska processen går så fort
            är det ännu viktigare. Jag anser att min motion nu har fått förnyad
            aktualitet. Det fordras en nära kontakt mellan väljare och valda
            när förändringar kräver snabb politisk handling.
          </note>
          <note>
            Jag är säker på att de allra flesta av oss här i kammaren kämpar
            med detta ständigt. Vi är ute så mycket vi bara kan och orkar,
            och det blir många besök, inte minst under våra sammanträdesfria
            veckor under hela året. Men jag tycker ändå att vi inte har tillräckligt
            med tid till detta. Jag hävdar att en orsak till detta är att
            riksdagens arbete i dag är organiserat så att arbetet i riksdagshuset
            dominerar vår arbetstid. Det gäller åtminstone om man som jag
            och många andra här i kammaren bor långt från
          </note>
          <note>
            Stockholm och inte kan åka hem om kvällarna. Vi tvingas, precis
            som tredje vice talmannen, säga nej till möten och träffar. Det
            gäller också om man som jag bor i ett län med långa avstånd.
          </note>
          <note>
            Vi har här i riksdagen ett arbetsschema som försvårar ett återkommande
            arbete i valkretsen. Vi tvingas åka hit i stort sett varje vecka
            under riksmötet. Vi borde kunna komprimera vårt arbete.
          </note>
          <note>
            Sedan jag kom till riksdagen 1985 har det också skett en snabb
            teknisk utveckling av vårt arbete. Vi har datorer både här och
            hemma. Vi kan jobba i riksdagens datorer hemifrån. Vi har fax
            och telefoner som gör att vi kan nås överallt. Min uppfattning
            är att vi inte har tagit ut den tidsvinst och effektivisering
            av arbetet som den tekniska utvecklingen av vårt jobb i riksdagshuset
            borde kunnat medföra. Här finns mer att göra och tidsvinster att
            ta till vara.
          </note>
          <note>
            Fru talman! Det finns ytterligare ett skäl till att jag anser
            att en förändring av riksdagsarbetet är mycket angelägen.
          </note>
          <note>
            Politiskt aktiva människor ställer numera krav på att kunna ha
            ett fungerande familjeliv parallellt med det politiska uppdraget.
            Dessa saker låter sig lättare förenas om man kan vistas fler sammanhängande
            perioder hemma i valkretsen.
          </note>
          <note>
            I dag är vi inte många i denna kammare som har barn i växande
            ålder. Ju längre från Stockholm man kommer, desto färre blir vi.
            Det är ingen tillfällighet att medelåldern på riksdagens kvinnor
            och män är cirka 52 år.
          </note>
          <note>
            De generationer som är på väg till riksdagen kommer i än mindre
            grad att acceptera riksdagsuppdraget som det ser ut i dag med
            ständig pendling varje vecka. Vi som har säte i riksdagen nu måste
            därför göra vad vi kan för att underlätta för dem som kommer efter
            oss att ta steget att bli folkvalda.
          </note>
          <note>
            Vi har ju ambitionen att riksdagen skall spegla befolkningens
            sammansättning. Vi måste förverkliga våra ambitioner i konkreta
            förslag och beslut. Även unga kvinnor och män och småbarnsföräldrar
            skall kunna ta plats i kammaren.
          </note>
          <note>
            Jag hävdar att det är möjligt att vidta åtgärder redan i dag.
            De arbetsformer jag pläderar för i min motion används också redan
            i dag i andra länder.
          </note>
          <note>
            Fru talman! Jag har alltså konkreta förslag till förändringar
            av riksdagens arbetsschema i min motion. Jag hade också stora
            förväntningar på
          </note>
          <note>
            Riksdagsutredningen. Nu har ett enigt konstitutionsutskott avslagit
            motionen och hänvisar till att Riksdagsutredningen pågår.
          </note>
          <note>
            Utredningen har i uppdrag att överväga en omläggning av budgetprocessen
            och vilka konsekvenser det får för arbetsrytmen i riksdagen.
          </note>
          <note>
            Utredningen skall vara klar till våren.
          </note>
          <note>
            Men efter vad jag har förstått, har inte utredningen konkret
            tagit upp den fråga jag motionerat om, trots att det gäller mycket
            angelägna förändringar av våra arbetsformer. Dessutom lär det
            vara så, rätta mig om jag har fel, att en omläggning av budgetprocessen
            kan ske först 1996. Det innebär att det tar alldeles för lång
            tid innan vi kan få förändringar, för att jag ska vara nöjd. Jag
            skulle gärna vilja ha kommentarer av utskottets företrädare eller
            av någon i utredningen om detta.
          </note>
          <note>
            Kommer Riksdagsutredningen att ta upp frågan om förändringar
            av riksdagens arbetsschema inom det närmaste året? Hur länge beräknar
            man att det kan dröja innan förändringar av riksdagens arbetsschema
            kan ske?
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 23 §.)
          </note>
          <note>
            6 § Riksdagens förvaltningskontors verksamhetsberättelse
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1992/93:KU10 Riksdagens förvaltningskontors verksamhetsberättelse
            (redog. 1992/93:RFK1).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 23 §.)
          </note>
          <note>
            7 § Riksdagens revisorers verksamhet under budgetåret 1991/92
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1992/93:FiU11 Riksdagens revisorers verksamhet under budgetåret
            1991/92 (redog. 1992/93:RR1).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 23 §.)
          </note>
          <note>
            8 § Föreskrifter för fastighetstaxering
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1992/93:SkU12 Föreskrifter för fastighetstaxering
          </note>
          <note>
            (prop. 1992/93:122).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 23 §.)
          </note>
          <note>
            9 § Immunitet och privilegier inom ESK
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1992/93:JuU8 Immunitet och privilegier inom ESK
          </note>
          <note>
            (prop. 1992/93:11).
          </note>
          <note>
            Talmannen konstaterade att ingen talare var anmäld.
          </note>
          <note>
            Beslut fattades efter 23 §.)
          </note>
          <note>
            10 § Fortsatt giltighet av 1952 års tvångsmedelslag
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1992/93:JuU9 Fortsatt giltighet av 1952 års tvångsmedelslag (prop.1992/93:26).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 23 §.)
          </note>
          <note>
            11 § Teleavlyssning och teleövervakning
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1992/93:JuU10 Teleavlyssning och teleövervakning
          </note>
          <note>
            (skr. 1992/93:44).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 23 §.)
          </note>
          <note>
            12 § Arrestkonventionen m.m.
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1992/93:LU6 Arrestkonventionen m.m. (prop
          </note>
          <note>
            1992/93:5).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 23 §.)
          </note>
          <note>
            13 § Den svenska trafikskadelagens anpassning till EG:s regelverk
            m.m.
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1992/93:LU7 Den svenska trafikskadelagens anpassning till EG:s
            regelverk m.m. (prop.
          </note>
          <note>
            1992/93:8).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 23 §.)
          </note>
          <note>
            14 § Grannelagsrätt och tomträtt
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1992/93:LU8 Grannelagsrätt och tomträtt
          </note>
          <note>
            (prop.1992/93:6).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 23 §.)
          </note>
          <note>
            15 § Ändring i produktansvarslagen m.m.
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1992/93:LU9 Ändring i produktansvarslagen m.m.
          </note>
          <note>
            (prop. 1992/93:38).
          </note>
          <note type="speaker">
            Anf. 27 INGER HESTVIK (s):
          </note>
          <note>
            Fru talman! Vi skall i dag fatta beslut om ändringar i produktansvarslagen
            som en följd av EES-avtalet.
          </note>
          <note>
            Det gäller bl.a. importörsansvaret. Där säger man klart att skadeståndsansvaret
            skall åvila inte bara den som importerar en produkt till Sverige,
            utan också den som importerat produkten till EES.
          </note>
          <note>
            Likaså skall importörsansvaret även gälla dem som har importerat
            en produkt från EG till en EFTA-
          </note>
          <note>
            stat och omvänt. Detsamma gäller importer mellan
          </note>
          <note>
            EFTA-stater. Det tycker vi socialdemokrater är bra. Det är en
            förbättring för konsumenterna.
          </note>
          <note>
            Däremot motsätter vi oss den ändring som gäller skadeståndsansvaret
            vid produktskador och där skadan drabbar en person. Här vill den
            borgerliga majoriteten införa en försämring för konsumenterna.
            Den vill införa en jämkningsregel som gör det möjligt att lägga
            ett större ansvar på den enskilda konsumenten. Därmed minskar
            möjligheterna till ersättning vid en personskada.
          </note>
          <note>
            I dag gäller skadeståndslagens regler även vid produktskador.
            Det innebär att den skadelidande vid personskada själv uppsåtligen
            eller genom grov vårdslöshet måste ha medverkat till skadan för
            att man skall ha möjlighet att jämka ett skadestånd så att den
            skadelidande får mindre ersättning.
          </note>
          <note>
            Den föreslagna ändringen ger sken av att det är en följd av EES-avtalet.
            Men om man läser s. 3 i betänkandet står det: ''EG-direktivet
            (artikel 8
          </note>
          <note>
            andra stycket) föreskriver att skadestånd vid produktskada kan
            jämkas vid såväl personskada som sakskada om vållande på den skadelidandes
            sida har medverkat till skadan. Härvid bör dock noteras att direktivet
            också innehåller en regel
          </note>
          <note>
            (artikel 13) enligt vilken direktivet inte skall påverka de rättigheter
            som en skadelidande kan ha enligt den skadeståndslagstiftning
            som gäller vid den tidpunkt när direktivet blir bindande för medlemsländerna.''
          </note>
          <note>
            Det här betyder att utskottsmajoriteten i dagens betänkande går
            ett steg längre än vad som är behövligt med anledning av EG-anpassningen
            och
          </note>
          <note>
            EES-avtalet. Det ställningstagande som de borgerliga ledamöterna
            i utskottet gör är ett uttryck för att vid ett val mellan att
            ställa sig på konsumenternas sida eller på företagens sida väljer
            de att ställa sig på företagens sida. Vi socialdemokrater väljer
            att stödja konsumenterna.
          </note>
          <note>
            Varor i vårt moderna samhälle tillverkas och distribueras i sådana
            former att det är omöjligt för enskilda människor att själva undersöka
            och bedöma varornas egenskaper. Den enskilde konsumenten tvingas
            därför att lita på att tillverkare och distributörer kontrollerar
            sina produkter noga och informerar om skaderisker.
          </note>
          <note>
            Vid produktskador har vi konsumenter ett särskilt stort behov
            av att ha ett fullgott konsumentskydd.
          </note>
          <note>
            Det beslut vi i dag med all sannolikhet kommer att fatta är inte
            ett beslut framkallat av anpassningen till EES-avtalet. Det är
            ett helsvenskt politiskt ställningstagande som visar rågången
            mellan borgerlig och socialdemokratisk politik.
          </note>
          <note>
            Fru talman! Jag yrkar bifall till reservationen och avslag på
            propositionen i denna del.
          </note>
          <note type="speaker">
            Anf. 28 JOHN ANDERSSON (v):
          </note>
          <note>
            Fru talman! Vid lagutskottets behandling av proposition 1990/91:197
            om produktskadelag gjordes det ett oövertänkt tillkännagivande
            till regeringen i anledning av ett motionsyrkande om en jämkningsregel
            i produktansvarslagen. Namnet på lagen blev då också ändrat till
            produktansvarslagen.
          </note>
          <note>
            Nu har regeringen hörsammat den av utskottsmajoriteten önskade
            ändringen. Vad man särskilt kan notera i den nu liggande propositionen
            är att justitieministern instämmer i reservanternas synpunkt som
            framfördes förra gången frågan behandlades, nämligen att den nu
            föreslagna ändringen medför en del nackdelar för de skadelidande.
            Jag tycker att det är anmärkningsvärt att trots detta konstaterande
            skall riksdagen besluta om en sådan ändring.
          </note>
          <note>
            Som en konsekvens av vårt tidigare ställningstagande i frågan
            vill jag yrka bifall till reservationen i betänkandet, och jag
            vill instämma i vad Inger Hestvik tidigare har anfört.
          </note>
          <note type="speaker">
            Anf. 29 MARGARETA GARD (m):
          </note>
          <note>
            Fru talman! De ändringar som nu vidtas i produktansvarslagen
            är en anpassning till EG och
          </note>
          <note>
            EES-avtalets regler. Det är en bärande princip att svenska företag
            och importörer skall konkurrera på så jämbördiga villkor som möjligt
            med företag som omfattas av EES-avtalet och företag inom EG. Av
            den anledningen yrkar vi avslag på den socialdemokratiska reservationen
            och på John
          </note>
          <note>
            Anderssons yrkande.
          </note>
          <note>
            Jämkning av sakskada kan göras om den skadelidande har varit
            vårdslös eller uppsåtligt har medverkat till skadan. När det gäller
            personskada kan jämkningen ske endast om den skadelidande själv
            uppsåtligen eller genom grov vårdslöshet har medverkat till skadan.
          </note>
          <note>
            Orsaken till att produktskador uppkommer är vanligtvis att den
            skadelidande på ett klart oaktsamt sätt har handskats med produkten,
            även om oaktsamheten inte kan bedömas som grov. I de fall där
            det enda vållande som förekommer är föranlett av konsumenten är
            det stötande om inte jämkning kan göras. Jag vill erinra Inger
            Hestvik och John Andersson om att den svenska skadeståndslagens
            bestämmelser om jämkning vid personskada i ett internationellt
            perspektiv är närmast unik. Inte ens i de övriga nordiska länderna
            är jämkningsmöjligheterna så begränsade som i vårt land.
          </note>
          <note>
            Socialdemokraterna kräver i sin reservation att näringsidkarna
            förser sig med tillfredsställande försäkringsskydd så att konsumenter
            görs icke ansvariga för sitt handskande med produkterna.
          </note>
          <note>
            Vi står nu på tröskeln till ett samarbete över gränserna i EG-
            och EFTA-länderna. Vi måste,
          </note>
          <note>
            Inger Hestvik, som konsumenter i Sverige jämställas med konsumenterna
            i övriga Europa.
          </note>
          <note>
            Att ge svenska konsumenter en större frihet från ansvar vad gäller
            handskande med produkter och kompensera med produktförsäkringar
            hos näringsidkare löser inte konkurrensproblemen.
          </note>
          <note>
            Försäkringar är kostsamma och måste betalas av konsumenterna,
            och därmed snedvrids konkurrensen för de svenska producenterna.
            Det är därför ingen lösning för konkurrensmöjligheterna för svenska
            företag att ha försäkringar.
          </note>
          <note>
            Fru talman! Jag yrkar avslag på reservationen och bifall till
            hemställan i betänkandet.
          </note>
          <note type="speaker">
            Anf. 30 INGER HESTVIK (s) replik:
          </note>
          <note>
            Fru talman! Vi har tydligen helt olika åsikter om vad som krävs
            av oss som lagstiftare när det gäller att ta hänsyn till konsumenternas
            säkerhet och deras möjligheter till ersättning vid en skada.
          </note>
          <note>
            Det var fint att få höra från talarstolen av en borgerlig ledamot,
            Margareta Gard, att vi har en unik skadeståndslagstiftning i vårt
            land. Man kan undra varför vi skall sitta här och försämra en
            sådan lagstiftning. Margareta Gard anför att det kommer att bli
            svårt för konkurrerande företag. Vi anser som reservanter att
            detta förslag inte är oskäligt.
          </note>
          <note>
            Företagen måste i alla fall ha försäkringar, och det kommer säkert
            inte att bli betungande för dem att utöka sitt ansvar på det sätt
            vi har föreslagit i vår reservation.
          </note>
          <note type="speaker">
            Anf. 31 MARGARETA GARD (m) replik:
          </note>
          <note>
            Fru talman! Det är helt riktigt, Inger Hestvik, att vi har olika
            uppfattningar i den här frågan om ett gott konsumentskydd. Jag
            tycker att vi får ett gott skydd i och med denna förändring i
            lagen. Vi måste också ha ett näringsliv som kan konkurrera. Vi
            måste se till att vi har en industri som är konkurrenskraftig,
            och vi måste ha regler som är jämbördiga med våra konkurrentländers
            regelsystem. Det här är grunden för att nu göra ett nytt ställningstagande
            i fråga om produktansvarslagen.
          </note>
          <note type="speaker">
            Anf. 32 INGER HESTVIK (m) replik:
          </note>
          <note>
            Fru talman! Jag vill bara betona att vi har våra skilda synpunkter
            i frågan. Margareta Gard och de borgerliga ledamöterna i utskottet
            ställer sig på företagens sida och månar om deras konkurrenskraft,
            medan vi ställer oss på konsumenternas sida och vill ge dem ett
            utökat skydd.
          </note>
          <note type="speaker">
            Anf. 33 MARGARETA GARD (m) replik:
          </note>
          <note>
            Fru talman! Vi från den borgerliga sidan tycker att det skall
            finnas ett rimligt konsumentskydd.
          </note>
          <note>
            Socialdemokraterna tror att svenska företag kan arbeta på helt
            andra villkor än vad konkurrenterna gör i Europa. Men vi anser
            och vet att konkurrens på lika villkor är oerhört viktig för att
            Sverige skall kunna behålla sitt näringsliv och ge sysselsättning
            åt människorna. Det är ett viktigt ställningstagande även i denna
            fråga.
          </note>
          <note type="speaker">
            Anf. 34 JOHN ANDERSSON (v):
          </note>
          <note>
            Fru talman! Margareta Gard talar om bärande principer. Jag tycker
            att det verkar som om en bärande princip för utskottsmajoriteten
            är att göra situationen för de skadelidande sämre. Jag trodde
            att det fanns ett värde även hos de borgerliga för att bevara
            det unika för Sverige -- i varje fall när det gäller att inte
            försämra för de skadelidande.
          </note>
          <note>
            I diskussionen om EES-avtalet och EG och de förändringar i svensk
            lagstiftning som därav följer har ofta framförts argumentet att
            vissa åtgärder är en konsekvens av att vi kommer med i frihandelsområdet.
            Man säger: Vi skulle egentligen inte vilja göra detta, men det
            är tvingande.
          </note>
          <note>
            Nu befinner vi oss i en situation där det inte finns någon tvingande
            regel. Här springer man i väg och gör ändringar som inte är nödvändiga.
            Det är mycket avslöjande för vad man egentligen vill.
          </note>
          <note type="speaker">
            Anf. 35 MARGARETA GARD (m):
          </note>
          <note>
            Fru talman! Till John Andersson vill jag säga att det här också
            handlar om att se till att vi kan bevara arbetstillfällen i Sverige.
            Om företag i Sverige slås ut på grund av att vi har helt andra
            regler och vi därmed får högre priser på varor, minskar också
            antalet arbetstillfällen. Detta utgör, tillsammans med utgångspunkten
            att vi skall ha lika principer för konsumenterna inom Europa,
            en bärande princip för oss inom borgerligheten.
          </note>
          <note type="speaker">
            Anf. 36 JOHN ANDERSSON (v):
          </note>
          <note>
            Fru talman! Jag har svårt att tro att vi inte kan ha andra regler,
            att det skulle vara till så stor nackdel för svenska företag osv.
            Jag har inte hört att man har framfört några större propåer om
            att detta skulle vara några stora nackdelar. Jag har över huvud
            taget inte sett några yttringar som skulle styrka att detta är
            en nödvändig åtgärd för att skydda den svenska industrin.
          </note>
          <note type="speaker">
            Anf. 37 MARGARETA GARD (m):
          </note>
          <note>
            Fru talman! Om John Andersson inte är införstådd med att vi i
            Sverige måste ha samma regler för att kunna konkurrera, då tycker
            jag att John
          </note>
          <note>
            Andersson blundar för verkligheten. När vi nu tar ett steg in
            i EG-sammanhang, måste vi också se till att vi har samma regelverk.
          </note>
          <note>
            Varför skulle det vara så besvärligt att göra denna justering?
            Det är egentligen en liten justering i produktansvarslagen. Men
            det är ändå en justering som överensstämmer mera med de lagar
            och regler som finns inom EG och övriga EFTA.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 23 §.)
          </note>
          <note>
            16 § Märkning av textilier
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1992/93:LU12 Märkning av textilier (prop.
          </note>
          <note>
            1992/93:33).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 23 §.)
          </note>
          <note>
            17 § Märkning av hushållsapparater
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1992/93:LU13 Märkning av hushållsapparater
          </note>
          <note>
            (prop. 1992/93:34).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 23 §.)
          </note>
          <note>
            18 § Ändring i lagen om handelsbolag och enkla bolag
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1992/93:LU24 Ändring i lagen (1980:1102) om handelsbolag och
            enkla bolag (prop. 1992/93:118).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 23 §.)
          </note>
          <note>
            19 § Tillämpning i fråga om
          </note>
          <note>
            ''Förbundsrepubliken Jugoslavien'' (Serbien-
          </note>
          <note>
            Montenegro) av lagen om vissa internationella sanktioner m.m.
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1992/93:UU4 Tillämpning i fråga om
          </note>
          <note>
            ''Förbundsrepubliken Jugoslavien'' (Serbien-
          </note>
          <note>
            Montenegro) av lagen (1971:176) om vissa internationella sanktioner
            samt ändring av nämnda lag (prop. 1992/93:57).
          </note>
          <note type="speaker">
            Anf. 38 BENGT HURTIG (v):
          </note>
          <note>
            Fru talman! Utvidgningen av lagen om vissa internationella sanktioner
            innebär att regeringen kommer att få möjlighet att följa inte
            bara de sanktioner som proklameras av Förenta nationerna utan
            också de som proklameras av ESK och EG.
          </note>
          <note>
            Vi har från Vänsterpartiet sagt att vi stöder förslaget om deltagande
            i ESK-sanktionerna och godtar den utvidgning av lagstiftningen
            som det är fråga om. Däremot kan vi inte acceptera ett svenskt
            deltagande i EG-sanktioner. Det grundar sig naturligtvis på att
            vi är medlemmar i Förenta nationerna och i ESK men inte i EG,
            och vi får därigenom inte det inflytande som vi anser vara en
            förutsättning för att kunna ansluta oss till sanktionsprocessen
            på detta sätt.
          </note>
          <note>
            Det som EG hittills har åstadkommit i Jugoslavien anses av en
            hel del internationella experter inte som alltför lyckat. Den
            tragiska utvecklingen i
          </note>
          <note>
            Jugoslavien kunde förmodligen ha hanterats annorlunda. Motsättningarna
            inom EG och den politik som har förts har inte kunnat förhindra
            den utvecklingen.
          </note>
          <note>
            Fru talman! Därmed vill jag yrka bifall till den meningsyttring
            av Bertil Måbrink som har fogats till utrikesutskottets betänkande
            avseende moment 1.
          </note>
          <note type="speaker">
            Anf. 39 MARGARETA VIKLUND (kds):
          </note>
          <note>
            Fru talman! FN:s säkerhetsråd antog i maj resolution nr 757 om
            sanktioner mot
          </note>
          <note>
            ''Förbundsrepubliken Jugoslavien'' (Serbien-
          </note>
          <note>
            Montenegro). I avsikt att även Sverige skulle kunna ansluta sig
            till sanktionsåtgärder hemställde regeringen om riksdagens bemyndigande
            att få tillämpa sanktionslagen (lagen 1971:176 om vissa internationella
            sanktioner). Då FN:s säkerhetsråd fattade ett bindande beslut
            återkallades propositionen och ett sådant bemyndigande kom aldrig
            att prövas av riksdagen.
          </note>
          <note>
            Den nu aktuella propositionens förslag om ett utvidgat bemyndigande
            bör ses i perspektivet av en framväxande europeisk säkerhetsordning
            och ett utvidgat europeiskt samarbete samt behovet av att kunna
            handla snabbt både när det gäller sanktioner och humanitär hjälp.
          </note>
          <note>
            Det blir allt viktigare att reagera snabbt och att handla när
            exempelvis hundratusentals riskerar att frysa ihjäl i vinter i
            det forna Jugoslavien. Det krävs snabba åtgärder i bl.a. Bosnien.
            Situationen där är katastrofal. Hjälpen måste öka och nå fram
            snabbt, annars kan hundratusentals människor dö på grund av strider,
            kyla, svält och sjukdomar.
          </note>
          <note>
            Tyfoidfeber har konstaterats i flera bosniska städer av Världshälsoorganisationen,
            WHO. Tusentals flyktingar lever under ytterst primitiva sanitära
            förhållanden. Det skapar grogrund för tyfusbakterierna och annat
            otäckt.
          </note>
          <note>
            Risken finns också att konflikten sprider sig till
          </note>
          <note>
            Kosovo, Makedonien och andra länder. Det gäller att ha handlingsberedskap
            och kunna handla i tid.
          </note>
          <note>
            Enligt Flyktingkommissariatets, UNHCR:s, representant i Skandinavien
            George Gordon-
          </note>
          <note>
            Lennox förvärras läget stadigt i takt med att fler städer intas,
            i takt med att flyende beskjuts, i takt med att flyktingskaror
            vid olika länders gränser förvägras tillträde till olika länder.
            Totalt har 2,2
          </note>
          <note>
            miljoner människor flytt inom f.d. Jugoslavien.
          </note>
          <note>
            555 &gt; e000 har flytt till andra delar av Europa. FN:s flyktingkommissarie
            Sadako Ogata hävdar att ''vi står på randen till en humanitär
            mardröm. Det handlar om människors säkerhet och liv.''
          </note>
          <note>
            En kommission inom FN har skattat kostnaderna för hjälpbehoven
            på sikt i Jugoslavien till miljarder dollar.
          </note>
          <note>
            I ett radiomeddelande från staden Srebrenica i östra Bosnien
            rapporteras det att 70 000 invånare och flyktingar hotas av svält
            och är i behov av omedelbar hjälp. Staden är belägrad av serbiska
            styrkor som har hindrat FN:s hjälpsändningar att komma fram. Från
            det belägrade Gradacac i norr rapporterades att serberna hade
            skickat förstärkningar till sina ställningar runt staden.
          </note>
          <note>
            Överenskommelser om vapenvila bryts, som det tycks, regelbundet.
            Detta måste kraftigt fördömas.
          </note>
          <note>
            Det måste sättas kraft bakom orden.
          </note>
          <note>
            Tvångsförflyttningar av etniska grupper måste upphöra omedelbart.
            Jag anser liksom många med mig att en internationell brottsmålsdomstol
            måste inrättas, så att de människor som ligger bakom illdåden
            som sker i inbördeskriget i det forna
          </note>
          <note>
            Jugoslavien kan ställas inför rätta och ställas till svars för
            sina handlingar. I de domstolarna måste också ges utrymme för
            representanter för alla de kvinnor och barn som har utsatts för
            systematiserade våldtäkter att framföra sin sak och sin rätt att
            behandlas enligt mänskliga rättigheter.
          </note>
          <note>
            Vi får inte vare sig som enskild nation eller i samverkan med
            olika internationella organ göra samma misstag som så många gånger
            tidigare, dvs.
          </note>
          <note>
            reagera alldeles för långsamt och blunda för omänsklig brutalitet
            och en totalt omänsklig situation -- med andra ord svika.
          </note>
          <note>
            Det är viktigt att FN och andra internationella organisationer
            gör massiva insatser för att få slut på eländet i f.d. Jugoslavien.
            Det har talats för mycket i konferensrum och slutna sällskap och
            gjorts för litet.
          </note>
          <note>
            När nu Sverige får hand om ordförandeskapet i
          </note>
          <note>
            ESK ges en chans till en massiv insats för att få slut på framför
            allt civilbefolkningens, kvinnors och barns, utsatta situation
            i f.d. Jugoslavien.
          </note>
          <note>
            Eftervärlden kommer att döma oss hårt, om vi inte kan få ett
            snabbt slut på kriget, förnedringen, förföljelsen och försöken
            till utrotning av etniska grupper.
          </note>
          <note>
            Utskottets betänkande är ett steg i rätt riktning för att snabbt
            kunna vidta sanktionsåtgärder för att främja internationell fred
            och säkerhet.
          </note>
          <note>
            Fru talman! Jag yrkar bifall till utskottets hemställan.
          </note>
          <note>
            Anf. 40 STEN SÖDERBERG (-):
          </note>
          <note>
            Fru talman! Det som pågår i gamla Jugoslavien är något alldeles
            fruktansvärt. Den föregående talaren har mycket väl beskrivit
            situationen. Jag har varit på plats nere i Bosnien och Kroatien
            och sett vilket fruktansvärt lidande det är för kvinnor, barn
            och gamla.
          </note>
          <note>
            Tyvärr kan man inte se något slut på det angreppskrig som pågår.
            Det krävs ytterligare insatser från vår sida i Sverige. Vi har
            all anledning att hjälpa till att laga och värma upp husen i befriade
            områden i Bosnien-Hercegovina. Vi har anledning att hjälpa till
            med mat och medicin, så att människorna överlever.
          </note>
          <note>
            Många av mina bosniska vänner och jag själv välkomnar det steg
            som nu tas av utskottet och riksdagen. Det är ett steg i rätt
            riktning och ett gott föredöme för andra länder.
          </note>
          <note>
            Jag yrkar bifall till utskottets hemställan.
          </note>
          <note>
            Överläggningen var härmed avslutad. (Beslut fattades efter 23
            §).
          </note>
          <note>
            20 § Godkännande av avtal rörande handeln mellan EFTA-staterna
            och Israel m.m.
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1992/93:UU5 Godkännande av avtal rörande handeln mellan EFTA-staterna
            och Israel m.m.
          </note>
          <note>
            (prop. 1992/93:22).
          </note>
          <note type="speaker">
            Anf. 41 KENT CARLSSON (s):
          </note>
          <note>
            Fru talman! Riksdagen har i dag att behandla ett omfattande frihandelsavtal
            mellan EFTA-länderna och staten Israel. Jag har som enda motionär
            påpekat att förslaget till avtal på en avgörande punkt är mycket
            oklart. Det gäller artikel 32, som säger att avtalet skall tillämpas
            på parternas territorium.
          </note>
          <note>
            Sveriges territorium är väl definierat och accepterat av kringliggande
            stater. Ingen annan stat gör anspråk på områden som i dag tillhör
            Sverige.
          </note>
          <note>
            När det gäller staten Israel är situtationen en helt annan. Israel
            har i dag bara en internationellt erkänd gräns. Det är gränsen
            mot Egypten, som fastställdes i fredsavtal 1979. Övriga gränser
            är föremål för tvister, och FN har aldrig accepterat de gränser
            som Israel ensidigt bestämt. Inte heller
          </note>
          <note>
            Sverige har gjort det.
          </note>
          <note>
            När man i avtalet säger att det skall tillämpas på parternas
            territorier, frågar jag: På vilket territorium? Räknas Golanhöjderna,
            södra
          </note>
          <note>
            Libanon, Gaza, Västbanken och Jerusalem in i
          </note>
          <note>
            Israels territorium?
          </note>
          <note>
            Det är märkligt att detta inte någonstans i avtalet finns definierat.
            Utskottet gör ett tappert försök att lösa dilemmat genom att hänvisa
            till att man inhämtat att frihandelsavtalet endast omfattar
          </note>
          <note>
            Israel enligt 1948 års gränser.
          </note>
          <note>
            Jag frågar mig: Från vem har man inhämtat denna uppgift? Är det
            från det svenska
          </note>
          <note>
            Utrikesdepartementet, eller har man varit i kontakt med Israel
            och fått bekräftat att Israel accepterar denna tolkning av avtalet?
            Vad händer om Israel inte acccepterar utskottets tolkning?
          </note>
          <note>
            Utskottet säger vidare att några tolkningssvårigheter inte föreligger
            vad gäller avtalets tillämpning. Då måste jag återigen få fråga:
          </note>
          <note>
            Omfattas exempelvis östra Jerusalem av frihandelsavtalet? Östra
            Jerusalem ligger nämligen inte innanför 1948 års gränser! Och
            hur skall vi i sådana fall kontrollera att varor till och från
            östra
          </note>
          <note>
            Jerusalem inte omfattas av avtalet? Ingår de delar av Västbanken
            som Israel har sagt sig vilja behålla och där man har upprättat
            bosättningar?
          </note>
          <note>
            FN har dessutom aldrig accepterat 1948 års gränser.
          </note>
          <note>
            FN anser att Israel skall dra sig tillbaka till de gränser som
            fastslogs i den s.k. delningsplanen från
          </note>
          <note>
            1947. FN har heller aldrig accepterat Jerusalem som Israels huvudstad
            och som en del av staten
          </note>
          <note>
            Israel. Till saken hör också att Israel, för att släppas in i
            FN, lovade att dra sig tillbaka till 1947 års gränser. Detta skedde
            i FN-resolution nr 273.
          </note>
          <note>
            Vad utskottet nu gör är i princip att gå ifrån det FN-
          </note>
          <note>
            beslutet! Vad utskottet dessutom gör med sin tolkning är att
            gissa vilka territorier som berörs av avtalet. Det tycker jag
            är mycket märkligt!
          </note>
          <note>
            Fru talman! Jag har i min motion också påpekat att de gemensamma
            slutsatser om handel med territorierna, som det sägs, som avtalsparterna
            har kommit överens om, inte finns ett ord om vilka geografiska
            områden som avses. Varken i den engelska texten eller i den svenska
            översättningen sägs vad som menas med territorierna. Man har inte
            ens fått Israel att skriva de ockuperade territorierna.
          </note>
          <note>
            Den svenska regeringen tolkar ensidigt att det skulle röra sig
            om Västbanken och Gaza. Vilket stöd finns för detta? Stöder Israel
            en sådan tolkning av de gemensamma slutsatserna? Vad händer om
          </note>
          <note>
            Israel har en annan tolkning av vilka områden som avses?
          </note>
          <note>
            Utskottet skriver i sitt betänkande: ''Under förhandlingarna
            har Israel medgivit att direkt export skall kunna äga rum från
            de ockuperade arabiska territorierna till EFTA-staterna.'' Om
          </note>
          <note>
            Israel verkligen menar detta, varför vägrar man då att skriva
            in både orden ''ockuperade territorierna''
          </note>
          <note>
            och namnen på dessa? Är utskottet hundraprocentigt säkert på
            att Israel ser på denna fråga på samma sätt som den svenska regeringen
            och utskottet gör? Vad händer om Israel inte gör det?
          </note>
          <note>
            En annan fråga som dyker upp är hur
          </note>
          <note>
            Golanhöjderna och södra Libanon skall betraktas i detta sammanhang.
            Liknande svårigheter föreligger med Jerusalem. Ingår dessa områden
            i frihandelsavtalet, eller omfattas de av de s.k.
          </note>
          <note>
            gemensamma slutsatserna, eller är de helt lämnade utanför?
          </note>
          <note>
            Utskottet säger vidare om handel med de ockuperade arabiska territorierna
            att de föreslagna åtgärderna kommer att medföra en positiv effekt
            på handeln. Det är möjligt att utskottet har rätt.
          </note>
          <note>
            Tyvärr tvivlar jag. Trots att EG, som är en betydligt större
            marknad än EFTA, ingick ett liknande avtal med staten Israel redan
            1975, har det inte inneburit något uppsving för de ockuperade
            arabiska territorierna, snarare tvärtom. Arbetslösheten bara i
            Gaza har nu ökat till över 60 %.
          </note>
          <note>
            En av förklaringarna till att handeln med de ockuperade områdena
            går så trögt är att Israel på olika sätt försvårar exporten. Huvuddelen
            av exporten måste gå via israeliska hamnar. En stor del av exportprodukterna
            från dessa områden utgörs av frukter och andra färskvaror. På
            grund av att transporterna fördröjs hinner en del av lasterna
            ruttna innan de når mottagaren. Bl.a. har holländska importörer
            råkat ut för detta. Tyskland har uppenbart tröttnat och diskuterar
            nu med palestinierna i Gaza att hjälpa till att bygga en palestinsk
            hamn där.
          </note>
          <note>
            På vilket sätt har Israel förbundit sig att inte göra sammaledes
            med exporten från de ockuperade områdena till EFTA-länderna? Vilka
            åtgärder är i sådana fall regeringen och EFTA-staterna beredda
            att vidta? Kan vi tänka oss att stödja byggandet av en hamn i
            Gaza? Löftet i de gemensamma slutsatserna, att inte sätta upp
            några administrativa hinder, finns även i överenskommelsen som
            EG har med Israel. Trots detta håller Israel inte sina löften.
          </note>
          <note>
            Fru talman! Slutligen vill jag ta upp bemyndigandet som regeringen
            begär för tullnedsättning, tullfrihet m.m. från Gaza och Västbanken.
            Inte någonstans preciserar regeringen -- eller för den delen utskottet
            -- vilka villkor som handeln med dessa skall ske på.
          </note>
          <note>
            Kommer Gaza och Västbanken att få lika förmånliga villkor som
            Israel? Har utskottet inhämtat några uppgifter om detta? Med tanke
            på den inställning som ledningen i Arvfurstens palats ibland visat
            är jag mycket oroad att de arabiska exportörerna kommer att få
            sämre villkor för sin handel. Men jag kan ju ha fel. Göran Lennmarker,
            som vad jag förstår är utskottets företrädare i den här frågan,
            kanske kan skapa klarhet i fråga om vilka villkor som kommer att
            gälla för handeln med de arabiska ockuperade territorierna.
          </note>
          <note>
            Fru talman! Jag tycker att avtalsförslaget på så väsentliga punkter
            är oklart och oprecist, att riksdagen därför inte bör ratificera
            detta.
          </note>
          <note>
            Regeringen bör i stället ges i uppdrag att omförhandla avtalet.
            Det innebär att jag yrkar bifall till min motion.
          </note>
          <note type="speaker">
            Anf. 42 GÖRAN LENNMARKER (m):
          </note>
          <note>
            Fru talman! Utrikesutskottet har enhälligt välkomnat frihandelsöverenskommelsen
            mellan
          </note>
          <note>
            EFTA-staterna och Israel, och därmed borde det inte vara så stor
            anledning att gå upp i talarstolen i detta ärende. Jag yrkar bifall
            till utskottets förslag.
          </note>
          <note>
            Jag tycker dock att det finns anledning att göra några reflexioner,
            eftersom det är fråga om ett mycket betydelsefullt beslut.
          </note>
          <note>
            Det är lätt att se detta som en detalj --
          </note>
          <note>
            frihandelsavtal finns det många av -- men faktum är att detta
            frihandelsavtal följer ett mönster. EG
          </note>
          <note>
            ingick redan 1975 ett sådant avtal, och EG har också ingått en
            rad avtal med länderna längs de södra Medelhavsstränderna och
            i Mellanöstern.
          </note>
          <note>
            Detta betonar den vikt som det har att Sverige och
          </note>
          <note>
            Europa i övrigt faktiskt deltar i uppbyggnaden av de här regionerna
            genom att utvidga handeln. Att skapa ökade handelsförbindelser
            mellan Europa och Mellanöstern är ett väsentligt led i både att
            öka välståndet och att ge förutsättningarna för en fredlig och
            stabil utveckling i detta område.
          </note>
          <note>
            Här går vi tillbaks till en europeisk erfarenhet. Vi har själva
            i Europa skapat fredliga förhållanden bl.a. med hjälp av frihandel
            och ekonomiskt samarbete. Därför är det viktigt att vi också från
          </note>
          <note>
            Europas sida i diskussionerna med länderna i
          </note>
          <note>
            Mellanöstern ständigt försöker att vidga handeln och öka det
            ekonomiska samarbetets betydelse.
          </note>
          <note>
            Detta avtal är en viktig ingrediens i denna
          </note>
          <note>
            Mellanösternpolitik från Europas sida.
          </note>
          <note>
            En detalj som också kan spela en roll i framtiden är att vi inte
            bara får ökade handelsförbindelser mellan Sverige/EFTA/Europa
            och länderna i
          </note>
          <note>
            Mellanöstern utan också att länderna sinsemellan kommer att handla
            med varandra. Det är på sitt sätt det viktigaste när det gäller
            att få handel som ett inslag i skapandet av fred i området.
          </note>
          <note>
            När det här avtalet träder i kraft finns det rimlig anledning
            att anta att det kommer att innebära en betydande skjuts för handeln
            mellan å ena sidan
          </note>
          <note>
            Sverige och de övriga EFTA-länderna, å andra sidan Israel och
            även territorierna, som i formell mening inte ingår i själva avtalet.
            Det finns dock ett särskilt förslag om att främja exporten från
            territorierna, som det heter i överenskommelsen.
          </note>
          <note>
            Det innebär också en fördel för Sverige, eftersom
          </note>
          <note>
            Sverige och de övriga EFTA-länderna jämfört med
          </note>
          <note>
            EG och med USA är diskriminerade på dessa marknader.
          </note>
          <note>
            Vad innebär då det här för palestinierna på de ockuperade territorierna?
            Rimligtvis är detta beslut ett steg i rätt riktning. Det är svårt
            att se det som ett steg i fel riktning eller som att vi står och
            stampar på samma fläck. Det ger möjligheter till ökad direkt handel
            mellan EFTA-staterna och territorierna, och det är också en viktig
            del i de fredsskapande ansträngningarna.
          </note>
          <note>
            Hur det här kommer att utfalla i praktiken får vi naturligtvis
            se när avtalet har trätt i kraft. Man kan ha olika uppfattningar
            om detta. Som så många andra sådana här avtal måste det testas
            i praktiken, men det vore nog oklokt att nu säga nej till avtalet
            med hänvisning till att man kan frukta att det kan finnas hinder
            för handeln med territorierna. Det har varit utskottets enhälliga
            uppfattning att detta är ett steg i rätt riktning, och det är
            därför som utskottet också enhälligt välkomnar det här beslutet.
          </note>
          <note>
            Med detta, fru talman, vill jag än en gång yrka bifall till utrikesutskottets
            förslag.
          </note>
          <note type="speaker">
            Anf. 43 KENT CARLSSON (s) replik:
          </note>
          <note>
            Fru talman! Jag tycker att det är märkligt att utskottets företrädare
            inte kommenterar något av de frågetecken som jag har satt för
            avtalet. Jag är en mycket stor anhängare av fri handel, av att
            ta bort tullar och av att se till att det skall gå smidigt när
            man handlar, och socialdemokratin har under många år verkat för
            att vi skall få till stånd en rejäl frihandel över hela världen.
          </note>
          <note>
            Men vad jag har ställt frågor om gäller avtalstexten och tolkningen
            av avtalet. Jag har inte fått en enda vägledning av herr Lennmarker
            när det gäller vilka områden som skall avses med frihandelsavtalet
            mellan EFTA och Israel. Ingår östra Jerusalem, södra Libanon,
            Golanhöjderna, Västbanken och
          </note>
          <note>
            Gaza? Enligt 1948 års gränser ingår inte ens östra
          </note>
          <note>
            Jerusalem. Utskottet säger att det inte finns några tolkningssvårigheter,
            och då borde det vara mycket enkelt för utskottets företrädare
            att klargöra vilka geografiska områden som faktiskt ingår.
          </note>
          <note>
            Inte heller fick jag något svar på frågan vilka villkor som kommer
            att gälla för exporten från de ockuperade arabiska territorierna
            och vad som händer om Israel på olika sätt försvårar handeln mellan
            EFTA och de ockuperade områdena. Är man då beredd att vidta några
            åtgärder?
          </note>
          <note>
            Jag tycker att det är bra att vi får ett handelsavtal med staten
            Israel, men då skall det också vara tydligt och klart vad gäller
            vilka områden som avses, och detta avtal är inte utformat så.
            Såvitt jag har förstått är dessutom anledningen till att man inte
            vågar skriva ut vilka områden som avses att
          </note>
          <note>
            Israel i princip fullständigt vägrar att göra några sådana definitioner.
            Vad jag ser i förlängningen är att vi från svensk sida viker oss
            och i princip accepterar gränser för staten Israel som vi i andra
            sammanhang faktiskt inte har accepterat.
          </note>
          <note>
            Fru talman! Jag skulle gärna vilja ha svar på några av de frågor
            som jag har ställt och som gäller ganska väsentliga delar av avtalet.
            Vilket territorium skall omfattas av avtalet? Jag tycker faktiskt
            att det är märkligt att man i ett så omfattande handelsavtal inte
            mer noggrant har definierat vad man menar med Israels territorium.
          </note>
          <note type="speaker">
            Anf. 44 GÖRAN LENNMARKER (m)
          </note>
          <note>
            replik:
          </note>
          <note>
            Fru talman! Själva avtalet omfattar endast staten
          </note>
          <note>
            Israel enligt 1948 års gränser. Däremot gäller det endast genom
            särskilda åtgärder också territorierna. Det är inte så konstigt
            att detta inte definieras, eftersom det föreligger skilda ståndpunkter.
            Det är alldeles uppenbart att så är fallet mellan Israel och den
            andra sidan i frågan om vad som exakt är ockuperade områden. Det
            känner vi ju alla till. Vi vet t.ex. vad Israel har bestämt beträffande
            östra Jerusalem och Golanhöjderna.
          </note>
          <note>
            Men detta skall vi inte se som ett hinder. Tvärtom är det klokt
            att se till att detta frihandelsavtal kommer till stånd, eftersom
            det är ett led i att befrämja handeln och ekonomin både i Israel
            och i territorierna. Nu är det en fredsprocess på gång.
          </note>
          <note>
            Förhoppningsvis ger den resultat som leder till att man kommer
            att fastställa gränser.
          </note>
          <note>
            Det finns ingen anledning att nu säga nej till detta avtal därför
            att man inte i denna förhandling har gjort någon precisering av
            dessa gränser på det sätt som Kent Carlsson här önskar. Det vore
            oklokt.
          </note>
          <note>
            Det är fredsprocessen som förhoppningsvis kommer att avgöra den
            frågan. Detta frihandelsavtal kan bara vara en positiv del i denna
            process.
          </note>
          <note type="speaker">
            Anf. 45 KENT CARLSSON (s) replik:
          </note>
          <note>
            Fru talman! Göran Lennmarker återupprepar det som vi har kunnat
            läsa i utskottets betänkande.
          </note>
          <note>
            Men jag måste återigen få fråga: Om det är 1948 års gränser som
            skall gälla, varför har man för det första inte skrivit ut det
            i avtalet? För det andra:
          </note>
          <note>
            Ingår exempelvis östra Jerusalem? Kommer handeln med östra Jerusalem
            att omfattas av frihandelsavtalet? Enligt 1948 års gränser ingår
            faktiskt inte östra Jerusalem. Då får man ha en annan ordning
            för östra Jerusalem.
          </note>
          <note>
            Jag ser här en glidning från utskottets sida, en glidning som
            tyvärr alla partier har bidragit till. Jag tycker att man därigenom
            luckrar upp den svenska synen på staten Israels gränser.
          </note>
          <note>
            Oklarheterna i avtalet är omfattande. Jag har inte heller fått
            svar på frågorna om Golanhöjderna och södra Libanon -- de delar
            av Västbanken som Israel betraktar som sitt område och där man
            av säkerhetsskäl eller andra orsaker har bosättningarna. Ingår
            de i detta? Jag skulle tro att
          </note>
          <note>
            Israel tycker att de gör det, men av de skrivningar som finns
            i utskottets betänkande är de uteslutna.
          </note>
          <note>
            Det vore väl tacknämligt om man var överens med den avtalspart
            som man sluter avtal med om var avtalet skall tillämpas.
          </note>
          <note>
            Jag vill upprepa en fråga som jag ställt tidigare:
          </note>
          <note>
            Vilka villkor kommer att gälla för handeln med de ockuperade
            arabiska territorierna? Kommer man att få samma villkor som staten
            Israel får i handeln med oss, eller kommer man att få sämre villkor?
            Vi lämnar ju över frågan till regeringen, men det vore intressant
            för riksdagen att få reda på om man kommer att medge fullständig
            tullfrihet för samtliga varor som kan komma från Västbanken och
            Gaza.
          </note>
          <note type="speaker">
            Anf. 46 GÖRAN LENNMARKER (m)
          </note>
          <note>
            replik:
          </note>
          <note>
            Herr talman! Definitionen av Israels gränser kommer inte att
            ske i en förhandling om frihandel mellan EFTA-staterna och Israel;
            det vet både
          </note>
          <note>
            Kent Carlsson, jag och alla andra. Den frågan, som är av utomordentligt
            stor vikt, kommer möjligtvis att avgöras i de fredsförhandlingar
            som pågår; om man ställde kravet att man i de här förhandlingarna
            skulle ägna sig åt definitioner, blev det inget frihandelsavtal.
            Det är alldeles uppenbart. Jag förstår inte Kent Carlssons argumentering
            om han menar att man i dessa förhandlingar skulle ha gett sig
            in på denna mycket brännande fråga och sett lösningen av den som
            en förutsättning för frihandelsavtalet; då blev det inget frihandelsavtal.
          </note>
          <note>
            Därmed skulle också en positiv pusselbit i arbetet att skapa
            ekonomisk utveckling och förhoppningsvis en stabilitet i området
            som skulle underlätta fredsprocessen, falla bort.
          </note>
          <note type="speaker">
            Anf. 47 HÅKAN HOLMBERG (fp):
          </note>
          <note>
            Herr talman! Det är glädjande att riksdagen bereds möjlighet
            att ta ställning till förslaget om frihandelsavtal mellan Israel
            och EFTA-staterna, och därmed också Sverige. Jag har ingen invändning
            mot förslaget, utan ansluter mig till utrikesutskottets yrkande.
          </note>
          <note>
            Däremot aktualiserar ärendet ett gammalt problem, nämligen arabländernas
            ekonomiska bojkott mot Israel och de problem som den ofta skapat
            för de svenska företag som också är intresserade av affärsförbindelser
            med arabvärlden. Bojkott har varit en del av flera arabstaters
            krigföring mot Israel. Den har riktat sig mot såväl företag som
            handlar med Israel som mot företag som ägs av judar.
          </note>
          <note>
            Bojkotten brukar medge att företag säljer till
          </note>
          <note>
            Israel, däremot godtar man inte samarbete med företag som investerar
            i Israel eller bedriver samarbete med israeliska företag. Bland
            de företag som vid olika tillfällen tvingats avbryta sina kontakter
            med Israel på grund av den arabiska bojkotten finns t.ex. Tetrapak,
            Barnängen,
          </note>
          <note>
            Kooperativa förbundet -- med olika dotterbolag --
          </note>
          <note>
            och Ericsson. Sverige har självfallet aldrig erkänt denna bojkott
            eftersom vi håller på principen att endast godkänna sanktionsåtgärder
            som beslutats i
          </note>
          <note>
            FN:s säkerhetsråd. Ändå förekommer det alltså att svenska företag
            tvingas agera i enlighet med krav som ställs av de länder som
            proklamerat denna bojkott.
          </note>
          <note>
            Frågan har tidigare behandlats i riksdagen med anledning av motionskrav
            på en svensk lagstiftning liknande den amerikanska, tyska och
            holländska om förbud för företag att medverka i bojkotten mot
          </note>
          <note>
            Israel. De förslagen avslogs. Enligt min mening är det ändå rimligt
            att på nytt fästa uppmärksamheten på problemet i samband med det
            betänkande som vi nu debatterar.
          </note>
          <note>
            En motion med förslag att någon form av kommentar till detta
            förhållande och hemställan till regeringen skulle behandlas tillsammans
            med förslaget till frihandelsavtal mellan EFTA-länderna och Israel
            fick, av för mig svårförståeligt skäl, inte väckas. Det ansågs
            tydligen ligga litet vid sidan av ämnet; det kan jag inte riktigt
            se att det gör. Vi får väl ändå acceptera det. Jag tycker att
            det därför är viktigt att från talarstolen poängtera att regeringen
            har ett ansvar för att man, på de sätt som står till buds, motverkar
            den arabiska ekonomiska bojkotten mot Israel, t.ex. genom information
            till företagen om Sveriges principiella inställning och genom
            ett kraftfullt internationellt agerande i denna fråga.
          </note>
          <note>
            Jag yrkar bifall till utskottets förslag.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 23 §.)
          </note>
          <note>
            21 § Godkännande av frihandelsavtal med
          </note>
          <note>
            Färöarna, m.m.
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1992/93:UU6 Godkännande av frihandelsavtal med
          </note>
          <note>
            Färöarna, m.m. (prop. 1992/93.16).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 23 §.)
          </note>
          <note>
            22 § Svensk ekonomisk zon
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1992/93:UU10 Svensk ekonomisk zon (prop.
          </note>
          <note>
            1992/93:54).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 23 §.)
          </note>
          <note>
            23 § Omedelbara hjälpinsatser i det forna
          </note>
          <note>
            Jugoslavien
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1992/93:UU11 Omedelbara hjälpinsatser i det forna Jugoslavien
          </note>
          <note>
            Anf. 48 STEN SÖDERBERG (-):
          </note>
          <note>
            Herr talman! Jag har sedan början av 1992 arbetat för flyktingar
            från Kroatien och Bosnien-
          </note>
          <note>
            Herzegovina. Jag och mina medarbetare har rest runt i Kroatien
            och Bosnien. Vi har kartlagt behoven kommun för kommun. Vi har
            presenterat vårt material för de bosniska och kroatiska regeringarna
            samt för flyktingkommissarien i Split och UD:s Ingemar Cederberg.
          </note>
          <note>
            Vi har noterat att årskostnaden för en flyktings boende i Sverige
            räcker till en nybyggd enrumslägenhet i hemlandet. Jag tror att
            flyktingmottagandet från det gamla Jugoslavien kommer att kosta
            oss ca 13 miljarder i år. Det är ett resursslöseri eftersom medlen
            hade givit större effekt i Jugoslavien. Nu har vi den situation
            vi har.
          </note>
          <note>
            De nu anvisade medlen räcker inte till. Behoven är så mycket
            större. Vi skulle behöva leverera isolerade husmoduler och värmeapparater
            till ett belopp som vida överstiger det belopp som nu anvisas.
            Till detta kommer att SIDA enligt min mening inte fungerar bra
            i det aktuella katastrofområdet.
          </note>
          <note>
            Jag är således kritiskt inställd till det låga beloppet -- en
            skärv från den rikes bord. Vi kommer emellertid snart att tvingas
            till nya beslut och nya insatser. Därför yrkar jag, trots kritiken,
            bifall till hemställan i utskottets betänkande.
          </note>
          <note>
            Överläggningen var härmed avslutad. r
          </note>
          <note>
            Beslut
          </note>
          <note>
            Företogs till avgörande konstitutionsutskottets betänkanden 1992/93:KU7,
            KU9 och KU10, finansutskottets betänkande 1992/93:FiU11, skatteutskottets
            betänkande 1992/93:SkU12, justitieutskottets betänkanden 1992/93:JuU8,
          </note>
          <note>
            JuU9 och JuU10, lagutskottets betänkanden
          </note>
          <note>
            1992/93:LU6, LU7, LU8, LU9, LU12, LU13 och
          </note>
          <note>
            LU24 samt utrikesutskottets betänkanden
          </note>
          <note>
            1992/93:UU4, UU5, UU6, UU10 och UU11.
          </note>
          <note>
            Konstitutionsutskottets betänkande KU7
          </note>
          <note>
            Mom. 1 (allmänna helgdagar och flaggdagar)
          </note>
          <note>
            Utskottets hemställan bifölls med 176 röster mot
          </note>
          <note>
            136 för reservation 1 av Thage G Peterson m.fl. 1
          </note>
          <note>
            ledamot avstod från att rösta.
          </note>
          <note>
            Mom. 2 (ordensväsendet m.m.)
          </note>
          <note>
            Utskottets hemställan bifölls med 168 röster mot
          </note>
          <note>
            139 för reservation 2 av Birger Hagård m.fl. 6
          </note>
          <note>
            ledamöter avstod från att rösta.
          </note>
          <note>
            Mom. 3
          </note>
          <note>
            Utskottets hemställan bifölls.
          </note>
          <note>
            Konstitutionsutskottets betänkande KU9
          </note>
          <note>
            Mom. 1 (riksmötets öppnande)
          </note>
          <note>
            I reservation 1 av Harriet Colliander föreslogs ändring i huvudbestämmelse
            i riksdagsordningen.
          </note>
          <note>
            Av reservationen framgick att ändringen önskades genomförd genom
            ett beslut. För bifall till reservationen krävdes att minst tre
            fjärdedelar av de röstande och mer än hälften av riksdagens ledamöter
            röstade för bifall till reservationen.
          </note>
          <note>
            Utskottets hemställan, som för bifall endast krävde enkel majoritet,
            kunde inte i en avgörande omröstning ställas mot reservationen.
          </note>
          <note>
            Kammaren hade därför att först ta ställning till den i reservationen
            föreslagna ändringen i riksdagsordningen. Avslogs denna skulle
            proposition härefter ställas på bifall till utskottets hemställan.
          </note>
          <note>
            Bifall till eller avslag på reservation 1 av Harriet
          </note>
          <note>
            Colliander
          </note>
          <note>
            Reservation 1 av Harriet Colliander avslogs med
          </note>
          <note>
            258 röster mot 52 för bifall, vilket innebar att mindre än tre
            fjärdedelar av de röstande och mindre än hälften av riksdagens
            ledamöter hade röstat för bifall till reservationen. 2 ledamöter
            avstod från att rösta.
          </note>
          <note>
            Utskottets hemställan bifölls.
          </note>
          <note>
            Mom. 3 (registrering av riksdagsledamöternas ekonomiska intressen)
          </note>
          <note>
            Utskottets hemställan bifölls med 174 röster mot
          </note>
          <note>
            139 för reservation 2 av Thage G Peterson m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Konstitutionsutskottets betänkande KU10
          </note>
          <note>
            Utskottets hemställan bifölls.
          </note>
          <note>
            Finansutskottets betänkande FiU11
          </note>
          <note>
            Utskottets hemställan bifölls.
          </note>
          <note>
            Skatteutskottets betänkande SkU12
          </note>
          <note>
            Utskottets hemställan bifölls.
          </note>
          <note>
            Justitieutskottets betänkande JuU8
          </note>
          <note>
            Utskottets hemställan bifölls.
          </note>
          <note>
            Justitieutskottets betänkande JuU9
          </note>
          <note>
            Utskottets hemställan bifölls.
          </note>
          <note>
            Justitieutskottets betänkande JuU10
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU6
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU7
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU8
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU9
          </note>
          <note>
            Mom. 1 (jämkning av skadestånd vid medvållande)
          </note>
          <note>
            Utskottets hemställan bifölls med 174 röster mot
          </note>
          <note>
            138 för reservationen av Maj-Lis Lööw m.fl.
          </note>
          <note>
            Mom. 2
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU12
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU13
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU24
          </note>
          <note>
            Utskottets hemställan bifölls.
          </note>
          <note>
            Utrikesutskottets betänkande UU4
          </note>
          <note>
            Mom. 1 (ändring i sanktionslagen)
          </note>
          <note>
            Utskottets hemställan bifölls med 298 röster mot 13
          </note>
          <note>
            för meningsyttringen av Bertil Måbrink. 1 ledamot avstod från
            att rösta.
          </note>
          <note>
            Mom. 2
          </note>
          <note>
            Utskottets hemställan bifölls.
          </note>
          <note>
            Utrikesutskottets betänkande UU5
          </note>
          <note>
            Mom. 2 och 4 (avtalet mellan EFTA-staterna och
          </note>
          <note>
            Israel m.m.)
          </note>
          <note>
            Utskottets hemställan -- som ställdes mot motion
          </note>
          <note>
            U10 av Kent Carlsson -- bifölls med acklamation.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Utrikesutskottets betänkande UU6
          </note>
          <note>
            Utskottets hemställan bifölls.
          </note>
          <note>
            Utrikesutskottets betänkande UU10
          </note>
          <note>
            Utskottets hemställan bifölls.
          </note>
          <note>
            Utrikesutskottets betänkande UU11
          </note>
          <note>
            Utskottets hemställan bifölls.
          </note>
          <note>
            Beslut om samlad votering
          </note>
          <note>
            På förslag av förste vice talmannen medgav kammaren att de på
            föredragningslistan återstående ärendena, socialutskottets betänkanden
            SoU5 och SoU6, trafikutskottets betänkande TU4 samt näringsutskottets
            betänkande NU8, fick företas till avgörande i ett sammanhang sedan
            debatten i dessa ärenden avslutats.
          </note>
          <note>
            24 § De bostadslösas situation
          </note>
          <note>
            Föredrogs
          </note>
          <note>
            socialutskottets betänkande
          </note>
          <note>
            1992/93:SoU5 De bostadslösas situation.
          </note>
          <note type="speaker">
            Anf. 49 ANITA PERSSON (s):
          </note>
          <note>
            Herr talman! I det här betänkandet från socialutskottet är vi
            överens, och då brukar vi inte uppta tid i kammarens talarstol,
            men det här är ett viktigt betänkande, som berör de allra mest
            utsatta i samhället -- de som inte har någonstans att bo, de som
            inte vet vart de skall ta vägen över natten, de som tillbringar
            sina nätter i avloppstunnlar eller under broar även nu när vintern
            närmar sig. Det handlar om de kvinnor som kanske finner rum för
            natten men som får tacka för det genom att låta sig utnyttjas
            sexuellt.
          </note>
          <note>
            Vi hade i våras en interpellationsdebatt här i kammaren om den
            situation som då rådde, men socialministern hade då inte mycket
            att komma med, och situationen har inte förändrats inför den kommande
            vintern.
          </note>
          <note>
            Stadsmissionen får fortfarande gå ut med stora annonser och vädja
            om stöd för att kunna finansiera ytterligare ett härbärge för
            kvinnor. På
          </note>
          <note>
            Frälsningsarmén har föreståndaren för ett av härbärgena nu hoppat
            av verksamheten och kör taxi -- därför att han inte längre orkar
            med att kämpa med de ekonomiska bekymmer som verksamheten medför
            när Stockholms kommun inte tar sitt ekonomiska ansvar; man har
            under de senaste tre åren haft samma summa i bidrag trots att
            verksamheten har ökat i omfattning.
          </note>
          <note>
            Jag tror att det är viktigt för alla dem som arbetar med att
            försöka hjälpa de här utsatta människorna att vi i riksdagen uppmärksammar
            och diskuterar de här problemen.
          </note>
          <note>
            Tillsammans med två andra socialdemokrater var jag tidigt i våras
            ute i Stockholm för att bli informerad om situationen, och det
            ledde till att jag då också deltog i den nämnda interpellationsdebatten.
          </note>
          <note>
            För några månader sedan var hela socialutskottet på studiebesök
            i Stockholms kommun. Jag tror att detta studiebesök påverkade
            mina utskottskamrater, så att vi i dag har ett enigt betänkande.
            Men framför allt hoppas jag att det faktum att socialutskottet
            uppmärksammade dessa människors situation även kommer att påverka
            de högsta ansvariga inom Stockholms kommun -- som vid det besöket
            t.ex. uppgav att de aldrig tidigare hade besökt den verksamhet
            som förekommer vid
          </note>
          <note>
            Stadsmissionen -- att ge ett ökat ekonomiskt stöd både till den
            egna sociala verksamheten och till det fantastiska arbete som
            utförs av både
          </note>
          <note>
            Stadsmissionen och Frälsningsarmén, med de knappa resurser som
            de har.
          </note>
          <note>
            Enligt olika undersökningar som har gjorts beräknas antalet hemlösa
            i Sverige till mellan 8 000
          </note>
          <note>
            och 9 000 personer. Det är skrämmande siffror. Vi vet inte hur
            många de är -- det kan vara fler. Bara i
          </note>
          <note>
            Stockholm uppskattas antalet hemlösa män till mellan 3 000 och
            5 000 och antalet kvinnor till mellan 500 och 1 000.
          </note>
          <note>
            Vi har i vår lagstiftning klara regler för vem som har ansvaret
            för att människor har en bostad. Vi har det klart uttalat i bostadsförsörjningslagen
            och i socialtjänstlagen. Det är kommunerna som har ansvaret.
          </note>
          <note>
            I 30 § i LVM, lagen om vård av missbrukare, står det att socialnämnden
            skall -- jag upprepar: skall --
          </note>
          <note>
            aktivt verka för att den enskilde efter vårdtiden får bostad
            och arbete eller utbildning. Att det står
          </note>
          <note>
            ''skall'' beror på att vi skärpte lagen våren 1988, därför att
            vi då hade funnit stora brister i omhändertagandet av missbrukarna.
            Men det har tydligen inte hjälpt; i de åtstramningstider som nu
            råder tar kommunerna inte sitt ansvar för alla sina invånare.
          </note>
          <note>
            Det är inte bara i Stockholm som vi har uteliggare och hemlösa
            -- de finns i Göteborg och Malmö, men de finns också i andra städer.
            I måndags fick jag höra att frivilliga försöker starta ett härbärge
            i
          </note>
          <note>
            Karlstad, och även i Eskilstuna har man problem.
          </note>
          <note>
            Vad kan vi då göra här i riksdagen? Ja, vi kan ju stifta lagar,
            och vi kan ekonomiskt stödja kommunerna. Därför är de aviserade
            indragningarna av statsbidrag till kommunerna oroande.
          </note>
          <note>
            I det här betänkandet begär vi att det görs en ny kartläggning
            som omfattar hela landet. De uppgifter som vi i dag har bygger
            nämligen på uppskattningar och på undersökningar som gjordes för
            några år sedan. Kartläggningen skall omfatta personer som varje
            natt tvingas ordna en tillfällig bostad men också dem som är uteliggare.
            Vi måste få kartläggningen upplagd på så sätt att man klart kan
            skilja mellan de olika begreppen uteliggare, hemlös och bostadslös.
          </note>
          <note>
            I kartläggningen måste man också ta reda på de bakomliggande
            orsakerna. Vi vet att en stor grupp av dem som saknar bostad är
            personer med olika psykiska störningar. En annan stor grupp är
            missbrukare -- både av narkotika och alkohol och av en blandning
            av dessa tillsammans med bensodiazopiner. Den grupp som vi har
            blivit särskilt uppmärksammade på och som har börjat öka oroväckande
            är gruppen kvinnor. Det är, som jag sade tidigare, en mycket utsatt
            grupp. Många av dem är prostituerade. Några är, som man säger
            i
          </note>
          <note>
            USA, bag ladies. Det är viktigt att kvinnornas särskilda problem
            tas upp i utredningen.
          </note>
          <note>
            Vid det besök som jag i våras gjorde på
          </note>
          <note>
            Stadsmissionen gjordes jag också uppmärksam på de nya grupper
            som tillkommer. Det vräks dagligen två familjer från sina hem
            -- unga barnfamiljer som prövat allt för att klara sin situation.
            De kommer till
          </note>
          <note>
            Stadsmissionen för att få hjälp. Då har de utnyttjat och lånat
            av sina föräldrar och sina vänner för att försöka klara sina ekonomiska
            problem. Ofta har de också stora kontokortsskulder. De törs inte
            vända sig till de sociala myndigheterna av rädsla för att deras
            barn skall tas ifrån dem. Många gånger är det förtvivlade ensamstående
            mammor som inte klarar av sin situation på grund av att bostaden
            tagits ifrån dem, liksom arbetet.
          </note>
          <note>
            Det är inte första gången vi debatterar de bostadslösas situation.
            För några år sedan fick
          </note>
          <note>
            Socialstyrelsen i uppdrag att ta initiativ till överläggningar
            med bostadsmarknadens parter för att diskutera de bostadslösas
            problem, och det är, som vi säger i betänkandet, anmärkningsvärt
            att så inte har skett.
          </note>
          <note>
            Nu föreslår vi att en inventering av socialtjänstens och de olika
            frivilligorganisationernas erbjudanden om olika boendeformer och
            övriga insatser för de bostadslösa också skall ingå i kartläggningen.
            Jag hoppas att regeringen ånyo gör Socialstyrelsen uppmärksam
            på att man snarast bör ta upp de nämnda överläggningarna med bostadsorganisationerna.
          </note>
          <note>
            Jag hoppas också att regeringen ser till att kartläggningen kommer
            att ske skyndsamt, även om den blir omfattande, så att resultatet
            är klart och behövliga åtgärder kan sättas in till nästa vinter.
          </note>
          <note>
            Men kommunerna måste redan i dag vidta de åtgärder som de är
            skyldiga att vidta enligt lag.
          </note>
          <note>
            Herr talman! Bostaden är en grundläggande social rättighet, som
            kan likställas med rätten till arbete, utbildning och sjukvård.
            Målet för den sociala bostadspolitiken måste vara att alla skall
            ha rätt till en bra bostad till en rimlig kostnad.
          </note>
          <note>
            Med det anförda yrkar jag bifall till utskottets hemställan.
          </note>
          <note type="speaker">
            Anf. 50 MAUD EKENDAHL (m):
          </note>
          <note>
            Herr talman! I dag behandlar vi socialutskottets betänkande 1992/93:SoU5
            De bostadslösas situation. Utskottet har behandlat dessa frågor
            tidigare och påpekat att det är ovärdigt i ett världssamhälle
            att människor står helt utan bostad.
          </note>
          <note>
            Den första frågan man ställer sig är vad man skall göra åt de
            hemlösas problem. Själv anser jag att arbetet med att förebygga
            är det viktigaste. En central del i vår politik måste vara att
            slå vakt om familjernas möjligheter och skapa förutsättningar
            så att familjerna fungerar väl.
          </note>
          <note>
            Den kraftiga avvecklingen av institutionsvården har faktiskt
            medfört en växande skara hemlösa med psykiska störningar. Det
            sägs att institutionsvården har dragits ned av humanitära skäl,
            men vi kan ju se att alla inte klarar av att leva ute i samhället.
            För många människor är institutionsboendet det enda trygga alternativet.
          </note>
          <note>
            Vi moderater har i åtskilliga debatter hävdat att man skall ta
            det lugnt när det gäller nedskärningar av institutionsplatser.
            Det finns människor med psykiska störningar som faktiskt har haft
            eget boende, men de har inte klarat av det. Resultatet har blivit
            vräkning. Denna slutsats kan man även finna i psykiatriutredningens
            fjärde delrapport där man påtalar: ''att vräkningar av psykiskt
            störda är ett ökande problem''.
          </note>
          <note>
            Självfallet är missbruk av alkohol och narkotika andra utslagningsfaktorer
            som har bidragit till hemlöshet.
          </note>
          <note>
            Vilka är då de utslagna? Enligt Stadsmissionen och
          </note>
          <note>
            Frälsningsarmén kan de utslagna delas in i fyra huvudgrupper.
            Det gäller för det första dem som det har gått snett för. Det
            är människor som har drabbats av skilsmässor, konkurser, arbetslöshet,
            misshandel och alkoholism. För det andra är det unga människor
            -- människor mellan 15 och 20 år --
          </note>
          <note>
            som av en eller annan anledning saknar ett socialt nätverk. För
            det tredje finns en grupp av människor som av en eller annan anledning
            inte vill ha att göra med de sociala myndigheterna. För det fjärde
            är det naturligtvis s.k. original, som själva har valt att leva
            utanför samhällets gängse normer.
          </note>
          <note>
            Tyvärr ökar andelen utslagna bland ungdomar. Det är det verkliga
            problemet. De unga saknar ett socialt nätverk, vilket gör att
            arbetet med att hjälpa och stötta dessa ungdomar så att de kan
            få ett drägligt liv blir mycket svårare och mera komplicerat.
            De unga människorna faller snabbt in i ett omfattande missbruk
            -- framför allt av alkohol.
          </note>
          <note>
            Det finns också en ny grupp -- kvinnorna. Tidigare var det nästan
            uteslutande män som kunde kategoriseras som utslagna. Under de
            senaste åren har bilden förändrats väsentligt. I dag saknar alltfler
            kvinnor såväl bostad som arbete. Många utslagna kvinnor löser
            sin bostadslöshet på ett speciellt sätt. De knyter sexuella kontakter
            med en man som har en bostad. Där bor kvinnorna under en tid.
            De får tak över huvudet -- ofta i utbyte mot sexuella tjänster.
            Efter ett tag tröttnar mannen, och då åker kvinnan ut. Detta sker
            alltför ofta efter svår misshandel.
          </note>
          <note>
            Utnyttjandet av de utslagna kvinnorna är generellt mycket omfattande
            och skrämmande. En del kvinnor finner man på olika natthärbärgen.
            Andra kvinnor blir s.k. bagladies, dvs. kvinnor som bär sina ägodelar
            i pappers- eller plastplåsar.
          </note>
          <note>
            Mitt i allt detta elände måste jag få lov att säga att frivilligorganisationerna
            gör ett enormt arbete. Här finner man känslan för individen och
            ett människoengagemang. Vi skall vara glada för att det finns
            frivilliga organisationer, som oftast bygger på oavlönade människors
            insatser på olika nivåer.
          </note>
          <note>
            Denna verksamhet kommer aldrig att kunna ersätttas av offentliga
            insatser.
          </note>
          <note>
            Personligen blev jag ledsen när Birgitta Dahl gick ut i en TT-intervju
            -- som bl.a. publicerades i
          </note>
          <note>
            Svenska Dagbladet den 10 mars 1992 -- och sade om antalet hemlösa
            att: ''Det är baksidan på borgarnas skattesänkningar''. Fy skäms,
            Birgitta Dahl! Dessa skamliga angrepp på den borgerliga regeringen
            är häpnadsväckande.
          </note>
          <note>
            Man undrar om Birgitta Dahl har glömt bort att hon, som en medlem
            av den socialdemokratiska regeringen, i nio år också har varit
            ansvarig för de hemlösa. Vidare ställer man sig frågan om Birgitta
          </note>
          <note>
            Dahl på fullt allvar verkligen tror att de hemlösa dök upp den
            5 oktober 1991, dagen efter det att den borgerliga regeringen
            bildades.
          </note>
          <note>
            Herr talman! Jag är glad över att hela socialutskottet ställer
            sig bakom betänkandet angående de bostadslösas situation, där
            vi önskar få till stånd en ordentlig inventering, kartläggning
            och insatser på det här området. Härmed yrkar jag bifall till
            utskottets hemställan.
          </note>
          <note type="speaker">
            Anf. 51 ANITA PERSSON (s) replik:
          </note>
          <note>
            Herr talman! Jag hade inte tänkt begära replik, men jag måste
            bemöta vad Maud Ekendahl sade avslutningsvis.
          </note>
          <note>
            Det har funnits problem med hemlösa och bostadslösa tidigare.
            Men problemen har faktiskt ökat. Jag tror att vi kommer att stå
            inför en mycket svårare situation på grund av de indragningar
            som sker i kommunerna av hela den sociala verksamheten och de
            omorganisationer som man gör ute i kommunerna med bl.a. beställda
            nämnder. Det leder till en ökad byråkrati, som i sin tur medför
            att man får mindre pengar till den ordinarie verksamheten.
          </note>
          <note>
            Vi ser också att kommunerna nu drar ner på fritidshemsverksamhet
            för barn och ungdomar. Det kan leda till svåra sociala problem
            i framtiden. Som
          </note>
          <note>
            Maud Ekendahl sade är det viktigt att vi arbetar förebyggande.
          </note>
          <note>
            När vi för många år sedan i riksdagen fattade beslut om de psykiskt
            störda och eget boende, ville vi att de människor som bodde på
            institutionerna skulle få en bättre situation och att kommunerna
            skulle ställa upp med hjälp. Det är självklart att dessa personer
            som kanske har bott i 20 år på en institution inte kan klara sig
            själva när de kommer ut i ett eget boende. Kommunerna skulle självfallet
            sätta in ordentliga hemhjälpsinsatser. Så har tyvärr inte skett,
            och därför befinner vi oss i den här situationen i dag.
          </note>
          <note>
            Psykiatriutredningen har uppmärksammat dessa problem. När förslaget
            har varit ute på remiss och vi så småningom får ett förslag till
            riksdagen hoppas jag att vi kan fatta ett bra beslut så att problemen
            kan lösas för de berörda personerna.
          </note>
          <note>
            I dag har vi en situation då många byggnadsarbetare är arbetslösa.
            Det är därför viktigt att kommunerna tar chansen att bygga gruppbostäder,
            eftersom det finns särskilda statsbidrag under detta år för sådana
            ändamål. Jag tror att vi därmed skulle kunna lösa många av problemen
            för de här personerna.
          </note>
          <note type="speaker">
            Anf. 52 MAUD EKENDAHL (m) replik:
          </note>
          <note>
            Herr talman! Anita Persson försöker skylla på omorganisationer
            inom den kommunala verksamheten. Jag kan väl hålla med om att
            det finns ett nytänkande inom organisationen, att man vill förändra
            den på olika sätt. Men jag kan inte hålla med om att vi skall
            skylla ett sådant här stort och viktigt problem på att man organiserar
            om. Jag sade -- och jag står fast vid -- att det här problemet
            har funnits i många år. Men självfallet har det ökat.
          </note>
          <note>
            En orsak är de psykiskt störda människorna, och däribland kvinnor.
          </note>
          <note>
            Det gäller psykiskt störda människor som inte längre kunde bo
            kvar på institutionen utan fick ett eget boende. Vräkningarna
            beror ju faktiskt på att människor får ångest på natten. De gör
            dag till natt och natt till dag, och därför störs kringboende.
          </note>
          <note>
            Vidare tycker jag att det är anmärkningsvärt att
          </note>
          <note>
            Anita Persson inte säger något över huvud taget om förebyggande
            insatser och hur viktig familj och familjepolitik är -- att det
            inte är fel att mamman eller pappan är hemma och sköter sina barn
            när barnen är små.
          </note>
          <note type="speaker">
            Anf. 53 ANITA PERSSON (s) replik:
          </note>
          <note>
            Herr talman! Jag tror inte att vi skall ha en familjepolitisk
            debatt i det här läget. Men jag kan inte hålla med Maud Ekendahl
            om att den familjepolitik som vi driver är orsaken till det uteliggarproblem
            som vi har i dag. Den familjepolitik vi för -- eller i alla fall
            förde när vi hade en socialdemokratisk regering -- har ju inneburit
            jämställdhet för kvinnorna och möjlighet för dem att arbeta och
            samtidigt ha barn. Det är viktigt att man har daghem och fritidshem
            -- att man har en fritidsverksamhet för ungdomarna. Då råkar de
            inte in i den här situationen. Det är en viktig förebyggande insats
            att vi på alla sätt kan stödja familjerna, och att kvinnorna kan
            arbeta samtidigt som de har barn.
          </note>
          <note>
            Det är också viktigt att skolan får ordentliga resurser för sin
            verksamhet, och framför allt att människor får arbete. Det tillhör
            de förebyggande insatserna.
          </note>
          <note>
            Jag hoppas att vi genom den överenskommelse som vi nu har träffat
            med er i de borgerliga partierna kan få i gång arbetet och få
            utbildning till stånd -- och att även missbrukarna kan omfattas
            av den verksamheten. Jag tror att det är det bästa sättet att
            lösa de här problemen.
          </note>
          <note>
            Sedan är det viktigt att kommunerna ger ordentliga resurser till
            frivilligorganisationerna, så att de kan bedriva sin härbärgesverksamhet
            på ett bra sätt.
          </note>
          <note>
            För de gör, som jag sade i mitt anförande, ett utomordentligt
            gott arbete. Utan deras arbete skulle inte kommunerna klara av
            situationen; då hade den varit ännu värre än vad den är i dag.
          </note>
          <note type="speaker">
            Anf. 54 MAUD EKENDAHL (m) replik:
          </note>
          <note>
            Herr talman! Man måste ju se på problemet på två sätt; det gäller
            dels att förebygga, dels att bota.
          </note>
          <note>
            Men man måste ändå börja med det förebyggande.
          </note>
          <note>
            Det börjar inte på dagis eller förskolor eller olika fritidshem,
            utan det börjar redan när barnen föds, redan i hemmet. Det är
            viktigt att det finns en ordentlig familj i hemmet.
          </note>
          <note>
            Jag skall inte heller, Anita Persson, fortsätta med familjepolitiken
            här, men det är förebyggande att man känner sig trygg i den miljö,
            man kommer ifrån. Många unga som i dag är utslagna saknar helt
            och hållet ett socialt nätverk.
          </note>
          <note>
            Sedan håller jag med om att det är självklart att vi måste samarbeta.
            Det är ju trevligt att vi kan göra det i det här betänkandet om
            de bostadslösa. Jag hoppas att det blir något resultat snarast,
            som Anita
          </note>
          <note>
            Persson också önskar -- och helst inom ett år.
          </note>
          <note>
            Förste vice talmannen anmälde att Anita Persson anhållit att
            till protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 55 ULLA TILLANDER (c):
          </note>
          <note>
            Herr talman! Socialutskottets betänkande om de bostadslösas situation
            är mycket värdefull. Att betänkandet avgivits i full enighet ger
            det extra tyngd. Anledningen till att beslutet upplevs som en
            nyansats är att man helhjärtat erkänner att här föreligger ett
            stort socialt problem.
          </note>
          <note>
            Betänkandet innehåller också en strukturering av problemet. Man
            efterlyser med eftertryck en ordentlig kartläggning som skall
            gälla hela landet --
          </note>
          <note>
            såväl storstad som mindre orter. Men man nöjer sig inte med en
            kartläggning av antalet, utan man vill också ha en kartläggning
            av bakomliggande orsaker.
          </note>
          <note>
            Vidare vill man ha förslag till lösningar som också innefattar
            frivilliga organisationer. Man betonar de ideella insatsernas
            stora värde på ett sätt som gör att det klart framgår att samhället
            knappast kan klara sig utan dem. Utskottet skriver på s. 8: ''De
            frivilliga organisationernas insatser är därvid mycket värdefulla,
            och verksamheten är ett utmärkt komplement till socialtjänstens
            insatser.''
          </note>
          <note>
            Slutligen sätter utskottet fingret på en öm punkt, nämligen på
            Socialstyrelsens dröjsmål med att ta itu med det här problemet.
            Och man gör det med ett sådant eftertryck att det är svårt att
            tänka sig att
          </note>
          <note>
            Socialstyrelsen denna gång inte kommer att handla;
          </note>
          <note>
            betänkandet slutar nämligen med ett tillkännagivande till regeringen.
          </note>
          <note>
            För min del är jag mycket glad över utskottets behandling av
            de bostadslösas situation, eftersom jag tillsammans med några
            andra centerpartister har motionerat om detta i flera år. Som
            Maud
          </note>
          <note>
            Ekendahl säger är det inte något nytt problem. Det accentuerades
            under 80-talet -- ett årtionde då stora resurser överfördes från
            låg- och medelinkomsttagare till höginkomsttagare på ett sätt
            som aldrig hade skett tidigare.
          </note>
          <note>
            Det studiebesök som Anita Persson nämnde och som gjordes för
            några veckor sedan hos socialtjänsten i Stockholm och hos Stadsmissionen
            i Stockholm, understryker med vilket stort allvar utskottet har
            betraktat problemet. Anledningen till motionerna och till det
            enhälliga ställningstagandet i utskottet är att hemlöshet är en
            av de allvarligaste sociala risksituationer en människa kan möta.
            De hemlösa är också i allmänhet människor som mött svåra problem
            under sin uppväxt och som livet farit hårt fram med. Missbruk
            och psykiska problem är mycket utbredda företeelser i gruppen.
          </note>
          <note>
            Att bryta hemlösheten är en av de viktigaste sociala uppgifterna
            och en förutsättning för att de hemlösa skall få en chans till
            ett människovärdigt liv.
          </note>
          <note>
            Stadsmissionen och Frälsningsarmén är exempel på organisationer
            som har verkat bland människor på samhällets skuggsida sedan lång
            tid tillbaka och som därför har stor erfarenhet av sådant arbete.
          </note>
          <note>
            Där bekräftas att det bland uteliggarna finns många missbrukare.
            Det har visat sig att missbruket ökat, eller kanske snarare börjat,
            i samband med vad som kan kallas en livskris. I samband med en
            skilsmässa eller någon nära anhörigs död, i samband med arbetslöshet
            eller liknande, uppkommer frågor i stil med: Vad är det för mening
            med mitt liv? För vems skull lever jag?
          </note>
          <note>
            De hemlösa har alltså inte minskat i antal.
          </note>
          <note>
            Dessutom har antalet hemlösa kvinnor ökat. En del av kvinnorna
            är dessutom prostituerade.
          </note>
          <note>
            Undersökningar som gjordes på 80-talet visar att de hemlösa blivit
            allt yngre. Det är ofta människor som aldrig har fått fotfäste
            i samhället. Kunskap om dem, hur många de är och hur de lever,
            saknas nästan helt. Därmed saknas också underlaget för planering
            av samhällets insatser. Därför är en kartläggning nödvändig.
          </note>
          <note>
            Med detta, herr talman, vill jag yrka bifall till utskottets
            hemställan.
          </note>
          <note type="speaker">
            Anf. 56 BO G JENEVALL (nyd):
          </note>
          <note>
            Herr talman! Jag har förstått att det inte hör till vanligheterna
            att enskilda motioner leder till något beslut. I det här fallet
            har vi två enskilda motioner som leder till ett enhälligt utskotts
            ställningstagande. Det är naturligtvis mycket glädjande. Skälet
            till detta är naturligtvis inte motionerna, utan att frågan har
            en större tyngd än den normalt uppmärksammas för.
          </note>
          <note>
            Sverige är ett av världens rikaste länder, och vi borde rimligtvis
            ha råd att ta hand om våra svagaste i samhället. Det har efter
            vad jag har förstått diskuterats många gånger i kammaren och det
            har förekommit motioner under många år, men problemet kvarstår
            i alla fall.
          </note>
          <note>
            Man kan också se att det bara är en man och i övrigt kvinnor
            som debatterar frågan. Det borde inte vara en fråga för enbart
            kvinnor, utan vi borde engagera oss allihop.
          </note>
          <note>
            Jag skulle vilja referera litet till betänkandet. Det är några
            saker där som jag vill citera.
          </note>
          <note>
            Beträffande gällande bestämmelser står t.ex.:
          </note>
          <note>
            ''Den enskildes rätt till en egen bostad är fastslagen i en rad
            politiska beslut.'' Det står också att ''alla människor, oberoende
            av behovet av stöd, hjälp och vård har rätt till en bostad med
            god tillgänglighet och god utrymmesstandard i en miljö som ger
            förutsättningar för ett aktivt deltagande i samhällslivet och
            att de som behöver stöd och hjälp i sin dagliga livsföring eller
            som mer än tillfälligt behöver medicinsk eller annan vård har
            rätt att få sådan i bostaden''.
          </note>
          <note>
            Jag undrar vad de hemlösa och uteliggarna skulle tänka om de
            skulle läsa och ta del av en sådan text.
          </note>
          <note>
            I regeringsförklaringen säger man faktiskt ''att bostadspolitiken
            skall inriktas på att alla skall ha möjlighet till en bra bostad
            till ett rimligt pris''.
          </note>
          <note>
            Jag tycker att det är bra att utskottet har tagit upp och förtydligat
            de här frågorna. Jag citerar ytterligare en mening: ''Den enskilde
            har rätt till bistånd av socialnämnden för sin försörjning och
            livsföring i övrigt, om hans behov inte kan tillgodoses på annat
            sätt.'' Det är vad detta handlar om.
          </note>
          <note>
            Sedan övergår utskottet till att beskriva de utredningar som
            har gjorts. Man talar om de överläggningar som har skett och som
            skall ske.
          </note>
          <note>
            Man talar om hur problemet skall definieras.
          </note>
          <note>
            Det är naturligtvis viktigt att fördjupa sig i saker och ting.
            Det är många saker som behöver utredas.
          </note>
          <note>
            Men frågan är om vi inte har kommit till det stadiet att vi behöver
            handla. Man kan lösa problem på ett ganska enkelt sätt om man
            går från ord till handling.
          </note>
          <note>
            Jag har i min motion lagt fram ett förslag, nämligen att man
            skulle införskaffa ett passagerarfartyg. Det finns i dag gott
            om sådana som skall skrotas. Man kan köpa dem för en mycket billig
            penning. De tror jag skulle utgöra en mycket bra bostad, en bra
            hemvist, för speciellt de utslagna människorna.
          </note>
          <note>
            Väldigt många av dem kommer förresten från en shipping-verksamhet.
            De skulle känna sig mycket hemma i en sådan miljö.
          </note>
          <note>
            Dessutom tror jag att man skulle kunna få den gruppen att hjälpa
            till att sköta en sådan anläggning. Det skulle de tycka om. De
            skulle ha någonting som de på något sätt upplevde som deras, därför
            att det är något slags mellanting mellan en normal bostad och
            den icke-bostad som de har i dag, nämligen i en portgång eller
            liknande.
          </note>
          <note>
            Jag tycker att vi skulle försöka finna formerna för att bilda
            en arbetsgrupp för detta. Då menar jag en arbetsgrupp som verkligen
            har möjlighet att uträtta någonting. Det behöver inte kosta särskilt
            mycket, och det behöver inte ta särskilt lång tid.
          </note>
          <note>
            Kanske man rent av skulle kunna bilda en arbetsgrupp av dem som
            är uppe och talar i det här ärendet i dag. Jag skulle gärna sätta
            mig som ordförande i en sådan grupp och försöka se till att någonting
            händer. Det gör jag gärna tillsammans med de kvinnor som är engagerade
            i frågan. Låt oss skicka med det budskapet till regeringen: Tillsätt
            en litet ovanlig grupp och se vad den kan åstadkomma vid sidan
            av allt annat utredande!
          </note>
          <note>
            Jag skall gå vidare i texten. Vi kommer då in på någonting som
            kanske är ännu hemskare. Det är den stora ökningen av kvinnor
            som råkar ut för de nya problemen. Det har sagts här tidigare,
            och det bör understrykas, att kvinnorna har ett speciellt utsatt
            läge och får lösa sina akuta problem på ett sätt som varken de
            eller vi vill att de skall göra. Det är inte en så stor grupp
            än så länge, men den växer.
          </note>
          <note>
            Man talar bl.a. om antalet människor som är hemlösa. I Stockholm
            talar man om 3 000--5 000
          </note>
          <note>
            människor.
          </note>
          <note>
            Man säger på ett annat ställe i betänkandet att det finns resurser
            för att ta hand om 1 500 stycken.
          </note>
          <note>
            Samtidigt säger man att man anser att detta i stort sett är tillräckligt.
            Det står så här: ''Enligt byrån har man i stort sett tillräckliga
            resurser för att ta emot de hjälpsökande.''
          </note>
          <note>
            Det måste vara något som inte stämmer. Vi har alla sett bilder
            i TV av människor som står i kö utanför härbärgena. De blir avvisade
            för att de inte får plats. Antingen är det som står här fel eller
            också är det fel ute i verkligheten. Jag tillåter mig att tro
            att det som står här är fel, för verkligheten ser vi många gånger
            verkningarna av.
          </note>
          <note>
            Utskottet säger vidare att de rådande förhållandena ''är oacceptabla''.
            Man har också gjort en mycket stark skrivning, tycker jag, när
            man talar om det som Socialstyrelsen skulle ha gjort, men inte
            har gjort. Det blir många citat, men jag vill faktiskt ha dessa
            saker till protokollet. ''I detta sammanhang anser utskottet det
            mycket anmärkningsvärt att Socialstyrelsen ännu inte tagit något
            initiativ till överläggningar med bostadsmarknadens parter för
            att diskutera de bostadslösas problem trots att detta utlovats
            redan för flera år sedan.''
          </note>
          <note>
            Jag tror att vi i Sveriges riksdag är dåliga på att följa upp
            de beslut som vi fattar. Man borde ta allvarligare på sådana saker
            som har blivit beordrade, men som inte blivit utförda.
          </note>
          <note>
            Man skulle kunna säga mycket mer om detta, men tiden går. Jag
            vill upprepa mitt förslag: Låt oss tillsätta en annorlunda arbetsgrupp,
            som kan försöka göra någonting praktiskt och snabbt. Vi har redan
            vinter. Hittills har den varit mindre allvarlig, med tanke på
            de hemlösa, men låt oss uträtta någonting snabbt. Det finns möjlighet
            att göra det.
          </note>
          <note>
            Med detta, herr talman, vill jag yrka bifall till utskottets
            hemställan, som stöder våra motioner.
          </note>
          <note type="speaker">
            Anf. 57 ULLA TILLANDER (c) replik:
          </note>
          <note>
            Herr talman! Jag vill bara än en gång understryka att socialutskottet
            gjort ett starkt uttalande med krav på en kartläggning och med
            ytterligare en uppmaning till Socialstyrelsen att uppta förhandlingar
            med bostadsmarknadens parter. Att det är ett enigt utskott understryker
            vikten av förslagen. Ingen reservation finns fogad till betänkandet.
          </note>
          <note type="speaker">
            Anf. 58 BO G JENEVALL (nyd) replik:
          </note>
          <note>
            Herr talman! Tyvärr var jag upptagen med talmannen, så jag fick
            inte hela frågeställningen klar för mig. Kan Ulla Tillander möjligen
            upprepa det hon sade?
          </note>
          <note type="speaker">
            Anf. 59 ULLA TILLANDER (c) replik:
          </note>
          <note>
            Herr talman! Egentligen var det bara ett understrykande av det
            Bo Jenevall själv sade, men jag kan upprepa det.
          </note>
          <note>
            Vi anser att det är ett mycket starkt uttalande som socialutskottet
            denna gång har gjort, med krav på en kartläggning av hela problematiken
            med de bostadslösas situation och också en uppmaning till
          </note>
          <note>
            Socialstyrelsen att uppta förhandlingar med bostadsmarknadens
            parter. Det kravet har utskottet ställt tidigare. Eftersom Socialstyrelsen
            inte har uppfyllt kravet, åtföljs kravet denna gång av ett tillkännagivande
            till regeringen.
          </note>
          <note>
            Jag vill än en gång understryka att det är ett enigt utskott
            som står bakom förslagen.
          </note>
          <note type="speaker">
            Anf. 60 BO G JENEVALL (nyd) replik:
          </note>
          <note>
            Herr talman! Vi är uppenbarligen helt överens på den punkten.
            Jag är väldigt glad över att vi har ett enigt utskott bakom förslagen.
            Det ger dem en stor tyngd.
          </note>
          <note>
            Det vore samtidigt intressant att höra om mina meddebattörer
            kan tänka sig att ställa sig bakom det förslag som jag ställde
            från talarstolen, nämligen att vi skulle bilda en grupp för att
            praktiskt försöka sätta fart.
          </note>
          <note type="speaker">
            Anf. 61 EVA ZETTERBERG (v):
          </note>
          <note>
            Herr talman! Jag vill först instämma med tidigare talare om att
            det här betänkandet är bra.
          </note>
          <note>
            Förhoppningsvis leder det framåt i den svåra problematik som
            bostadslösa och hemlösa utgör.
          </note>
          <note>
            Det är bra att en kartläggning skall göras. Det är också mycket
            bra att man skall uppta förhandlingar med bostadsmarknadens parter.
            Alla tycks vara överens om att förekomsten av bostadslösa och
            hemlösa är ett klart misslyckande för alla politiska partier och
            för alla samhällsmedborgare.
          </note>
          <note>
            Det gör att partiernas deklarationer och regeringsdeklarationer
            om allas rätt till en bra bostad till rimligt pris blir litet
            av en klyscha. Vi vet att det inte är verkligheten i dag. Vi vet
            också att problemet inte är nytt och att det dessutom förvärrats
            under senare år, särskilt vad gäller kvinnor.
          </note>
          <note>
            Det nämns i betänkandet att både kommuner och frivilliga organisationer
            gör ett väldigt bra arbete.
          </note>
          <note>
            Vi vet att det inte räcker till, att ansökan om bidrag från frivilligorganisationer
            i t.ex. Stockholms kommun och en rad andra kommuner ofta bemöts
            rätt kallsinnigt från borgerliga partier.
          </note>
          <note>
            Det är en sak som jag faktiskt trots allt saknar i betänkandet
            och som gör mig litet fundersam. Det finns inte någon djupgående
            diskussion om insatser för att förhindra att fler människor blir
            utslagna eller bostadslösa. Jag tycker att det här --
          </note>
          <note>
            huvudsakligen håller jag på med bostadspolitik och följer bara
            hjälpligt med vad som händer i riksdagen på det socialpolitiska
            området -- finns ett klart glapp.
          </note>
          <note>
            Vi har tidigare haft diskussioner, senast i fredags, om antalet
            vräkningar. Det ökar katastrofalt. I
          </note>
          <note>
            betänkandt hänvisas till att det 1986 var en topp på drygt 5
            000 vräkningar. Vi vet att det 1991 var över
          </note>
          <note>
            6 000 vräkningar. I år ser det ut att sluta på ännu fler vräkningar
            och exekutiva auktioner.
          </note>
          <note>
            Det man tar upp i betänkandet i fråga om förebyggande insatser
            är t.ex. hyreslagskommittén.
          </note>
          <note>
            Jag är väldigt överraskad över den senfärdighet som regeringen
            har visat. Kommitténs betänkande kom ju förra hösten. Man säger
            att det nu skall gå till lagrådsremiss. Men fortfarande har vi
            inte sett det. Det kunde vi ha fattat beslut om för ett drygt
            år sedan för att åtminstone förhindra onödiga vräkningar, där
            socialnämnder redan sagt att de vill ta betalningsansvaret, men
            det inte har kommit in några pengar.
          </note>
          <note>
            Det finns andra förebyggande insatser, som nu kommuner med borgerliga
            partiernas hjälp avvecklar, t.ex. bostadsförmedlingar.
          </note>
          <note>
            Bostadsförmedlingen är ett utmärkt instrument för dem som har
            svårt att ta för sig att själva ordna sin bostad -- många klarar
            det förmodligen utmärkt utan bostadsförmedling.
          </note>
          <note>
            Något som över huvud taget inte nämns i betänkandet är en skuldsaneringslag.
            Familjer som samlat på sig exempelvis stora kontoskulder och som
            inte kan komma till rätta med sin ekonomi på egen hand skulle
            med hjälp därav kunna göra det.
          </note>
          <note>
            När kommer ett sådant förslag? Där vet vi att det finns en klar
            spricka inom regeringen. Jag undrar:
          </note>
          <note>
            Hur ställer sig de borgerliga partiernas talesman i denna fråga?
            Hur blir det med skuldsaneringslagen?
          </note>
          <note>
            Jag tog upp i en interpellation i våras detta att
          </note>
          <note>
            Konsumentverket skulle följa upp dem som vräks i dag, 6 000 hushåll.
            Jag fick ett oerhört luddigt svar av Bengt Westerberg. Det var
            någonting på gång.
          </note>
          <note>
            Det visade sig inte alls vara någon rejäl forskning eller utvärdering
            på det området. Först nu har man från regeringens sida sett till
            att Konsumentverket får möjlighet att göra en ordentlig uppföljning
            av vad som händer dem som blir vräkta.
          </note>
          <note>
            Herr talman! Jag vill vidare peka på kommunernas försämrade möjligheter,
            där man i dag från både de borgerliga partierna och Socialdemokraterna
            accepterar kraftigt nedskurna statsbidrag. Det försvårar naturligtvis
            kommunernas möjligheter att göra så bra insatser som möjligt på
            det här området.
          </note>
          <note>
            Det gäller t.ex. -- Maud Ekendahl var inne på det --
          </note>
          <note>
            avveckling av stora instituioner. Jag hoppas att man inte skall
            tolka Maud Ekendahls inlägg så att hon vill ha tillbaka stora
            institutioner inom psykiatrin och missbrukarvården.
          </note>
          <note>
            Det som saknas fortfarande i dag och som det inte satsas på är
            de små institutionerna för att bygga upp hemlika förhållanden
            för människor som inte klarar sitt eget boende. Sådant har man
            väldigt små möjligheter att bygga ut i kommunerna. Det skulle
            faktiskt behövas.
          </note>
          <note>
            Till Bo Jenevall vill jag bara med anledning av hans förslag
            säga att alla, tror jag, är intresserade av att hitta konstruktiva
            lösningar på de hemlösas problem. Men jag har svårt att se att
            en arbetsgrupp i riksdagen skall arbeta med detaljförslagen. Bo
          </note>
          <note>
            Jenevall har framfört sitt förslag motionsvis. Det har varit
            en interpellationsdebatt i kammaren om hemlösa i våras. Det förslaget
            finns ute i kommuner och frivilligorganisationer. Det som saknas
            är inte någon arbetsgrupp i riksdagen, utan nu skall riksdagen
            se till att kommuner och frivilligorganisationer får ekonomiska
            möjligheter att förverkliga exempelvis ett sådant förslag om man
            tycker att det är en framkomlig väg.
          </note>
          <note type="speaker">
            Anf. 62 MAUD EKENDAHL (m) replik:
          </note>
          <note>
            Herr talman! Eva Zetterberg sade någonting åt det hållet att
            vi borgerliga partier behandlat frivilligorganisationerna ganska
            kallsinnigtt.
          </note>
          <note>
            Skillnaden är att vi moderater alltid varit för olika alternativ.
            När det gäller frivilligorganisationerna anser vi att de bör kunna
            erhålla medel av samhället så som de får i dag. Något som är oerhört
            viktigt är de enskilda människors engagemang genom olika typer
            av insamlingar. Det tycker inte jag är fult.
          </note>
          <note>
            Vad som skiljer Eva Zetterbergs och vår politik åt är att man
            från ert håll menar att medlen helt och hållet skall komma från
            samhället.
          </note>
          <note>
            Eva Zetterberg var litet orolig i fråga om institutionerna och
            deras avveckling. Det är tyvärr så att när vi har något nytänkande
            inom olika områden är det alltid så ensidigt. Då skall allt bort.
          </note>
          <note>
            Man kunde ha tagit det litet lugnare. Vi behöver inte avveckla
            så många platser inom psykvården som man har gjort. Vi moderater
            har i många debatter hävdat att det är fel, för det är den sjuke
            som får lida.
          </note>
          <note type="speaker">
            Anf. 63 EVA ZETTERBERG (v) replik:
          </note>
          <note>
            Herr talman! I fråga om bidrag till frivilliga organisationer
            skiljer sig våra partier definitivt inte åt. Det finns betydligt
            mer grundläggande frågor där vi är skiljaktiga.
          </note>
          <note>
            Jag kan hänvisa till debatter om bidrag till en rad olika organisationer
            -- det är viktigt att det inte bara är vissa organisationer som
            gynnas utan alla organisationer som gör ett bra arbete -- i landstinget
            och i Stockholms fullmäktige, där vårt parti har varit ensamt
            om att strida för bidrag till t.ex.
          </note>
          <note>
            Frälningsarmén eller Stadsmissionen. Det visar att vi uppskattar
            det arbete som dessa organisationer utför.
          </note>
          <note>
            Också jag tror att insamlingar kan vara ett bra komplement, men
            vad som skiljer oss åt på den punkten är att vi i Vänsterpartiet
            anser att samhället har ett grundläggande ansvar för att se till
            att de stolta målen en god bostad åt alla, utbildning till alla,
            sjukvård till alla förverkligas, så att det inte bara blir stolta
            paroller.
          </note>
          <note type="speaker">
            Anf. 64 BO G JENEVALL (nyd) replik:
          </note>
          <note>
            Herr talman! Jag menade inte att vi skulle inrätta något slags
            riksdagsutskott, utan jag menade att vi ju är personer som är
            särskilt engagerade i dessa frågor. Eftersom de normala utredningsresurserna
            och kommittérna har en tendens att ta lång tid på sig och att
            arbeta mindre praktiskt, tänkte jag att det kanske kunde vara
            en idé att vi som är personligt engagerade helt enkelt skulle
            kunna göra en större insats.
          </note>
          <note type="speaker">
            Anf. 65 ULLA TILLANDER (c) replik:
          </note>
          <note>
            Herr talman! Det problem som vi nu diskuterar är inget nytt problem.
            Det har varit akut mycket länge för de människor som drabbas,
            vilka kan räknas i tusental.
          </note>
          <note>
            Det är anmärkningsvärt att det endast är två motioner som behandlas
            i det betänkande som vi nu diskuterar. Det är en motion från Centerpartiet
            och en från Ny demokrati. Vänsterpartiet har inte ägnat detta
            problem ens en motion under den allmänna motionstiden. Det tycker
            jag är anmärkningsvärt.
          </note>
          <note type="speaker">
            Anf. 66 EVA ZETTERBERG (v) replik:
          </note>
          <note>
            Herr talman! Jag betonade just att problemet inte var nytt. Jag
            var med i min ungdom på 60-talet och jobbade med hemlösa i Stockholm
            genom
          </note>
          <note>
            ''bullkyrkan'' i Gamla sta'n. Så jag vet förvisso att detta inte
            är något nytt problem. Däremot har problemet förvärrats. Jag håller
            med så till vida att det enorma tilltagandet av problemet inte
            precis sammanfaller med den borgerliga regeringens tillträde utan
            har skett under en rad råd ökat under
          </note>
          <note>
            80-talet.
          </note>
          <note>
            Jag tycker att det är bra att frågan har uppmärksammats i de
            motioner som har avgivits.
          </note>
          <note>
            Jag vet inte om det faktum att man har motionerat eller ej alltid
            är en värdemätare på hur viktig en fråga är för ett parti. Om
            det är detta som är tecknet på att man bryr sig om ett problem,
            har vi i
          </note>
          <note>
            Vänsterpartiet gjort ett misstag. Då kan vi motionera nästa gång
            det blir aktuellt och föreslå en uppföljning av den här frågan.
            Men jag anser att man får bedöma partiernas inställning och den
            vikt som de lägger vid olika frågor efter deras sammanlagda insatser.
            Det kan t.ex. röra sig om att man runt om i kommuner och landsting
            vill ge bidrag till frivilliga organisationer -- någonting som
            skulle kunna möjliggöra inrättandet av bra härbärgen eller små
            institutioner där vården kan bedrivas under hemlika förhållanden
            --, men där borgerliga partier ibland säger nej. I det fallet
            har man inte något stöd. Precis som Bo G Jenevall tror jag att
            det är i praktiken som man kan visa vilka intressen som är avgörande
            och på vilken sida man står.
          </note>
          <note type="speaker">
            Anf. 67 ULLA ORRING (fp):
          </note>
          <note>
            Herr talman! Det betänkande som vi nu diskuterar handlar om de
            bostadslösas situation. Vi är överens över partigränserna. Det
            finns inte någon reservation fogad till detta betänkande.
          </note>
          <note>
            För att det inte skall råda något missförstånd vill jag påpeka
            att vi från Folkpartiet liberalerna inte bara känner starkt utan
            även arbetar intensivt för dessa människor. Det gör vi i de politiska
            församlingarna och minst lika mycket i de frivilliga organisationerna
            ute i kommunerna. Det är många folkpartister som är med i Frälsningsarmén
            och i andra frivilliga organisationer.
          </note>
          <note>
            Vi har länge sagt att de svaga, de utslagna och de glömda också
            är våra bröder och systrar. Vi får inte glömma dem i allt annat
            arbete.
          </note>
          <note>
            Det finns en rad instrument i samhället, både lagar och regler.
            Det är socialtjänsten som skall tillgodose även de svagas rätt
            till ett mänskligt liv.
          </note>
          <note>
            Det finns inte någon enhetlig definition av begreppet hemlös.
            Det har lett till tolkningssvårigheter när det gäller uppgifter
            om antalet hemlösa, vilket inte minst framgår av dagens debatt.
          </note>
          <note>
            Socialstyrelsen upprättade en promemoria i juni
          </note>
          <note>
            1991, där man försökte att ge en bild av hemlöshet och de hemlösas
            situation, men man kom fram till att det inte fanns någon enhetlig
            definition av begreppet hemlöshet.
          </note>
          <note>
            Jag kommer från en mindre stad i Sverige, och jag ser därför
            detta väldigt mycket som ett storstadsproblem. Storstadskommunerna
            har ett mycket stort ansvar. Socialutskottet besökte socialtjänsten
            här i Stockholm då vi särskilt studerade förhållandena. Det var
            för övrigt jag som i min grupp föreslog att vi skulle göra det
            här besöket.
          </note>
          <note>
            Det går inte att fastställa om antalet hemlösa ökar eller minskar.
            En sak kan emellertid fastslås, nämligen att de hemlösa utgörs
            av allt yngre personer som i ökande utsträckningar har psykiska
            störningar.
          </note>
          <note>
            I Stockholm bedömdes år 1988 att 75 % av härbärgesgästerna hade
            allvarliga missbruksproblem. Vid socialutskottets besök på
          </note>
          <note>
            Stockholms socialtjänst i höstas framkom det att
          </note>
          <note>
            70 % av de hemlösa hade grava missbruksproblem och att dödligheten
            bland dessa var hög. Det är den ökade användningen av alkohol
            kombinerat med benzodiazpiner som har lett till den höga dödligheten
            bland de yngre missbrukarna.
          </note>
          <note>
            Det känns särskilt skamligt för kvinnor som har både missbruks-
            och bostadsproblem att vända sig till de sociala myndigheterna.
            De avstår i det längsta och blir kanske omhändertagna av s.k.
          </note>
          <note>
            vänliga män som försöker utnyttja deras tjänster.
          </note>
          <note>
            Det här är ett väldigt stort problem. Jag är övertygad om att
            detta inte är sista gången som vi debatterar den här frågan här
            i kammaren.
          </note>
          <note>
            Jag blir litet ledsen när Anita Persson säger att socialministern
            inte hade så mycket att komma med. Om jag minns rätt, hänvisade
            socialministern i den interpellationsdebatten till kommunernas
            ansvar. Det är kommunernas ansvar att hjälpa de bostadslösa och
            se till att de får den hjälp som de behöver. Det är inte alltid
            som det saknas härbärgen, men kvinnorna söker sig inte dit.
          </note>
          <note>
            Stadsmissionen uträttar ett fantastiskt arbete och är värd allt
            stöd i världen, både frivilliga bidrag och stöd på annat sätt.
            Inom Stadsmissionen finns det människor som är engagerade i sina
            arbetsuppgifter. De ställer upp för de svaga människorna och för
            dem som behöver stöd.
          </note>
          <note>
            För att åter hänvisa till socialministern kan jag säga att regeringen
            nu har tillsatt en stor alkoholkommission för att ta upp de alkoholproblem
            som funnits också under socialdemokraternas regeringstid. Man
            inriktar sig särskilt på kvinnornas och barnens situation. Dessa
            frågor jobbar vi nu med i vår utredning. Vi kommer med förslag
            då vi har hunnit så långt.
          </note>
          <note>
            Jag tycker att det är bra att vi diskuterar dessa frågor, men
            jag tycker att debatten skall ske under ett visst ansvar. Jag
            tror att varken
          </note>
          <note>
            Socialdemokraterna eller något annat parti kan slå sig för bröstet
            och säga att man har gjort det bästa.
          </note>
          <note>
            Om vi kan hjälpas åt över alla partigränser tror jag att vi kan
            nå ett bra resultat. Det handlar mycket om samhörighet och delaktighet
            för de människor som är utslagna. Vi skall se till att de får
            del av samhällets resurser.
          </note>
          <note type="speaker">
            Anf. 68 ANITA PERSSON (s) replik:
          </note>
          <note>
            Herr talman! Den samstämmighet som finns i utskottet är jag väldigt
            glad för. Den debatt jag åberopar är den interpellationsdebatt
            vi hade i våras. Jag tror att de som deltog i den debatten var
            mycket besvikna över det svar vi fick av socialministern. Jag
            hoppas att han, när han nu får utskottets samstämmiga betänkande,
            ser till att påverka sina borgerliga kamrater -- och även en del
            socialdemokratiska kommunalråd -- så att de gör någonting.
          </note>
          <note>
            Socialborgarrådet i Stockholm är ju folkpartist.
          </note>
          <note>
            Det var t.ex. första gången han var ute och besökte
          </note>
          <note>
            Stadsmissionen. Det är mycket viktigt att han tar sitt ansvar
            och ställer upp för frivilligorganisationerna och för de sociala
            myndigheterna här i Stockholm så att de kan verka på ett bra sätt.
          </note>
          <note>
            Jag läste i dag i tidningen Dagen att LP-stiftelsen också är
            beredd att starta ett härbärge för de hemlösa. Vi har inte tillräckligt
            med härbärgen.
          </note>
          <note>
            Som det har sagts i denna debatt många, många gånger saknas det
            härbärgen speciellt för kvinnorna.
          </note>
          <note>
            Jag tror att vi med gemensamma krafter måste stötta de här organisationerna.
            Det är viktigt att regeringen tar ett ansvar och ser till att
            någonting händer, och det är Folkpartiet som har de sociala frågorna
            på sin lott.
          </note>
          <note>
            Visst har Alkoholkommissionen ett mycket viktigt arbete. Vi hörde
            vid utfrågningen i torsdags i förra veckan att den restriktiva
            alkoholpolitik vi för är oerhört viktig, också för den sociala
            verksamheten.
          </note>
          <note>
            Alkoholpolitiken är alltså viktig inte bara från folkhälsosynpunkt,
            utan även från social synpunkt.
          </note>
          <note>
            Jag hoppas att vi kan hålla fast vid den restriktiva alkoholpolitik
            vi har för att hjälpa de mest utslagna människorna i vårt samhälle.
          </note>
          <note type="speaker">
            Anf. 69 ULLA ORRING (fp) replik:
          </note>
          <note>
            Herr talman! Jag tycker fortfarande att det är trist att, som
            Anita Persson gör, efter ett regeringsskifte genast kasta sig
            över den nya regeringen och fråga vad den gör. Har Anita Persson
            aldrig velat fråga den föregående socialdemokratiska regeringen
            samma sak? Vad gjorde man då? Det här är inte problem som har
            vuxit till nu. Det här är problem som har funnits under en lång,
            lång tid. Det har naturligtvis framför allt varit kommunernas
            ansvar att se till att de här frågorna togs upp och att man försökte
            lösa dem.
          </note>
          <note>
            De bostadslösa kvinnorna utgör ingen homogen grupp. Tvärtom består
            den av en rad olika människor med olika behov och krav. Många
            av de kraven vill de heller inte framföra. De har inte de uttalade
            behoven. Detta har många gånger bidragit till att det har varit
            svårt att lösa det hela.
          </note>
          <note>
            Jag är väldigt glad, Anita Persson, att det är
          </note>
          <note>
            Folkpartiet liberalerna som har ansvaret i
          </note>
          <note>
            Socialdepartementet. Jag tror att vi har känslan och instrumenten
            för att komma till rätta med de här frågorna. Men det måste ske
            i gemenskap med andra partier, även med Socialdemokraterna. Man
            vinner inte ett dugg på att strö ut uttalade anklagelser mot ett
            parti som gör sitt bästa. Det är ganska dumt.
          </note>
          <note type="speaker">
            Anf. 70 ANITA PERSSON (s) replik:
          </note>
          <note>
            Herr talman! Jag tror att det föreligger en viss missuppfattning
            i debatten. Jag är också glad åt att det är Folkpartiet som har
            hand om de sociala frågorna i regeringen. Jag vet att det finns
            en grupp inom Folkpartiet som har ett stort socialt ansvar.
          </note>
          <note>
            Därför är jag glad åt att det i den borgerliga regeringen är
            Folkpartiet som har hand om dessa frågor. Men det är också därför
            som jag blev så besviken över att vi inte fick ut mer av interpellationsdebatten
            som vi i våras förde med socialministern.
          </note>
          <note>
            Det här är, som Ulla Orring säger, inget nytt problem. Vi har
            behandlat det i riksdagen flera gånger, men problemet har ökat
            under de senaste åren. Rapporterna från alla som arbetar med de
            här frågorna är samstämmiga. Av olika orsaker, som jag sade tidigare,
            har man fått mindre resurser att röra sig med. I Stockholms kommun
            t.ex. kör man med resultatenheter inom Socialförvaltningen. Om
            man ger en missbrukare vård kan det kosta så mycket för förvaltningen
            att en tjänsteman i stället måste avskedas. Detta är nya problem
            som har uppstått inom den sociala verksamheten. Vi har inte haft
            dem tidigare.
          </note>
          <note>
            Jag är glad för det gensvar som vi har fått från utskottet och
            att vi allesammans tog oss i kragen och åkte ut och informerade
            oss om den här verksamheten. Vi gjorde det inte bara som enskilda
            ledamöter i utskottet, utan hela utskottet åkte. Vi var bara här
            i Stockholm, men problemet är inte bara ett storstadsproblem.
            Det finns i Karlstad, i
          </note>
          <note>
            Eskilstuna och i Gävle. Jag hoppas att den kartläggning som nu
            skall göras kommer att ge oss information om hur stort problemet
            verkligen är, så att vi inte står här och debatterar utan att
            ha ordentligt på fötterna. Jag är, som sagt var, glad åt att vi
            över alla partigränser är överens i denna viktiga fråga.
          </note>
          <note type="speaker">
            Anf. 71 ULLA ORRING (fp) replik:
          </note>
          <note>
            Herr talman! Vi kan aldrig komma ifrån att det yttersta ansvaret
            ligger hos kommunerna. Det är kommunerna som har ansvaret för
            att se till att människorna har ett drägligt liv och att de har
            en bostad.
          </note>
          <note>
            Anita Persson säger att kraven ökar och att det har blivit fler
            problem. Det är faktiskt sådant som vi inte vet. Gunnar Ågren
            säger i och för sig i sin rapport att härbärgena sällan är fullbelagda.
            Jag skulle kunna göra det mycket enkelt för mig genom att säga
            att det är den ekonomiska politiken under de år som Socialdemokraterna
            hade regeringsmakten som har lett till att det har blivit fler
            hemlösa. Men jag vill inte säga det, utan jag hoppas på att vi
            gemensamt skall kunna lösa dessa problem. Åsikterna och åtgärderna
            behöver i det här fallet inte vara partiskiljande. Inget parti,
            inte ens Socialdemokraterna, kan ensamt lösa den här frågan. Det
            måste vi göra gemensamt. Vi måste göra det som människor genom
            frivilligt arbete ute i våra kommuner tillsammans med de organisationer
            som jobbar med detta, och vi måste se till att de får de pengar
            som de behöver. Det sista är inte minst viktigt.
          </note>
          <note>
            Förste vice talmannen anmälde att Anita Persson anhållit att
            till protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 72 EVA ZETTERBERG (v) replik:
          </note>
          <note>
            Herr talman! Jag vill för Ulla Orring understryka att jag också
            ser detta eniga betänkande från socialutskottet som ett stort
            steg framåt. Det för denna fråga vidare. Men jag tror inte att
            den kommer att lösas helt.
          </note>
          <note>
            Varför även jag instämmer i denna kritik mot Bengt
          </note>
          <note>
            Westerberg, som jag tycker är den i regeringen som faktiskt tar
            sig an dessa frågor på ett bra sätt, är att han, när vi diskuterade
            denna fråga i våras, inte hade något att komma med annat än att
            det är kommunerna som har ett ansvar. Vi vet att kommunerna har
            ett sådant ansvar. Vad jag försökte lyfta fram här, och som andra
            har lyft fram vid andra tillfällen, är att man måste se längre
            än så. Då har vi Hyreslagskommitténs förslag, förslaget om en
            skuldsaneringslag och en del annat som faktiskt skulle kunna föra
            frågan vidare, och man kan inte hävda att det är kommunernas ansvar
            att fatta dessa beslut.
          </note>
          <note type="speaker">
            Anf. 73 ULLA ORRING (fp) replik:
          </note>
          <note>
            Herr talman! Jag trodde att man hade som kutym att inte rikta
            sig till någon som inte är närvarande.
          </note>
          <note>
            Men jag tar gärna på mig rollen att försvara Bengt
          </note>
          <note>
            Westerberg i detta fall. Det är mycket lätt för mig att göra
            det. Men jag har inte hört denna interpellationsdebatt, och jag
            har den därför inte helt klar för mig. Jag har mycket svårt att
            tro på Eva
          </note>
          <note>
            Zetterbergs kritik i denna fråga. Bengt Westerberg har en mycket
            stor och stark känsla för de svaga i samhället. Jag hänvisade
            tidigare till de utredningar som är på gång när det gäller hälso-
            och sjukvården och dessutom Alkoholkommissionen, som enligt sina
            direktiv särskilt skall ta upp alkoholproblemen för kvinnor och
            vilka skador som barnen utsätts för.
          </note>
          <note>
            Det kommer att läggas fram förslag om detta.
          </note>
          <note>
            Jag håller med Eva Zetterberg om att denna fråga inte går att
            lösa på en enda gång. Varför har denna fråga inte lösts under
            den socialdemokratiska regeringens tid och med Vänstern som samarbetspartner?
            Då hade ju allt varit gott och väl.
          </note>
          <note>
            Jag tycker att det är på tiden att vi får en sådan skuldsaneringslag
            som Eva Zetterberg flera gånger har tagit upp här. Jag säger det
            personligen. Jag jobbar mycket med konsumentfrågorna, och jag
            vet att många människor har det mycket besvärligt.
          </note>
          <note>
            Om en skuldsaneringslag kom till stånd skulle det vara till lättnad
            för dessa människor.
          </note>
          <note type="speaker">
            Anf. 74 EVA ZETTERBERG (v) replik:
          </note>
          <note>
            Herr talman! Den kritik som jag riktar mot Bengt
          </note>
          <note>
            Westerberg gäller inte honom som person. Jag är alldeles övertygad
            om och vet att han har ett djupt engagemang i dessa frågor. Jag
            betvivlar inte det en sekund. Jag anser att han gör allt han kan
            inom regeringen för att lyfta fram dessa frågor och driva dem
            framåt. Men den kritik som jag riktar mot
          </note>
          <note>
            Bengt Westerberg är mot honom som representant för regeringen,
            och det är den som har varit senfärdig med dessa olika förslag.
            Regeringen hade kunnat fatta en del andra beslut för att skynda
            på denna process för att åtminstone försöka hejda processen med
            att fler människor blir bostadslösa, vräkta, osv. Den kritiken
            får Bengt Westerberg ta på sig som företrädare för regeringen.
          </note>
          <note type="speaker">
            Anf. 75 ULLA ORRING (fp) replik:
          </note>
          <note>
            Herr talman! Det är väl inte så ofta som
          </note>
          <note>
            Vänsterpartiet kommer med beröm. Jag får väl därför förstå kritiken
            mot en borgerlig regering --
          </note>
          <note>
            den ligger liksom i sakens natur. Men jag tillbakavisar å det
            bestämdaste att regeringen har varit senfärdig. I detta ekonomiska
            läge med stora budgetunderskott och med tanke på den låt-gåpolitik
            som har förts under 80-talet, måste man ha pengar för att kunna
            vidta direkta åtgärder. Det är det som regeringen nu arbetar med.
            Jag tycker faktiskt att regeringen är på god väg. Sedan får vi
            hjälpas åt över alla partigränser för att hjälpa de svaga i samhället.
            Det är en humanitär fråga av högsta vikt.
          </note>
          <note type="speaker">
            Anf. 76 OLLE SCHMIDT (fp):
          </note>
          <note>
            Herr talman! Jag skall inte störa denna stora enighet i utskottet.
            Jag tycker att betänkandet är bra. Jag tycker också att det har
            varit en bra debatt.
          </note>
          <note>
            Jag vill möjligen framföra några erfarenheter från det verkliga
            livet, som somliga säger att de deltar i, men det gör vi väl alla
            mer eller mindre.
          </note>
          <note>
            Jag har varit styrelseledamot i Stadsmissionen i
          </note>
          <note>
            Malmö, som nu är försatt i konkurs. I förra veckan var jag inkallad
            till ett edgångssammanträde, där jag fick redogöra för mina fel
            och brister.
          </note>
          <note>
            Nu kan man alltid lägga skuldbördor olika. Men det är inte det
            som jag är så intresserad av i den här debatten. Jag tyckte möjligen
            att några av de tidigare talarna kanske skulle kunna tala med
            sina partivänner ute i kommunerna.
          </note>
          <note>
            Som vice ordförande i socialnämnden i Malmö har jag nämligen
            i åratal föreslagit extra bidrag till
          </note>
          <note>
            Stadsmissionen, med precis de motiveringar som utskottet anger.
            Kommunalrådet på Maud
          </note>
          <note>
            Ekendahls hemort, som är hennes partivän, har sagt att man aldrig
            i livet skulle ge dessa extra bidrag, utan bidragen skall minska.
            Detsamma gäller kommunalarådet på Anita Perssons hemort, som har
            sagt att man inte vill tillföra några extra bidrag utan i stället
            skall minska på bidragen.
          </note>
          <note>
            Det är klart att det i dessa sammanhang är svårt att föra en
            debatt och diskussion och föra fram förslag som sammanfaller med
            utskottets betänkande. Jag hoppas emellertid att de tidigare talarna
            ser till att deras partivänner får reda på vad som har sagts i
            denna debatt. Jag säger inte att jag slår mig för bröstet. Jag
            vet att det finns brister även hos mina egna partivänner. Men
            jag tror att det för de hemlösa -- de bostadslösa och uteliggarna,
            som jag i många sammanhang har mött i Malmö, och de är många,
            och även om kommunen säger att de inte finns där, kommer de alltid
            fram förr eller senare, om inte annat så när det blir kallt --
            är oerhört viktigt att den här debatten inte bara försiggår i
            denna kammare, i kommunfullmäktigesalonger eller i olika sammanträdesrum
            utan att det de facto i slutänden visar sig att man kan tillsätta
            pengar, eftersom det är detta som det handlar om. Det är visst
            viktigt med frivillig och ideell verksamhet --
          </note>
          <note>
            sådan har jag deltagit i, och vi har samlat in pengar, osv --
            men denna verksamhet klarar sig aldrig om den inte i slutänden
            får samhälleligt kommunalt stöd också.
          </note>
          <note>
            När kommunalpolitiker oavsett kulör, för att täcka detta breda
            spektrum av färgskalan, tvekar, då hänger det inte ihop. Då betyder
            det nämligen de facto, som i min hemstad och i Ulla Tillanders
            hemstad, att det som står här och det som Maud
          </note>
          <note>
            Ekendahl säger, att de ideella organisationerna aldrig kan ersättas
            av offentliga institutioner, händer bl.a. i Malmö i dag och med
            hjälp av bl.a.
          </note>
          <note>
            hennes partivänner.
          </note>
          <note>
            Herr talman! Jag vill yrka bifall till hemställan i detta betänkande,
            och jag hoppas att debatten förs ut och att vi kan föra den öppnare
            och så att säga partilösare ute i kommunerna. Det är nämligen
            där som den verkligen behövs, ute bland de människor som faktiskt
            behöver pengar och stöd.
          </note>
          <note type="speaker">
            Anf. 77 ANITA PERSSON (s) replik:
          </note>
          <note>
            Herr talman! Jag skall inte förlänga denna debatt.
          </note>
          <note>
            Jag beklagar den situation som råder på
          </note>
          <note>
            Stadsmissionen i Malmö. Jag kommer ju själv från
          </note>
          <note>
            Malmö, men jag flyttade sedan till Södermanland.
          </note>
          <note>
            Jag vet vilket betydelsefullt arbete som
          </note>
          <note>
            Stadsmissionen gör där. Jag tycker alltså att det är beklagligt
            att det har gått som det har gjort. Jag hoppas att man i Malmö
            över partigränserna arbetar sig samman och lämnar ett bidrag till
          </note>
          <note>
            Stadsmissionen, så att den kan klara sig.
          </note>
          <note>
            Det finns stora problem i Malmö, både med prostitution och med
            de bostadslösa. Jag vet att prostitutionsprojektet där har mycket
            stora problem att klara av sin verksamhet.
          </note>
          <note>
            Som sagt, jag hoppas att man även i Malmö kan gå samman över
            partigränserna, på samma sätt som vi i dag är beredda att göra
            i Sveriges riksdag, och ställa upp och hjälpa till, så att man
            kan lösa dessa problem.
          </note>
          <note type="speaker">
            Anf. 78 OLLE SCHMIDT (fp) replik:
          </note>
          <note>
            Herr talman! Jag är nöjd med Anita Perssons inlägg, och jag tycker
            att det var bra. Tonfallet var mycket sympatiskt. Jag hoppas bara
            att Anita
          </note>
          <note>
            Persson kan slå en signal till sina partivänner och framföra
            detta till dem även personligen, så att vi får en lättare situation
            i Malmö.
          </note>
          <note type="speaker">
            Anf. 79 MAUD EKENDAHL (m) replik:
          </note>
          <note>
            Herr talman! Det som händer i Malmö är verkligen synd, Olle Schmidt.
            Ändå måste vi tillstå att frivilligorganisationernas insatser
            är otroligt viktiga, att det fortfarande finns människor som engagerar
            sig och samlar in pengar. Kanske går det att hitta ännu fler former
            för att utvidga den verksamheten.
          </note>
          <note>
            Självklart är det här ett storstadsproblem, ett problem som inte
            finns på landsbygden. Många människor drar sig till storstäderna.
            Detta blir därmed en tung börda för de enskilda kommunerna.
          </note>
          <note>
            Jag tänker inte säga att det borde finnas ett särskilt statsbidrag
            nu när det skall vara en påse pengar till kommunerna. Men det
            blir tungt för storkommunerna. Om statistiken håller, är t.ex.
          </note>
          <note>
            60 % av de hemlösa i den här storstadsregionen finländare. Mot
            den bakgrunden blir det litet lättare att förstå problematiken.
          </note>
          <note type="speaker">
            Anf. 80 OLLE SCHMIDT (fp) replik:
          </note>
          <note>
            Herr talman! Jo, det är klart, Maud Ekendahl, att man kan säga
            att det som händer i Malmö är synd.
          </note>
          <note>
            Däremot är det inte så, att jag tycker att det skall föras en
            detaljdiskussion om förhållandena hos
          </note>
          <note>
            Malmö stadsmission. Men jag kan också bära min del av ansvaret
            som styrelsemedlem under några års tid. Det är alltså inte det
            som är poängen.
          </note>
          <note>
            Jag tycker att diskussionen i denna kammare väldigt mycket utgår
            från vad som händer i
          </note>
          <note>
            Stockholm. Men det finns ju en värld utanför
          </note>
          <note>
            Stockholm. Jag försökte tala om hur det i praktiken ser ut. Ni
            har förvisso egna erfarenheter. Men det blev helt plötsligt så
            stor enighet här. Enigheten måste dock ha en reell verkan. Det
            är först när enigheten når ut till kommunerna som den får en sådan
            verkan. Då räcker det inte att säga till gubbarna, som jag ofta
            har träffat: Det är synd att vi inte kan lösa era problem. De
            här gubbarna behöver ju få hjälp just nu. I det avseendet tycker
            jag att politiker har väldigt svårt att så att säga lyfta sig.
          </note>
          <note>
            Även vi är präglade av vår egen partifärg, vår egen ideologi.
            Vi kan inte komma till skott och lösa de akuta problemen. Då blir
            det som i Malmö. Av olika skäl har det blivit principiella och
            personliga låsningar. I slutänden kom det att innebära att verksamheten
            allvarligt försvagades och riskerades.
          </note>
          <note>
            Jag hoppas på en lösning. Jag kan för kammaren meddela att man
            har ett rekonstruktionssammanträde i kväll för att just se till
            att de delar av Stadsmissionen som kan överleva får den möjligheten.
            Jag hoppas på den möjligheten.
          </note>
          <note type="speaker">
            Anf. 81 BO HOLMBERG (s):
          </note>
          <note>
            Herr talman! Jag begärde ordet närmast för att skingra en eventuell
            missuppfattning. Maud
          </note>
          <note>
            Ekendahl hävdade tidigare i debatten här -- i varje fall uppfattade
            jag det nog så -- att
          </note>
          <note>
            Psykiatriutredningen skulle anse att det finns för få institutionsplatser
            i Sverige. Den uppfattningen har inte Psykiatriutredningen. Tvärtom
            säger vi att det finns ett ÄDEL-problem även inom psykiatrin.
            De inventeringar som Psykiatriutredningen har gjort visar att
            ungefär 3 000--5 000 personer i onödan finns på institution inom
            psykiatrin på grund av att särskilda boendeformer och särskilt
            stöd och service utanför mentalsjukhusen inte byggts ut.
          </note>
          <note>
            Däremot har Psykiatriutredningen ställt frågan.
          </note>
          <note>
            Vad hände med de psykiskt störda efter tiden med mentalsjukhusen?
            Där kan vi se stora brister. Det brister i fråga om myndigheternas
            gemensamma ansvar. helheten saknas. Man klarar inte bostäder,
            sysselsättning och omvårdnad. Detta är ett stort problem som man
            måste ta tag i. Socialutskottet har också sett en del av verkligheten
            här i Stockholm.
          </note>
          <note>
            Gruppen störda, och då i kombination med drogproblem, far nämligen
            väldigt illa i dag. Är det någon grupp i sverige som i dag är
            ordentligt gömd och glömd, är det just gruppen psykiskt störda.
          </note>
          <note>
            Antagligen är det så, att vi har kunnat se de fysiskt handikappade.
            Dessa handikappade har suttit i sina rullstolar. Deras handikapp
            har varit synliga för oss andra. Men de psykiskt störda har inte
            på samma sätt kunnat visa sina ansikten. De har inte alls på motsvarande
            sätt lyckats med att tala för den egna situationen.
          </note>
          <note>
            Därför beklagar jag att departementet och Ulla
          </note>
          <note>
            Orring inte anslöt sig till utredningens förslag om att bryta
            ut en del av det vi föreslår om LSS-
          </note>
          <note>
            lagstiftningen, så att frågan om gruppen psykiskt störda hade
            kunnat behandlas i samband med handikappropositionen. Här hade
            man kunnat göra en insats för att påskynda lösningen av ett problem
            som vi måste klara, nämligen frågan om de psykiskt stördas situation.
            Vården, omsorgen och boendet för dessa måste klaras ute i samhället.
            7 000 av de psykiskt störda inom sluten vård saknar egen bostad
            enligt våra inventeringar. Här tror jag att det krävs en hel del
            solidaritet och också pengar.
          </note>
          <note>
            Folkpartiet, Olle Schmidt, hade kunnat vara med om att här i
            riksdagen göra en stor insats för kommunerna -- där behövs pengarna
            verkligen --
          </note>
          <note>
            genom att inte dra in de 7,5 miljarder kronor som man vill dra
            in för 1993. Därigenom skulle det kanske ha funnits litet mera
            pengar kvar i kassan, t.ex. i malmö, för bidrag. men nu signaleras
            stora neddragningar på den offentliga sidan.
          </note>
          <note>
            Maud Ekendahl, vi är för frivilliginsatser. Men det stora problemet
            med de psykiskt störda, vilket vi har att ta itu med, kan vi inte
            klara genom att göra insamlingar. I stället måste vi se till att
            samhället har en fungerande organisation för det ändamålet.
          </note>
          <note>
            Samtidigt måste staten och kommunerna avsätta pengar, så att
            det blir möjligt att få ett grepp om den här omfattande problematiken.
          </note>
          <note>
            Avslutningsvis: Jag tror att socialutskottet under åren framöver
            får försöka att ordentligt hävda solidariteten och kika på om
            de lagar som stiftats verkligen följs i kommuner och landsting.
            Vid den hearing som varit om vad som händer med narkomanvården
            när nedskärningar görs, sade frivilligorganisationerna: Vi är
            osäkra på om man verkligen följer socialtjänstlagen -- dvs. om
            det är ekonomin som styr i stället för behoven och lagarna.
          </note>
          <note>
            Här finns alltså litet oroande tecken. Nu går utvecklingen i
            kommunerna så fort att man knappt hinner tänka igenom vad det
            är man gör. Köpa-säljsystem införs, och man undrar om de ordentligt
            stämmer med vad som sägs om det lika människovärdet. Det finns
            alltså ett behov av att hävda solidariteten och se efter om lagarna
            följs i kommuner och landsting i dag i samband med de systemförändringar
            som man är på väg att göra.
          </note>
          <note type="speaker">
            Anf. 82 MAUD EKENDAHL (m) replik:
          </note>
          <note>
            Herr talman! Bo Holmberg sade något om vräkningar och att Psykiatriutredningen
            inte menade det som jag talade om när det gäller psykiskt störda
            människor. I det betänkande som vi i dag behandlar står det på
            s. 5: ''I rapporten påtalas också att vräkningar av psykiskt störda
            är ett ökande problem.'' Jag trodde att det kunde tolkas så, att
            det fanns psykiskt störda som har vräkts. Vad jag tidigare försökte
            framhålla var just hur psykiskt störda människor lever. Ångesten
            kommer på natten. De orkar inte med den delen av natten, som av
            dem uppfattas som dag. De stör då de kringboende, vilket oftast
            leder till vräkningar.
          </note>
          <note>
            Vidare har också vi moderater engagerat oss i frågan om de hemlösas
            problem. Varje parti har ju deklarerat sitt engagemang. Det har
            vi, som sagt, också gjort. Åtskilliga nätter har vi varit ute
            på besök på natthärbärgen här i Stockholmstrakten. I
          </note>
          <note>
            samtalen med personalen och kvinnorna där har vi stött på en
            hel del kvinnor som har psykiska problem och för vilka det inte
            finns något institutionsboende i dag. Det är den typen av kvinnor
            som kommer till härbärgena -- om de nu söker sig dit. I annat
            fall är sådana här kvinnor att betrakta som ''bag ladies''.
          </note>
          <note>
            Jag tycker att det är bra att vi är överens i den här debatten,
            Bo Holmberg. Jag citerade vad Bo
          </note>
          <note>
            Holmbergs kollega Birgitta Dahl sade för bara åtta månader sedan,
            dvs. den 10 mars 1992. Det stod i
          </note>
          <note>
            Svenska Dagbladet att antalet hemlösa är baksidan på borgarnas
            skattesänkningar. Det var det jag ville bemöta i mitt inlägg.
          </note>
          <note type="speaker">
            Anf. 83 BO HOLMBERG (s) replik:
          </note>
          <note>
            Herr talman! Ja, Maud Ekendahl, det sker vräkningar av psykiskt
            störda, men det stämmer inte att Psykiatriutredningen har dragit
            slutsatsen att man skall bygga fler institutionsplatser.
          </note>
          <note>
            Psykiatriutredningens förslag är att man måste lägga en social
            dimension i botten inom psykiatrin och se till att det finns boende,
            sociala nätverk och insatser. Det var därför jag begärde ordet
            för ett klargörande, så att inte Maud Ekendahl skulle tillskriva
            Psykiatriutredningen uppfattningar som den faktiskt inte har.
          </note>
          <note type="speaker">
            Anf. 84 MAUD EKENDAHL (m) replik:
          </note>
          <note>
            Herr talman! Jag har över huvud taget inte påstått att vi skulle
            bygga fler institutionsplatser. Vad jag påtalade var att det hela
            varit så ensidigt. När man beslöt att dra ner på antalet institutionsplatser,
            drog man ner i för snabb takt och med alldeles för många platser.
            Det är det jag är ledsen över. Det finns en sådan ensidighet i
            nytänkandet när man inte låter fler platser finnas kvar just för
            denna kategori människor. Det är kalla fakta.
          </note>
          <note>
            Psykiatriutredningen har kommit fram till att antalet vräkningar
            på grund av psykisk sjukdom har ökat.
          </note>
          <note type="speaker">
            Anf. 85 ULLA ORRING (fp) replik:
          </note>
          <note>
            Herr talman! Bo Holmberg talar om
          </note>
          <note>
            Psykiatriutredningen och nämner samtidigt behovet av pengar.
            Det är ju vad som behövs för att man skall kunna verkställa en
            hel rad av de bra förslag som Socialdepartementet har tagit fram
            och vill verkställa. Utskottet har i betänkandet sagt att denna
            grupps situation har uppmärksammats av
          </note>
          <note>
            Psykiatriutredningen och bör uppmärksammas i den fortsatta beredningen
            av utredningens förslag, och arbetet är i gång.
          </note>
          <note>
            I min hemstad, där jag kanske bäst känner till läget för psykiatrin,
            pågår ett decentraliseringsarbete.
          </note>
          <note>
            Man har ordnat dagverksamhet, och det finns många i enskilt boende.
            Jag tycker att man är på god väg.
          </note>
          <note>
            Det har talats om samhällets organisation. Det hör till socialnämndens
            uppgifter att vara väl förtrogen med levnadsförhållandena för
            de människor som bor i kommunen. Kanske gjorde vi fel -- Bo
          </note>
          <note>
            Holmberg, som en gång var civilminister -- när vi slopade de
            små nämnder som tidigare fanns i kommunerna. Det fanns nykterhetsnämnd,
            barnavårdsnämnd, familjehjälpsnämnd och andra, där enskilda ledamöter
            kunde tillföra kunskap och ge nämnden en mer samlad bild än vad
            många tjänstemän har i dag.
          </note>
          <note>
            Detta bygge är inte färdigt. Det är klart att påfrestningarna
            nu är särskilt stora när ekonomin både i landet och hos enskilda
            människor är svag.
          </note>
          <note>
            Detta är, som jag sade tidigare, ett problem som vi får hjälpas
            åt med. Vi får från alla partier se till att verkligen hjälpa
            de svaga i samhället. Det är
          </note>
          <note>
            Folkpartiet liberalernas vilja.
          </note>
          <note type="speaker">
            Anf. 86 BO HOLMBERG (s) replik:
          </note>
          <note>
            Herr talman! Jag beklagar, Ulla Orring, att regeringen inte kunde
            skynda på, så att den delen av Psykiatriutredningen som gällde
            lagstiftning hade gått ut på remiss och kunnat behandlas samtidigt
            med åtgärder för de andra handikappgrupperna. Jag är av den uppfattningen
            att de i dag mest utsatta är de psykiskt störda.
          </note>
          <note>
            Om vi håller oss till Psykiatriutredningen, Ulla
          </note>
          <note>
            Orring, tror jag inte de problem som vi nu kan se, nämligen att
            man inte klarar av att i samhället ta hand om de psykiskt störda
            på ett bra sätt, hade kunnat lösas genom att vi haft kvar ett
            antal nämnder ute i kommunerna.
          </note>
          <note>
            Det stora organisationsproblem vi har pekat på är att kommunerna,
            landstingen, staten och försäkringskassan i de stora övergripande
            avseendena inte gemensamt arbetar tillsammans.
          </note>
          <note>
            Det är sektoriseringens baksida. Att landstinget ser till sin
            sektor, staten och försäkringskassan ser till sin sektor och kommunen
            ser till sin sektor gör att folkstyret -- regering och riksdag
            -- inte haft ett samlat grepp om denna problematik. Var och en
            har suttit i sin sektor.
          </note>
          <note>
            Nu föreslår vi att man skall se sektorsövergripande och på det
            sättet angripa problemen. Därtill har utredningen pekat på att
            det psykiska lidandet i
          </note>
          <note>
            Sverige i dag kan minskas samtidigt som vi gör besparingar i
            samhällsekonomin. Det är det grepp som vi kan ta genom att vi
            ser sektorsövergripande på frågan.
          </note>
          <note>
            Man bör därför inte dra ut på det hela i onödan, se till att
            förlänga remisstider eller beredningen i regeringskansliet, utan
            riksdagen bör så fort som möjligt få ett förslag i en proposition.
            Då kan vi minska det psykiska lidandet och ohälsan i Sverige och
            samtidigt göra besparingar i den samlade samhällsekonomin. På
            vilka andra områden har man en sådan bra kombination att arbeta
            med som riksdagsledamot?
          </note>
          <note type="speaker">
            Anf. 87 ULLA ORRING (fp) replik:
          </note>
          <note>
            Herr talman! Eftersom jag inte har suttit i
          </note>
          <note>
            Psykiatriutredningen och inte lusläst varje sida, kan jag inte
            svara på hur dessa besparingar skall gå till.
          </note>
          <note>
            Det är en fråga som skall handläggas av departementet, och eftersom
            utredningen är på remiss, kommer den ju tillbaka. Men Bo Holmberg
            kan aldrig komma ifrån att det också behövs pengar för att åtgärda
            dessa problem.
          </note>
          <note>
            Det är en stor fråga som vi diskuterar, nämligen de bostadslösas
            situation. Den ekonomi vi i dag sitter med har åstadkommits under
            80-talet av det stora socialdemokratiska partiet, och det är bekymmersamt.
          </note>
          <note type="speaker">
            Anf. 88 BO HOLMBERG (s) replik:
          </note>
          <note>
            Herr talman! Det är väl något djärvt, Ulla Orring, att i en diskussion
            med mig om socialpolitiken ta upp frågan om ekonomin och Socialdemokraterna.
          </note>
          <note>
            Vi har faktiskt ett ekonomiskt alternativ som går ut på att man
            inte skall göra dessa indragningar på 7,5
          </note>
          <note>
            miljarder för 1993. Ulla Orring sitter i Sveriges riksdag som
            folkpartist och är därmed med på att göra dessa indragningar.
          </note>
          <note>
            Jag har också ställt frågan till Bengt Westerberg, om han gör
            bedömingen att man kan fortsätta efter
          </note>
          <note>
            1993 med indragningar från kommuner och landsting. Det har han
            svarat nej på. Det skall nu bli oerhört intressant att se vad
            som framöver kommer att hända med den ekonomiska politiken gentemot
            kommuner och landsting.
          </note>
          <note>
            Jag tror att Folkpartiet befinner sig i dilemmat att man har
            bra socialliberala ambitioner inom socialpolitiken och hälso-
            och sjukvården, men att frågan är om man kommer att kunna skrapa
            ihop de pengar som räcker till de fina talen. Det räcker inte
            med att man gör stolta och bra deklarationer om att hjälpa utsatta
            människor. Man måste också upp med plånboken och realisera de
            fina målsättningarna i praktisk handling. Där har
          </note>
          <note>
            Socialdemokraterna ett annat och bättre ekonomiskt alternativ
            än vad Folkpartiet och regeringen har.
          </note>
          <note>
            Andre vice talmannen anmälde att Ulla Orring anhållit att till
            protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 89 OLLE SCHMIDT (fp) replik:
          </note>
          <note>
            Herr talman! Det sista som Bo Holmberg nu säger är intressant.
            Jag hade uppfattat det som att vi i dagarna är på väg att enas
            om ett gemensamt ekonomiskt alternativ. I finansutskottet har
            vi i varje fall trott det.
          </note>
          <note>
            Det är intressant att Bo Holmberg säger att dilemmat med den
            ekonomiska politiken, med indragningar för kommunerna, bara gäller
          </note>
          <note>
            Folkpartiet. Jag har ställt frågan i denna kammare till Hans
            Gustafsson, och jag har ställt den några gånger i utskottet, men
            jag har aldrig fått svar: Var tar Socialdemokraterna i annat fall
            de 7,5
          </note>
          <note>
            miljarderna från? Indirekt, Bo Holmberg, har ni accepterat detta.
            Någon gång måste ni ändå komma upp till bevis.
          </note>
          <note>
            Jag vill inte göra en stor sak av detta i så måtto att jag själv
            tycker att jag har så mycket att slå mig för bröstet för. Det
            är hårt att dra in dessa 7,5
          </note>
          <note>
            miljarder. Det sade jag i debatten när beslutet fattades i juni.
            Bo Holmberg nämnde vad Bengt
          </note>
          <note>
            Westerberg sagt, och han har sagt detta i ännu högre grad.
          </note>
          <note>
            Jag tror att Bo Holmberg skall vara försiktig. I den uppgörelse
            som vi har träffat -- jag hoppas att den gäller fortfarande --
            står det att man i så fall skall finansiera detta på annat sätt.
            Dessa 7,5 miljarder har ni inte finansierat på något annat sätt.
            Någon gång måste ni upp till bevis.
          </note>
          <note>
            När det gäller situationen i Malmö, Bo Holmberg, var det inte
            penningbrist som var orsak till den. Om det hade varit så, hade
            jag också kunnat ställa upp på detta. Men den fanns även under
            den socialdemokratiska regeringen då Bo Holmbergs vänner sade
            nej till stöd av Stadsmissionen och frivilliga organisationer
            av ideologiska skäl. Det var kanske ännu allvarligare.
          </note>
          <note>
            Sedan håller jag med Bo Holmberg när han är skeptisk inför köp-sälj-systemen.
            Jag tror att det är en sund inställning. Jag tror att man rusat
            alldeles för fort i många kommuner i det avseendet.
          </note>
          <note type="speaker">
            Anf. 90 BO HOLMBERG (s) replik:
          </note>
          <note>
            Herr talman! Jag tyckte att det var litet djärvt att anklaga
            både socialdemokrater och folkpartister här i salen för att det
            inte kom tillräckligt med pengar till missionsverksamheten via
            Malmö kommun, när Folkpartiet självt bidrar till en ekonomisk
            politik som går ut på att göra indragningar på 7,5 miljarder kronor.
          </note>
          <note>
            I de krisförhandlingar som fördes mellan regeringen och oppositionen
            hade
          </note>
          <note>
            Socialdemokraterna den uppfattningen att dessa
          </note>
          <note>
            7,5 miljarder kronor inte skulle dras in. Men på den punkten
            blev det ingen uppgörelse och inget gehör.
          </note>
          <note>
            Vi har dessutom den uppfattningen att man skall häva skattestoppet
            mot landets kommuner och landsting. Det strider mot den kommunala
            självstyrelsen. Det binder på ett olyckligt sätt möjligheterna
            till lokala initiativ.
          </note>
          <note>
            Inom socialdemokratin uppskattas frivilligorganisationerna. Vi
            har en folkrörelsetradition. Den kommer vi att hävda och lyfta
            framåt med stor kraft. Men jag tillhör inte dem som tror att filantroper
            och frivilliga listinsamlingar kan klara av socialpolitiken framöver.
            För att göra det måste vi ha en skatt i botten och en ekonomi
            i botten. Den generella välfärdspolitiken skall beslutas demokratiskt
            och finansieras över skattsedeln.
          </note>
          <note>
            Till sist gläder det mig att vi har samma uppfattning om köp-sälj-systemen.
            Här tror jag att man skall göra en ordentlig utvärdering och se
            vad som händer med människosynen i socialpolitiken när man helt
            lägger målsättningarna åt sidan och skickar in ekonomer med sina
            räknesnurrar för att värdera allting i pengar. Stämmer det mot
            det lika människovärde som är bakgrunden till den sociallagstiftning
            och sjukvårdslagstiftning som vi har?
          </note>
          <note type="speaker">
            Anf. 91 OLLE SCHMIDT (fp) replik:
          </note>
          <note>
            Herr talman! Låt mig upprepa vad jag sade. Det var huvudsakligen
            inte penningbrist i den tidigare situationen i Malmö som gjorde
            att
          </note>
          <note>
            Socialdemokraterna sade nej till bidrag. Det var andra skäl,
            bl.a. ideologiska skäl. Det var min poäng.
          </note>
          <note>
            När det gäller dessa 7,5 miljader har jag också läst protokollen,
            Bo Holmberg. Om man kommer till en uppgörelse och har olika krav
            -- det hade ju vi och de övriga partierna också -- och inte vinner
            gehör för det, kan man väl inte några månader efteråt när bläcket
            på protokollet har torkat, komma och säga att man ville egentligen
            det här. Vi från vår sida har ju gjort andra kompromisser.
          </note>
          <note>
            Då tycker jag att det är ganska ohederligt, om jag får använda
            det uttrycket, att försöka ge kommunvärlden intrycket att man
            egentligen vill ge dem dessa 7,5 miljarder. Bo Holmberg och andra
            socialdemokrater här i kammaren vet att ni inte har dessa pengar.
            Ni har i alla fall inte visat upp dem.
          </note>
          <note>
            Jag möter förvirring ute i kommunvärlden även bland socialdemokratiska
            kommunalråd. Någon sade t.o.m.: ''Var vi med på dessa 7,5 miljarder,
            eller hur var det? Skall vi vara för dem numera efter krisuppgörelsen?''
            En viss information ut till
          </note>
          <note>
            Sverige i stort kanske kan vara bra även i det sammanhanget.
          </note>
          <note>
            När det gäller den ideologiska linjen och stödet för den generella
            välfärdspolitiken delar jag i stort Bo
          </note>
          <note>
            Holmbergs uppfattning. Jag vill dock säga att man understundom
            kan läsa gamla socialdemokratiska skrifter för att se att här
            gick det i vissa sammanhang mycket fel.
          </note>
          <note>
            Yvonne Hirdmans bok Att lägga livet till rätta, tycker jag är
            en god ideologisk skolning i hur fel man kan tänka och hur väl
            man vill göra, men hur fel det kan bli. Där tror jag att det finns
            en klar ideologisk skiljelinje till det liberala synsättet på
            socialpolitiken. Där kan även människan stärkas.
          </note>
          <note>
            Det behöver inte bara vara samhället.
          </note>
          <note>
            Det är därför jag har engagerat mig i de ideella organisationerna.
            Jag tror, och har alltid tyckt, att de sociala myndigheterna är
            bra. De är nödvändiga, men de fyller inte hela funktionen, de
            fyller inte hela rollen. För vissa människor är myndighetsprägeln
            för tung. Man vill gå någon annanstans. Där har jag inte alltid
            känt att jag har varit överens med socialdemokratin.
          </note>
          <note type="speaker">
            Anf. 92 BO HOLMBERG (s) replik:
          </note>
          <note>
            Herr talman! Låt mig säga till Olle Schmidt att det inte är ohederligt
            att redovisa våra förhandlingsåtaganden och vart vi vill nå i
            förhandlingarna. Det är tvärtom korrekt utåt att säga att vi inte
            vill göra dessa indragningar på 7,5
          </note>
          <note>
            miljarder kronor.
          </note>
          <note>
            Olle Schmidt borde ägna större kraft åt att läsa förhandlingsuppgörelsen
            och titta på hur de olika moderata statsråden gör uttalanden efter
            uppgörelsen. Det finns ett konsensus när det gäller arbetsrätten,
            A-kassan och stopp för utförsäljning av statliga företag. Vad
            säger de ministrar som har dessa ansvarsområden? Jag utgår från
            att de skall följa överenskommelsen. Men de är ute på galejan
            och gör en hel del uttalanden som inte stämmer med uppgörelsen.
          </note>
          <note>
            Jag vet, Olle Schmidt, att politiska motståndare ibland älskar
            att tvinga på mitt parti ett antal ståndpunkter som vi sägs stå
            för. Jag hävdar bestämt att det finns en folkrörelsetradition
            inom socialdemokratin. Den ser positivt på frivilliginsatser i
            folkrörelserna. Vi kommer att bejaka den linjen framöver. Men
            vi gör oss inga illusioner om att man skall klara grundläggande
            sociala problem och hälsoproblem genom att springa omkring och
            göra frivilliginsamlingar. Där får samhället lov att ställa upp
            med skatt och pengar.
          </note>
          <note>
            Andre vice talmannen anmälde att Olle Schmidt anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 93 JERZY EINHORN (kds):
          </note>
          <note>
            Herr talman! Det är mycket tragiskt att vi i vårt trots allt
            rika land ändå har så många bostadslösa och utslagna. Som läkare
            träffar man dem när de kommer till sjukhusen till slut. Detta
            är alltid en mycket skakande upplevelse. De är så hjälplösa.
          </note>
          <note>
            De är så uppgivna. En vistelse på sjukhus är ju för oss alla
            något som vi inte ser fram emot. För dem är det en enorm social
            förbättring av deras situation.
          </note>
          <note>
            Jag kände inget behov av att förlänga den här debatten, när vi
            nu har blivit eniga om det utmärkta betänkandet från socialutskottet.
          </note>
          <note>
            Jag är litet rädd för att det leder till litet konstruerade motsättningar,
            men jag hoppas att det inte blir så. Dessa motsättningar finns
            egentligen inte, och jag hoppas att de blir glömda efter den här
            debatten.
          </note>
          <note>
            Vi måste använda alla krafter som finns och som vill hjälpa till.
            Frivilliga organisationer kan inte ersätta samhällets insatser.
            Jag har försökt att lyssna på debatten, och det är ingen som har
            påstått detta.
          </note>
          <note>
            Däremot är det min uppfattning att frivilliga organisationer
            kan tillföra en ny dimension till omhändertagandet av dessa bostadslösa
            som samhället kanske inte alltid kan klara. Jag har sett samma
            sak inom sjukvården, där frivilliga krafter kan tillföra en ny
            dimension.
          </note>
          <note>
            Ensamma och utslagna människor är ett problem för hela landet,
            men bostadslösa är speciellt ett storstadsproblem över hela världen.
            Jag hoppas att vi, när vi så småningom får behandlingen av statliga
            bidrag till kommunerna på vårt bord, skall beakta
          </note>
          <note>
            Stockholms och andra storstäders problem. Där finns större samhällsproblem
            i detta och många andra avseenden. Jag yrkar bifall till hemställan
            i betänkandet, om vilket vi var eniga i socialutskottet.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 27 §.)
          </note>
          <note>
            25 § Följdlagstiftning med anledning av den nya läkemedelslagstiftningen
            m.m.
          </note>
          <note>
            Föredrogs
          </note>
          <note>
            socialutskottets betänkande
          </note>
          <note>
            1992/93:SoU6 Följdlagstiftning med anledning av den nya läkemedelslagstiftningen
            m.m. (prop.
          </note>
          <note>
            1992/93:53).
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut fattades efter 27 §.)
          </note>
          <note>
            26 § Vissa trafiksäkerhetsfrågor
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1992/93:TU4 Vissa trafiksäkerhetsfrågor (prop.
          </note>
          <note>
            1992/93:2).
          </note>
          <note type="speaker">
            Anf. 94 STEN-OVE SUNDSTRÖM (s):
          </note>
          <note>
            Herr talman! I betänkande TU4 är trafikutskottet till stora delar
            överens om att
          </note>
          <note>
            Trafiksäkerhetsverket skall läggas ned och att vissa uppgifter
            skall övertas av Vägverket.
          </note>
          <note>
            I ett avseende avviker utskottsmajoriteten från regeringens förslag.
            Det handlar om att förarprövningen inte bör läggas över på Vägverket.
          </note>
          <note>
            I stället bör regeringen skyndsamt överväga vart förarprövningen
            skall flyttas. I avvaktan på detta godtas en överföring till Vägverket.
          </note>
          <note>
            Om nu den borgerliga majoritetens förslag i utskottet blir kammarens
            beslut, hoppas jag verkligen att regeringens överväganden sker
            skyndsamt, så att alla som berörs av förändringen slipper sväva
            i ovisshet. Det här berör ju faktiskt många förarprövare på TSV.
          </note>
          <note>
            Redan nu cirkulerar rykten om att förarprövarna skall stanna
            inom Vägverket tills trafikskolorna är mogna att ta över hela
            verksamheten. Enligt alla kunniga bedömare i branschen är en absolut
            förutsättning för en sådan förändring att trafiklärarnas utbildningsstatus
            först höjs till högskolenivå. Det skulle ta många år och definitivt
            inte ske skyndsamt, såsom anges i utskottsbetänkandet. Förhoppningen
            är därför att regeringen snabbt skall komma till skott och fatta
            ett beslut efter det beslut som kammaren nu skall fatta.
          </note>
          <note>
            I vår första socialdemokratiska reservation anger vi klart var
            vi vill ha förarprövningen. Den skall inordnas i AB Svensk Bilprovnings
            organisation.
          </note>
          <note>
            Därmed skapas minst samma samordningsvinster som skulle uppstå
            vid en anknytning till Vägverket.
          </note>
          <note>
            Dessutom kan servicen förbättras för alla som skall ta körkort
            med hjälp av att Bilprovningen har en betydligt bättre geografisk
            spridning.
          </note>
          <note>
            Bilprovningen har i dag ett stationsnät som ger
          </note>
          <note>
            97 % av kunderna i Sverige tillgång till en station inom ett
            avstånd av 30 km. Det är med andra ord en mycket bra service för
            allmänheten, som företaget dessutom är berett att förbättra ytterligare.
          </note>
          <note>
            Tyvärr har Vägverket via hårda strukturrationaliseringar genomdrivit
            en alltmer centraliserad organisation som främst är avsedd för
            vägservice och inte för att ge service åt dem som skall ta körkort.
            Verkets nya organisation innebär också en snabb neddragning av
            servicen i glesbygden. Ett exempel är neddragningen inom verkets
            nya produktionsområden. Område Norr omfattar hela norra Sverige,
            dvs. en tredjedel av landets yta. Områdeskontoret i det produktionsområdet
            är placerat i södra hörnet, dvs. i Umeå. Det innebär att om t.ex.
            en Kirunabo vill besöka kontoret får han eller hon resa nära 70
          </note>
          <note>
            mil enkel resa. Därtill skall noteras den snabba avvecklingen
            av vägstationer som verket nu genomdriver och som också innebär
            en serviceförsämring.
          </note>
          <note>
            Om vi skall klara den självklara service som förarprövarna i
            dag ger till alla dem som vill ta ett körkort, måste denna organisation
            föras över till
          </note>
          <note>
            Svensk Bilprovning.
          </note>
          <note>
            I vår andra reservation vill vi att TSV:s registeravdelning inte
            skall föras över till
          </note>
          <note>
            Vägverket. I stället bör Bilprovningen ta över den verksamheten.
            Det beror på den bättre geografiska spridningen och de bättre
            tiderna för öppethållande som företaget har. Därigenom ges både
            bilhandeln och allmänheten en bättre service. Om registeravdelningen
            knyts till Bilprovningen i form av ett dotterbolag, kan en samling
            ske av all registerservice hos en enda aktör, vars verksamhet
            kan finansieras av registerhållningsavgifter.
          </note>
          <note>
            Vidare vill vi att en särskild trafiksäkerhetsdelegation inrättas
            och knyts till
          </note>
          <note>
            Kommunikationsdepartementet. Därmed kan en viktig och angelägen
            politisk förankring ske av trafiksäkerhetsarbetet. Det är viktigt
            att inriktningen och styrningen av detta arbete inte överlåts
            till Vägverket.
          </note>
          <note>
            Herr talman! Det är viktigt med en bättre samordning av organisationen
            av trafiksäkerheten.
          </note>
          <note>
            Men samtidigt är det angeläget att i den förändringen också bevaka
            att den viktiga servicen till allmänheten bibehålls och utvecklas.
            Låt oss därför inte bygga upp en byråkratisk koloss på lerfötter
            genom att föra över alla TSV:s uppgifter till Vägverket. Låt oss
            i stället dela på gracerna så att Svensk Bilprovning får de uppgifter
            det företaget är mest lämpat att hantera.
          </note>
          <note>
            Jag yrkar bifall till de socialdemokratiska reservationerna 1,
            2 och 3.
          </note>
          <note type="speaker">
            Anf. 95 KENNETH ATTEFORS (nyd):
          </note>
          <note>
            Herr talman! När det gäller förarprövningen och den personal
            som arbetar där, Sten-Ove
          </note>
          <note>
            Sundström, har jag förstått att förarprövarna är gamla poliser.
            Det borde vara lämpligt att de snabbt kan gå över till sin gamla
            arbetsgivare, dvs. Polisen.
          </note>
          <note>
            Den finns väl även i Norrland.
          </note>
          <note>
            Vi i Ny demokrati stödjer regeringspartierna i deras förslag
            beträffande frågan om trafiksäkerhetsarbetets organisation enligt
            betänkande 1992/93:TU4. På en punkt tycker vi nydemokrater inte
            som regeringen, nämligen att förarprövningen inte borde ligga
            på Vägverket.
          </note>
          <note>
            Den regelskrivande makten skall inte blandas ihop med den exekutiva
            makten. Förarprövningen skall ligga någon annanstans.
          </note>
          <note>
            När Socialdemokraterna observerade att det förelåg ett tankefel
            i regeringens proposition och de yrkade på att förarprövningen
            skulle föras över till en annan myndighet, i det här fallet Svensk
          </note>
          <note>
            Bilprovning, fann jag det följdriktigt att tillstyrka principen
            i Socialdemokraternas tankesätt.
          </note>
          <note>
            Emellertid är trafikutskottets borgerliga ledamöter mycket pragmatiska,
            och för att uppnå borgerlig majoritet för hela förslaget tillstyrkte
            man
          </note>
          <note>
            Nydemokraternas yrkande på att förarprövningen snarast möjligt
            skall föras över till någon annan myndighet, dock ej Svensk Bilprovning.
          </note>
          <note>
            Herr talman! Jag yrkar alltså bifall till punkterna 1--
          </note>
          <note>
            8.
          </note>
          <note>
            Vidare har vi den jättestora frågan om cykel med hjälpmotor.
            Av någon underlig anledning verkar det bara vara nydemokrater
            och en och annan moderat som använder den typen av färdmedel.
          </note>
          <note>
            Som en liten reflektion till alla förbudsivrare som vill ha både
            luftkudde, flytväst och störthjälm för att framföra detta lilla
            eldrivna fordon kan jag nämna, att en känd forskare säger att
            den 14
          </note>
          <note>
            augusti 2126 kommer jorden att träffas av en meteor från rymden.
            Människan kommer förmodligen, precis som dinosaurierna, att utrotas
            från jordens yta.
          </note>
          <note>
            Vad vill jag nu säga med denna sedesamma reflektion? Jo, låt
            oss sluta bråka om hjälmens vara eller icke vara för detta lilla
            fordon. Vi skall ju i alla fall snart lämna denna jord. Låt oss
            ha litet roligt så länge det varar, herr talman!
          </note>
          <note>
            Till sist, herr talman, vill jag säga några ord om mom. 34 och
            färdmedlet GO-PED. Moderaten
          </note>
          <note>
            Charlotte Cederschiöld har väckt en bra motion.
          </note>
          <note>
            Denna GO-PED är ett ettrigt litet fordon, ungefär som den tidigare
            nämnda lilla eldrivna saken. Men
          </note>
          <note>
            GO-PED har en bensindriven motor. Förmodligen vill Charlotte
            Cederschiöld ha detta praktiska fordon för att snabbt kunna ta
            sig från riksdagen till
          </note>
          <note>
            Stadshuset där, som bekant, hennes man arbetar.
          </note>
          <note>
            Herr talman! Jag yrkar bifall till samtliga reservationer från
            Ny demokrati, 4, 5, 6, 7 och 8, och i övrigt till hemställan i
            trafikutskottets betänkande.
          </note>
          <note type="speaker">
            Anf. 96 LARS SVENSK (kds):
          </note>
          <note>
            Herr talman! Det betänkande vi behandlar i dag bygger på proposition
            1992/93:2 om vissa trafiksäkerhetsfrågor. Där finns bl.a. förslag
            om att
          </note>
          <note>
            Trafiksäkerhetsverket skall läggas ner och att verksamheten skall
            överföras till vägverket den 1
          </note>
          <note>
            januari 1993.
          </note>
          <note>
            I betänkandet behandlar utskottet närmare 50
          </note>
          <note>
            motioner, vilka alla avstyrks med hänvisning till bl.a. det beredningsarbete
            som för närvarande pågår inför ett nytt samlat trafiksäkerhetspolitiskt
            program. I avvaktan på detta föreslår utskottet att organisationsförändringen
            genomförs med motiveringen att vid vägbyggen och vägunderhåll
            uppges trafiksäkerheten få en alltmer framträdande roll. Av det
            skälet är det naturligt att uppgifter rörande trafiksäkerheten
            överförs på vägverket.
          </note>
          <note>
            Tre motioner har väckts, och åtta reservationer har fogats till
            betänkandet. Ingen av motionärerna har något att erinra mot att
            Trafiksäkerhetsverket avvecklas. I motion T4 framhålls vikten
            av att renodla och tydliggöra de roller som olika aktörer har,
            och man lyfter fram AB Svensk Bilprovning som lämplig organisation
            för att ta hand om förarprövningen.
          </note>
          <note>
            Utskottet har, i likhet med vad som sägs i propositionen, uppmärksammat
            detta och framhåller att en tydlig organisatorisk åtskillnad skall
            göras. Vidare håller utskottet med motionären om att förarprövningen
            flyttas från
          </note>
          <note>
            Vägverket. Utskottet binder sig inte för AB Svensk
          </note>
          <note>
            Bilprovning utan anser att regeringen skall redovisa förslag
            till lösning. Utskottet tillstyrker inte heller förslaget i motion
            T4 om att föra över registeravdelningen till AB Svensk Bilprovning.
          </note>
          <note>
            Utskottet anser att det är naturligt att i det utvidgade väghållningsansvaret
            även inrymma ett ansvar för registreringen av de fordon som utnyttjar
            vägnätet.
          </note>
          <note>
            När det gäller förslaget i motion T4 om att införa en särskild
            trafiksäkerhetsdelegation som knyts till
          </note>
          <note>
            Kommunikationsdepartementet, är utskottets mening att regeringen
            redan har det övergripande politiska ansvaret och att inrättandet
            av ett sådant organ kan medföra att ansvarsfördelningen blir oklar.
          </note>
          <note>
            I motion T2 lyfts barnens särskilda behov fram.
          </note>
          <note>
            Utskottet förutsätter att verksamheten vid
          </note>
          <note>
            Vägverket organiseras på sådant sätt att riksdagens mål uppnås
            på bästa sätt. Utskottet utgår också från att det aviserade trafiksäkerhetspolitiska
            programmet även kommer att behandla barnens speciella behov och
            skydd.
          </note>
          <note>
            Vad gäller motion T3 anser utskottet det naturligt att beslutsunderlaget
            också innehåller utvärderingar och resultatanalyser av det samlade
            trafiksäkerhetsarbetet, vidare att den aviserade propositionen
            om trafiksäkerhetsarbetet uppmärksammar behovet av styrning och
            uppföljning.
          </note>
          <note>
            Det finns fyra motioner om hastighetsgränserna.
          </note>
          <note>
            De kan sammanfattas med följande. Motionärerna vill antingen
            höja hastighetsgränserna eller sänka dem. Vidare ställs krav på
            höjda bötesbelopp eller också på att hastighetsöverträdelser inte
            skall ses som så kriminella. Utskottet förutsätter att de i motionerna
            framförda synpunkterna beaktas i det kommande trafiksäkerhetspolitiska
            programmet.
          </note>
          <note>
            Veteranbilar och hobbyfordon behandlas i ett par motioner, där
            man lyfter fram behovet av en mer generös dispens från kravet
            på E-märkning samt en från myndigheterna mer generös inställning
            till hobbyfordon. Utskottet är av den uppfattningen att hobbyfordonsverksamheten
            är av betydelse för många människor och har många positiva effekter.
          </note>
          <note>
            Utskottet har också erfarit att frågan om bilhobbyns situation
            har uppmärksammats i regeringskansliet samt att det pågår ett
            utredningsarbete för att se över dessa frågor. En rapport förväntas
            föreligga kring årsskiftet 1992/93.
          </note>
          <note>
            Det har också i en motion riktats kritik mot att cykel med hjälpmotor
            klassas som moped. I väntan på meteoren får vi avvakta den harmonisering
            som pågår inom EG, där man även ser över regelverk för enklare
            mopeder och cyklar med hjälpmotor.
          </note>
          <note>
            Herr talman! Slutligen vill jag ta upp frågan om vänstersväng,
            som lyfts fram i motion T217.
          </note>
          <note>
            Motionären efterlyser en trafiksäkerhetskampanj för att uppnå
            förstärkt samarbete i trafiken. Här vill utskottet konstatera
            att det i och med den nya organisationen är Vägverket som fr.o.m.
            1993 har ansvaret för trafiksäkerhetsarbetet. Dessutom har trafikpolisen
            redan uppmärksammat faran med vänstersväng. Som åtgärder för att
            bemästra problemet föreslås att polisens övervakningsmetoder liksom
            andra metoder utvecklas för att minska riskerna. Herr talman!
            Jag vill yrka bifall till utskottets hemställan i betänkande TU4
            i dess helhet och avslag på samtliga reservationer.
          </note>
          <note>
            Anf. 97 STEN-OVE SUNDSTRÖM (s)
          </note>
          <note>
            replik:
          </note>
          <note>
            Herr talman! I mitt anförande beskrev jag den utveckling som
            sker inom Vägverket när det gäller strukturrationaliseringar,
            indragning av vägstationer och mycket annat. Samtidigt pekade
            jag på det som Lars Svensk mycket väl känner till, den fina geografiska
            spridning som Svensk
          </note>
          <note>
            Bilprovning har i sin organisation.
          </note>
          <note>
            Jag måste få fråga Lars Svensk: Hur långt skall egentligen en
            person som vill ta körkort behöva resa för att få köra upp för
            körkort? Skall han resa
          </note>
          <note>
            20, 30 eller 50 mil? Vilka krav skall vi ställa på service? Det
            är dags att börja fundera på det nu, i elfte timmen. Jag antar
            att Lars Svensk har ett konkret svar på den punkten.
          </note>
          <note>
            Vägverket skall väl ändå inte bygga upp en helt ny organisation
            för denna verksamhet. Vi känner mycket väl till på vilket sätt
            Vägverket rationaliserar. Jag ifrågasätter inte att det kan fungera
            när det gäller att sköta om vägar. Men när det gäller att sköta
            om förarprövning finns det anledning till omvärdering. Hur ser
            Lars Svensk på dessa mycket viktiga servicefrågor?
          </note>
          <note type="speaker">
            Anf. 98 LARS SVENSK (kds) replik:
          </note>
          <note>
            Herr talman! Vi har en samsyn om att förarprövningen inte skall
            ligga på Vägverket.
          </note>
          <note>
            Socialdemokraterna talar nu om att Svensk
          </note>
          <note>
            Bilprovning är ett lämpligt organ som kan ta hand om förarprövningen.
            Det är möjligt att det blir så.
          </note>
          <note>
            Men Svensk Bilprovning har varit under utredning, och utredningen
            är nu ute på remiss. Vi tycker därför att det är olyckligt att
            i dag förespråka
          </note>
          <note>
            Svensk Bilprovning som organ. Rent generellt finns ett intresse
            hos alla att man inte skall försvåra för den som vill ta körkort.
            Jag räknar med att man kommer fram till en lösning som är till
            de körkortstagandes favör.
          </note>
          <note>
            Ni vill binda verksamheten till Svensk Bilprovning.
          </note>
          <note>
            Vi vill, med tanke på det remissförfarande som pågår, avvakta
            med att öronmärka institutioner.
          </note>
          <note>
            Det är skillnaden.
          </note>
          <note>
            Anf. 99 STEN-OVE SUNDSTRÖM (s)
          </note>
          <note>
            replik:
          </note>
          <note>
            Herr talman! Jag vill säga till Lars Svensk att vi politiker
            inte kan sitta på två stolar samtidigt. Vi måste bestämma oss.
            Antingen skall verksamheten till Svensk Bilprovning eller också
            skall den till
          </note>
          <note>
            Vägverket. Jag tycker att Lars Svensk tvekar om vart han och
            den borgerliga majoriteten är på väg.
          </note>
          <note>
            Som jag sade tidigare är det viktigt att vi redan nu klarar ut
            detta och ser till att den fina service som i dag finns blir bestående.
            Då måste vi ta ställning,
          </note>
          <note>
            Lars Svensk.
          </note>
          <note>
            Jag ställer återigen frågan: Hur långt skall man kunna tänka
            sig att den som vill ta körkort skall behöva åka för att genomgå
            testet? Vi vet att verksamheten måste överföras till Svensk
          </note>
          <note>
            Bilprovning, om han skall klara det inom ett rimligt avstånd.
            Men skall han behöva åka 20, 30 eller ända upp till 50 mil för
            att genomgå körkortsprov? Det är vad det handlar om konkret. Där
            måste vi politiker tala klartext. Jag utgår från att Lars
          </note>
          <note>
            Svensk i sitt nästa inlägg gör det. Skall verksamheten överföras
            till Svensk Bilprovning?
          </note>
          <note type="speaker">
            Anf. 100 LARS SVENSK (kds) replik:
          </note>
          <note>
            Herr talman! Klartext i detta sammanhang är att vi i dag inte
            vill ta ställning till Svensk Bilprovning. Vi vill avvakta remissförfarandet.
            Men i en nära framtid kommer det att klarna hur det blir med verksamheten.
            Mer kan jag inte säga nu.
          </note>
          <note>
            Anf. 101 STEN ANDERSSON i Malmö
          </note>
          <note>
            (m):
          </note>
          <note>
            Herr talman! 1989 beslutade Trafiksäkerhetsverket att den högsta
            tillåtna hastigheten på 60 mil motorvägar och motortrafikleder
            skulle sänkas från
          </note>
          <note>
            110 km/tim till 90 km/tim. Man anförde då främst miljöskäl för
            denna åtgärd.
          </note>
          <note>
            Beslutet blev mycket kraftigt kritiserat av motorbranschen och
            olika motororganisationer men även bland allmänheten. Man förstod
            inte konsekvensen i att sänka farten från 110 km/tim till
          </note>
          <note>
            90 km/tim på motorvägar och breda motortrafikleder och samtidigt
            behålla gränsen 90
          </note>
          <note>
            km/tim på betydligt sämre vägar. Det var en inkonsekvens som
            svenska folket i allmänhet och svenska bilister i synnerhet hade
            mycket svårt att förstå.
          </note>
          <note>
            För att ändra på detta motionerades det i riksdagen. Våren 1991
            beslutade en enig riksdag --
          </note>
          <note>
            jag vill poängtera att det var en enig riksdag -- att man skulle
            gå tillbaka till det som gällde innan TSV
          </note>
          <note>
            ändrade hastighetsgränserna 1989 på de aktuella vägarna.
          </note>
          <note>
            Nu har TSV inte gjort som riksdagen rekommenderade. Man kan utan
            att överdriva påstå att TSV något har nonchalerat det beslut som
          </note>
          <note>
            Sveriges högsta beslutande organ fattade. TSV
          </note>
          <note>
            överlät på de lokala länsstyrelserna i de län där vägarna finns
            att avgöra om hastighetsgränserna skulle höjas från 90 till 110
            km/tim.
          </note>
          <note>
            Den tillåtna hastigheten höjdes på en del ställen men inte på
            alla. Det eniga beslutet i riksdagen omfattade samtliga vägar
            där hastigheten hade sänkts från 110 till 90 km/tim. Det finns
            anledning att ställa frågan varför inte TSV, i konsekvensens namn,
            redan vid sitt beslut 1989 frågade efter länsstyrelsens uppfattning
            i de län där de aktuella vägarna är belägna.
          </note>
          <note>
            Jag har motionerat om det här, och en av motionerna behandlas
            i det betänkande som kammaren nu har att ta ställning till. Jag
            tänker inte yrka bifall till motionen, eftersom jag har förstått
            att ett arbete är på gång i departementet. Jag avvaktar tills
            vidare resultatet av det arbetet, men skulle det visa sig att
            regeringen inte tillgodoser de krav som en enig riksdag har ställt
            upp, finns det alla skäl i världen att återkomma med nya motioner.
          </note>
          <note type="speaker">
            Anf. 102 MAX MONTALVO (nyd):
          </note>
          <note>
            Herr talman! Först vill jag instämma i det Sten
          </note>
          <note>
            Andersson i Malmö sade. Det finns anledning att rikta mycket
            kritik mot dem som inte handlar i enlighet med vad riksdagen har
            beslutat. Synd bara att Sten Andersson inte står upp för motionen
            fullt ut. Men vi får väl se vad som händer i framtiden.
          </note>
          <note>
            I motion T421 yrkar Ian Wachtmeister och jag på att det skall
            införas nya hastighetsgränser som är mera up to date, om man säger
            så. Vi vill ha 130 km på motorväg, 110 på motortrafikled och resten
            som förut samt för tung lastbil med och utan släp 90
          </note>
          <note>
            km/tim.
          </note>
          <note>
            Nu rasar väl vännerna i trafikutskottet som vill ha miljö och
            allt det här, men detta är vad den stora allmänheten önskar. Än
            en gång verkar verkligheten främmande för trafikutskottets ledamöter,
            att döma av hur vår motion har bemötts.
          </note>
          <note>
            Det är sorgligt att de inte kan tänka litet grand på hur allmänheten
            reagerar på vad vi gör här.
          </note>
          <note>
            Statistiken från VTI visar att medelhastigheten för personbilar
            på motorväg ligger på 115 km/tim.
          </note>
          <note>
            Högsta tillåtna hastighet är i dag 110. För lastbil med släp
            ligger medelhastigheten på 83 km/tim.
          </note>
          <note>
            67 % av personbilarna och 99 % av lastbilarna med släp kör för
            fort på motorväg.
          </note>
          <note>
            Det visar att hastighetsbegränsningarna inte har den acceptans
            som man önskar. Då kan man fundera litet över vad som är syftet
            med att hålla de här hastighetsgränserna, och det finns ju många
            aspekter på det.
          </note>
          <note>
            Utvecklingen går framåt hela tiden vad gäller fordon, vägar osv.
            1910, när det var vanligt med hästskjutsar, fanns det de som sade
            att de vilda bilisterna kör ihjäl folk och att det är väldigt
            illa. Vi får nog acceptera att inställningen till hastighetsgränserna
            är ett generationsproblem som växer mer och mer.
          </note>
          <note>
            Vi måste försöka bemästra svårigheterna i stället.
          </note>
          <note>
            Det finns olika vägar att åstadkomma det. Det är inte heller
            rimligt att skattebetalarna skall betala
          </note>
          <note>
            60 000 kr. per löpmeter för motorväg i stället för
          </note>
          <note>
            20 000, när man inte får utnyttja vägen som det är tänkt.
          </note>
          <note>
            Man skall inte behöva vara kriminell för att man kör på motorvägar
            och på vägar i största allmänhet.
          </note>
          <note>
            Är myndigheternas tanke bakom hastighetsgränserna litet grand
            att dra in skatteintäkter och sådana saker? Att hela tiden prata
            om säkerhet håller inte i alla lägen, tycker vi.
          </note>
          <note>
            En del snackar om miljöfart på 90 km. Jag kan säga som så: Om
            man kör med 90 km/tim med många av dagens vanligaste bilar, t.ex.
            Volvo 740 och 240, växlar det mellan treans och fyrans växel hela
            tiden -- jag talar nu om bilar med automatisk växellåda. Effekten
            på miljön blir helt motsatt den avsedda. Med många mellanklassbilar
            uppstår just det problemet, om de har automat.
          </note>
          <note>
            Vad kan man då göra för att få säkrare vägar, samtidigt som man
            höjer hastigheten? Vi tror att man måste bygga bort problemen
            i stället för att prata om att sänka farten. Man måste ändra vägarna
            så att de blir mer up to date, med säkrare på- och avfarter och
            allt sådant där.
          </note>
          <note>
            Vi tror faktiskt inte att folk kommer att köra mer än ca 120
            i genomsnitt, även om det skulle tillåtas
          </note>
          <note>
            130 km/tim. på motorväg. Enligt vår uppfattning kommer ett fåtal
            att utnyttja möjligheten att köra i högsta tillåtna fart.
          </note>
          <note>
            Vi måste lägga större ansvar på bilisten. Det kan inte vara rimligt
            att samhället skall ta ansvaret när man är ute och kör, utan det
            måste vara bilisten som tar ansvar.
          </note>
          <note>
            Man bygger bort trafikfällor när det har hänt olyckor. Vi tycker
            att det borde gå att se redan när man åker omkring på vägarna
            att det finns trafikfarliga ställen, och då kan man börja bygga
            om redan innan det händer olyckor. Det finns alltid resurser efter
            det att det har hänt en olycka, och det är rätt konstigt.
          </note>
          <note>
            Sedan anser vi att fel hastigheter är en trafikfara.
          </note>
          <note>
            Förarens koncentration delas mellan vägen och radarkontroller,
            trafipaxer, helikoptrar m.m. Det är inte bra.
          </note>
          <note>
            I motion T217 pekar jag tillsammans med partikamrater på att
            man måste ta tag i problemen med vägrenskörning och vänstersväng.
          </note>
          <note>
            Omkörningsolyckorna tycker vi till stor del är onödiga. På de
            flesta 90-vägar går det in tre bilar i bredd, teoretiskt. Finns
            det vägren, anser vi att man skall samarbeta genom att utnyttja
            den så mycket man kan. Då får man bort en del av de olyckor som
            sker i dag.
          </note>
          <note>
            Olyckor i samband med vänstersväng är också till stor del onödiga.
            Där gäller också att det måste vara mera samarbete och förståelse
            för vad som händer i trafiken, och det kan man lära sig. Det är
            detta vi vill påpeka i motionen.
          </note>
          <note>
            Utskottet har skrivit följande: ''Som åtgärder för att bemästra
            problemet föreslås att polisens övervakningsmetod utvecklas liksom
            att andra åtgärder vidtas för att minska riskerna.'' Jag undrar
            vilka åtgärder utskottet syftar på. Eller är det bara svammel?
          </note>
          <note>
            När det gäller den fråga som tagits upp i motion
          </note>
          <note>
            T429, om veteran- och hobbyfordon, gömmer sig regeringspartierna
            bakom utredningen som nu är på gång. Det är väl bra på ett sätt
            att vänta på den, men vi tycker att man redan nu bör kunna slå
            till och göra de självklara saker som behöver göras.
          </note>
          <note>
            Det är inte nödvändigt att vänta på en utredning för det. Det
            är möjligt att utredningen kommer med samma förslag som vi har
            fört fram i motionen. De kommer säkert att vara aktuella.
          </note>
          <note>
            Vi motionärer pekar på att det skall vara kulturstatus på motorhobbyn.
            Många ser ned på den och betraktar den som något oseriöst, vilket
            är helt fel. Det är en mycket bra grej för många ungdomar -- och
            äldre med för den delen.
          </note>
          <note>
            Vi tycker att myndigheterna bör hjälpa till i stället för stjälpa.
            Allt för många ungdomar och andra som har hållit på med den här
            hobbyn har haft ett elände med alla myndigheter som sätter p för
            allting. Det är både synd och skam i ett sådant samhälle som vårt,
            som skall kallas för ett fritt land, att man inte skall kunna
            göra någonting som hobby utan att bli så att säga bemästrad.
          </note>
          <note>
            Den tredje grejen vi för fram är att E-märkningen borde man få
            dispens för. Jag har hållit på med det här själv och kan ta som
            exempel ett rattlås på en importerad bil. Vad händer om jag kommer
            in till bilbesiktningen med det? Jo, det ställs krav att ett intyg
            för rattlåset skall utfärdas. Jag får åka till ett försäkringsbolag,
            där man ser på bilen och på rattlåset och säger att det ser bra
            ut. Sedan skrivs ett intyg, som kostar ett antal hundra kronor.
          </note>
          <note>
            Jag undrar vad detta har med säkerhet att göra och vad som är
            tanken bakom det här. Reglerna är här inte gjorda för människan
            som skall leva i samhället, utan snarare tvärtom.
          </note>
          <note type="speaker">
            Anf. 103 LARS SVENSK (kds) replik:
          </note>
          <note>
            Herr talman! Max Montalvo tar upp en del intressanta aspekter
            i sitt anförande. Låt mig börja med frågan om hastighetsgränserna.
          </note>
          <note>
            Hastighetsbegränsningarna är ju till för att minska antalet olyckor
            i trafiken. Om hastighetsbegränsningarna vore så accepterade att
            bilisterna iakttog de hastighetsgränser som finns, vore det kanske
            lättare att höja dem till den nivå som vägarna är byggda för.
            Som Max Montalvo säger överskrider 67 % av bilisterna hastighetsgränserna.
            De kör, som man säger, med
          </note>
          <note>
            ''momstillägg''.
          </note>
          <note>
            Det här är en attitydfråga. Vi fick bilar och fri fart innan
            vi blev medvetna om olyckorna. Därför backar vi nu ned hastigheten
            till en trafiksäker nivå.
          </note>
          <note>
            Det ses då inte som någonting som är till för att skydda oss
            utan som en pålaga. Man håller hastigheten för att inte bli tagen
            av polisen.
          </note>
          <note>
            Det här måste vi naturligtvis jobba med, och man ser nu över
            hastighetsgränserna. Jag har själv den uppfattningen att vi är
            inkörda på gränserna vid 50,
          </note>
          <note>
            70, 90 och 110 km i timmen. Det är inarbetat att man åtminstone
            borde hålla de hastighetsgränserna. Skall det ske en förändring,
            anser jag att det är skäl att vänta tills vi får en större harmonisering
            inom EG, och det är vad vi kan vänta oss framöver.
          </note>
          <note>
            Max Montalvo tog också upp frågan om veteranfordonen. Det pågår
            en utredning om detta, och den beräknas komma med en rapport vid
            årsskiftet 1992/93. Om utskottet nu skulle kräva en utredning
            eller ge regeringen något till känna i detta avseende, skulle
            det i varje fall enligt min uppfattning försena den utredning
            som nu skall läggas fram. En ny utredning skulle behöva arbeta
            under en tid framöver.
          </note>
          <note>
            Jag tycker att Max Montalvo och andra veteranbilsentusiaster
            med tillförsikt kan bida vad som skall hända i framtiden. Jag
            är övertygad om att det kommer förslag som är till er fördel.
          </note>
          <note type="speaker">
            Anf. 104 MAX MONTALVO (nyd) replik:
          </note>
          <note>
            Herr talman! Lars Svensk talar här som om en hastighetsgräns
            vid 110 km i timmen skulle vara naturlig och inarbetad. Det kanske
            den är hos Lars
          </note>
          <note>
            Svensk, men jag tror att det flesta som färdas på våra vägar
            i dag kör rätt differentierat. Jag tror att många tycker att 120
            km skulle vara en mera lämplig marschfart. De vanliga bilarna
            går i dag faktiskt varvtalsmässigt bäst vid 120 kilometers hastighet.
          </note>
          <note>
            Jag anser också att en sådan gräns skulle vara miljövänligare.
            Vid den hastigheten går bilarna bäst och har den bästa förbränningen.
            Vi vill ha en hastighetsgräns vid 130 km för att ha en marginal
            uppåt. Jag tror att det skulle kunna vara bra att ha en deadline
            vid 130 km i timmen, en gräns som inte skulle få överskridas.
          </note>
          <note type="speaker">
            Anf. 105 LARS SVENSK (kds) replik:
          </note>
          <note>
            Herr talman! Jag menar att 110 km i timmen är en naturlig gräns,
            som borde vara inarbetad hos människorna. När man överskrider
            den överskrider man också samvetsgränsen. Vi minns den debatt
            som vi förde när hastigheten på en del av våra motorvägar höjdes
            från 90 till 110 km i timmen.
          </note>
          <note>
            Skall vi ta ett nytt tag i frågan om hastighetsgränserna, anser
            jag att det bör ske i ett större, samordnat sammanhang. Vi talar
            här och nu om 120 km i timmen, men det kan också komma förslag
            till samordningslösningar från annat håll.
          </note>
          <note type="speaker">
            Anf. 106 MAX MONTALVO (nyd) replik:
          </note>
          <note>
            Herr talman! Det låter ju bra att det här skall tas upp vid ett
            annat tillfälle, i ett annat sammanhang osv., men det är en förhalningsteknik.
            Jag förstår att Lars Svensk menar att vi skall växa i kapp behovet,
            men jag tycker rent ut sagt att det verkar fegt att inte mer än
            så lita på bilisternas förmåga.
          </note>
          <note>
            Vad gäller veteranfordon tycker jag att det verkar vara ett underligt
            system om en motion skulle försena det hela. Varje förslag till
            lättnad som man kan få igenom borde i stället verka i tidigareläggande
            riktning. Jag hoppas verkligen att utredningen kommer snart och
            att den är så pass bra att den är värd att stödja.
          </note>
          <note>
            Anf. 107 STEN ANDERSSON i Malmö (m)
          </note>
          <note>
            replik:
          </note>
          <note>
            Herr talman! Max Montalvo sade att det var synd att jag inte
            fullt ut försvarade min motion och agerade med den som utgångspunkt.
            Max
          </note>
          <note>
            Montalvo kanske inte accepterar det här handlingssättet, men
            det är i alla fall mitt sätt att agera. Jag anser att jag som
            enskild ledamot i ett parti internt kan driva en viss fråga. Visar
            det sig att majoriteten i mitt parti har en annan uppfattning,
            tycker jag inte att jag skall gå ut och säga att alla de andra
            har fel och jag har rätt. Jag får alltså acceptera en uppfattning
            som går mig emot, men kan ändå senare driva den linje som jag
            tycker är riktig.
          </note>
          <note>
            Vi hade i riksdagen en gång ett läge med 174--174
          </note>
          <note>
            mellan blocken. Jag är inte helt övertygad om att
          </note>
          <note>
            Max Montalvo, om han hade en uppfattning som stred mot partiets,
            i ett sådant läge skulle stödja sin motion.
          </note>
          <note>
            Att jag inte har följt upp min motion beror också på det faktum
            att det i dag pågår ett arbete inom departementet. Jag tycker
            att man bör avvakta resultatet av detta.
          </note>
          <note>
            Herr talman! Max Montalvo misstänkte slutligen att det skulle
            finnas något fiskalt samband vad gäller parkeringsböter och fortkörningsböter.
            På den punkten delar jag helt klart hans uppfattning.
          </note>
          <note>
            Kommunerna räknar i sina budgetar in pengar från parkeringsböter.
          </note>
          <note>
            Herr talman! Låt mig till sist säga att jag aldrig kommer att
            begripa varför en polispatrull kl. 4 en morgon gör fartkontroller
            på en motorväg. Det kan inte vara bra för trafiksäkerheten.
          </note>
          <note type="speaker">
            Anf. 108 MAX MONTALVO (nyd) replik:
          </note>
          <note>
            Herr talman! Jag förstår Sten Andersson i Malmö helt och hållet.
            Jag tycker att det är mycket bra att han har ställt upp så här
            långt och säger vad han tycker. Jag får acceptera att det inte
            går längre än så.
          </note>
          <note>
            Anf. 109 STEN ANDERSSON i Malmö (m)
          </note>
          <note>
            replik:
          </note>
          <note>
            Herr talman! Jag skall be att få tacka för det erkännandet.
          </note>
          <note>
            Anf. 110 DAN ERIKSSON i Stockholm
          </note>
          <note>
            (nyd):
          </note>
          <note>
            Herr talman! Jag har inget färdigt förslag till lösning av den
            finansiella krisen. Jag har ett betydligt blygsammare men ändå
            viktigt förslag.
          </note>
          <note>
            Världen över pågår forskning och försök med att hitta alternativa
            persontransportsystem. Man arbetar också med attitydförändringar
            och försöker få folk att ställa bilen hemma, för alternativa transportsätt.
            Ett av dessa är cykeln, för vilken många speciella banor och filer
            i trafiken byggs.
          </note>
          <note>
            Inom Sverige pågår många utvecklingsprojekt för att hitta nya
            och miljövänliga lösningar till persontransport i urban miljö.
            Detta sker speciellt inom den eldrivna fordonstekniken. I många
            fall stöter man där på problem i den svenska lagstiftningen. Som
            exempel på detta kan jag nämna att en cykel med hjälpmotor måste
            vara utrustad med två separata bromssystem, vara typbesiktigad
            och trafikförsäkrad. Dessa krav, som är svåra att förena med något
            som i grunden är en cykel, och byråkratin runt besiktning och
            försäkring, gör att vi i dag inte ser några sådana fordon i vår
            stadsmiljö, och det tycker jag är synd.
          </note>
          <note>
            Alla projekt och allt nytänkande som kan leda till att ett minskat
            antal människor tar bilen, särskilt i tätorterna, måste på fullt
            allvar övervägas. Att låta cyklar som är utrustade med elektrisk
            hjälpmotor med en viss begränsad effekt och som har en begränsad
            maxhastighet få fortsätta att vara cyklar måste vara ett bidrag
            till den utvecklingen.
          </note>
          <note>
            Utskottsmajoriteten anser att det med den fortsatta europeiska
            integreringen ställs ökade krav på att nationella fordonsregler
            harmoniseras.
          </note>
          <note>
            Bl.a. övervägs regler om mopeder. Det ärende vi diskuterar nu
            gäller dock cyklar med en liten, liten pytte-elmotor. Jag tror
            inte att hela EG-samverkan skulle klappa ihop om riksdagen biföll
            den här motionen.
          </note>
          <note>
            Vi borde i stället ligga i spetsen för miljövänliga lösningar
            inom EG. Vi skall ta initiativ i stället för att sitta med armarna
            i kors och bara vänta. Det gäller särskilt på miljöområdet, där
            vi i många avseenden ligger väl framme. Hämmar man möjligheterna
            för denna teknik att utvecklas, hämmar man också utveckling i
            syfte att få en bättre miljö. Jag har litet svårt att förstå varför
            man behöver vara så fyrkantig.
          </note>
          <note>
            Tänk er själva en hopfällbar cykel som är lätt att ta med och
            med ett laddningsaggregat. Man laddar batterierna hemma, åker
            i väg och laddar där man kommer åt, på jobbet eller när man kommer
            hem igen, genom att sticka en kontakt i väggen. Rätt så praktiskt,
            men antagligen för bra för att falla på läppen.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            27 § 1992 års redogörelse för de statliga företagen
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1992/93:NU8 1992 års redogörelse för de statliga företagen (skr.
            1992/93:20).
          </note>
          <note type="speaker">
            Anf. 111 BO FINNKVIST (s):
          </note>
          <note>
            Herr talman! I näringsutskottets betänkande nr 8
          </note>
          <note>
            behandlas redogörelsen för de statliga företagen.
          </note>
          <note>
            Från socialdemokratiskt håll har vi fogat ett särskilt yttrande
            till betänkandet. Jag kommer inte att yrka på någon votering i
            denna fråga.
          </note>
          <note>
            Den borgerliga regeringen har från början intagit en dogmatisk
            syn på nödvändigheten av att sälja ut statliga företag. Enligt
            förutvarande planer skulle aktier i statliga företag säljas ut
            för omkring 10
          </note>
          <note>
            miljarder kronor per år under en överskådlig tid framöver. Vi
            socialdemokrater har bestämt avvisat de planerna, och vi gör så
            även i dag.
          </note>
          <note>
            Staten bör enligt vår mening även fortsättningsvis kunna äga
            och driva företag inom skilda verksamhetsområden när detta är
            nödvändigt utifrån samhällsbehov. I dag finns det stora behov
            av detta.
          </note>
          <note>
            Det sagda innebär inte att vi avvisar berättigade förändringar
            i det statliga ägandet.
          </note>
          <note>
            Enligt den överenskommelse som träffades i september 1992 mellan
            företrädare för
          </note>
          <note>
            Socialdemokraterna och regeringspartierna införs i princip ett
            moratorium för försäljning av statliga företag.
          </note>
          <note>
            Det är just på grund av att överenskommelsen om moratoriet redovisas
            i redogörelsen för statliga företag som vi har fogat ett särskilt
            yttrande till betänkandet. Det är också anledningen till att vi
            vill nämna det här i debatten, så att det kommer med.
          </note>
          <note>
            Vi vill också att de borgerliga representanterna i utskottet
            redovisar sin syn på denna fråga.
          </note>
          <note>
            Vi har från början efterlyst att förvaltningsbolaget
          </note>
          <note>
            Fortia skall vara kvar. Det är nu tyvärr avvecklat.
          </note>
          <note>
            Vi ser i dag en utveckling, som i och för sig har många inriktningar
            och som den borgerliga regeringen med näringsminister Per Westerberg
            i spetsen egentligen inte har tänkt sig. Vi har i det här landet
            en stor, omfattande industrikris, och det är nu inte lämpligt
            att sälja företag. Det har vi påpekat från början.
          </note>
          <note>
            Samtidigt försöker i varje fall en del av regeringens företrädare
            bortse från det moratorium som finns.
          </note>
          <note>
            Det förekommer inom de statliga företagen vissa mindre affärer,
            som man egentligen borde diskutera om de inte skulle tas upp till
            överläggningar. Senast i går hade jag här i kammaren en diskussion
            med näringsminister Per
          </note>
          <note>
            Westerberg om Cityvarvet i Göteborg. Vi är medvetna om att det
            förekommer andra diskussioner om delar av Celcius företagsgrupp.
          </note>
          <note>
            Dessa eller andelar i andra väsentliga företag kanske skall säljas
            ut.
          </note>
          <note>
            Det är egentligen i den här frågan som jag tycker att det skulle
            vara intressant att få höra vilken uppfattning de borgerliga representanterna
            i utskottet har. Hur skall vi förfara med den här typen av verksamheter,
            som kanske inte utgör hela företag men väsentliga delar, såsom
            Cityvarvet och delar i både Celcius och andra statliga företag?
          </note>
          <note>
            Vi tycker att vi skall ha en diskussion om de här affärerna.
            Det handlar om hundratals jobb, och det handlar om företag som
            kanske försvinner ur
          </note>
          <note>
            Sverige under en industrikris och som kanske, om vi inte håller
            kvar dem i dag, aldrig kommer igen.
          </note>
          <note>
            Det vi skulle behöva i dag är en framåtsyftande industripolitik
            från den borgerliga regeringen, en politik som ser till att vi
            klarar företagen för framtiden.
          </note>
          <note type="speaker">
            Anf. 112 OLLE LINDSTRÖM (m):
          </note>
          <note>
            Herr talman! Näringsutskottets betänkande NU8
          </note>
          <note>
            innefattar en redogörelse för de statliga företagens verksamhet.
            Redogörelsen beskriver företagens verksamhet och resultaträkning,
            i huvudsak byggd på årsredovisningar för resp. företag. Givetvis
            har också direkt information lämnats till
          </note>
          <note>
            Näringsdepartementet.
          </note>
          <note>
            Utskottet har granskat regeringens skrivelse och föreslår att
            den läggs till handlingarna utan ytterligare åtgärd. I ett särskilt
            yttrande pekar
          </note>
          <note>
            Socialdemokraterna på den överenskommelse med företrädare för
            regeringen som bl.a. berörde utförsäljningen av statliga företag.
          </note>
          <note>
            Socialdemokraterna skriver: ''Vi utgår från att detta moratorium
            ligger fast och att fortsatta överväganden om det statliga ägarskapets
            utövande föregås av överläggningar mellan regeringen och
          </note>
          <note>
            Socialdemokraterna.''
          </note>
          <note>
            Ett stycke längre ner i yttrandet står: ''Moratoriet innebär
            att det statliga ägandet av företagen kvarstår.''
          </note>
          <note>
            Först säger man att fortsatta överväganden skall föregås av överläggningar,
            och sedan säger man att det statliga ägandet skall kvarstå. Tydligen
            menar man att man skall gå in i överläggningar med en låst position.
            På annat sätt kan jag inte uppfatta det här.
          </note>
          <note>
            Utskottsmajoriteten är fortfarande av den uppfattningen att de
            statliga företagen skall försäljas. Moratoriet är en mer eller
            mindre påtvingad konsekvens av en krisuppgörelse, som dock är
            en i tid begränsad parentes. Ingångna och påbörjade avtal skall
            fullföljas. Förberedelser för privatiseringen fortsätter. Samråd
            skall dock ske.
          </note>
          <note>
            Samrådet innebär inte definitivt stopp för försäljning av statliga
            företag.
          </note>
          <note>
            Jag kan i och för sig förstå Socialdemokraternas ståndpunkt i
            den här frågan, eftersom
          </note>
          <note>
            Socialdemokraterna alltid sett statligt ägande som höjden av
            trygghet. Det är inte så längre. Överallt i vår omvärld pågår
            privatisering av statliga företag, oavsett vilken färg regimen
            har. Det är snart bara
          </note>
          <note>
            Socialdemokraterna i Sverige som tar varje tillfälle i akt till
            att bibehålla statligt ägda företag.
          </note>
          <note>
            Det är viktigt att statens roll renodlas. Staten skall sätta
            upp och övervaka spelreglerna på marknaden men inte själv agera
            på densamma. Det är vår uppfattning.
          </note>
          <note>
            Herr talman! Jag yrkar bifall till utskottets hemställan.
          </note>
          <note type="speaker">
            Anf. 113 BO FINNKVIST (s):
          </note>
          <note>
            Herr talman! Det är ju inte alls så att det är vi
          </note>
          <note>
            Socialdemokrater som har förstatligat ett stort antal företag
            under våra regeringsperioder, åtminstone inte så långt tillbaka
            som jag kan överblicka, dvs. under 1960-, 1970- och 1980-talen.
          </note>
          <note>
            Om vi synar de åren kan vi tvärtom se att det är de borgerliga
            regeringarna som har förstatligat företag. Det är de väl i färd
            med att göra i dag också; titta t.ex. på vad som händer inom bankerna.
          </note>
          <note>
            På det området har vi ingen dogmatiskt syn. Det har däremot näringsministern.
            Trots att vi nu har det här moratoriet har näringsministern, åtminstone
            enligt massmedia den här veckan, sagt att arbetet med utförsäljningen
            av ett antal företag pågår för fullt och att det skall göras inom
            några månader. Detta utan att det har skett något samråd med Socialdemokraterna
            så som det är uppgjort i överenskommelsen. Det kan väl inte vara
            vettigt?
          </note>
          <note>
            Det skulle vara intressant att höra vad utskottsmajoritetens
            företrädare har att säga i den här frågan.
          </note>
          <note type="speaker">
            Anf. 114 OLLE LINDSTRÖM (m):
          </note>
          <note>
            Herr talman! Bo Finnkvist försöker göra gällande att det skulle
            vara borgerliga partier som vill ha ett statligt ägande. Alla
            känner till den ideologiska skillnaden, så det behöver vi kanske
            inte tala så mycket om. När det gäller det som har varit aktuellt
            den här veckan känner jag inte till alla de företag där man har
            förberett en privatisering. Däremot vet jag att förberedelserna
            skulle fortsätta. Det innebär givetvis att samråd kommer att ske.
            Jag kan inte tänka mig att någon vill gå ifrån den överenskommelsen.
          </note>
          <note>
            Däremot var en del förhandlingar redan påbörjade.
          </note>
          <note>
            Det står klart i det protokoll där uppgörelsen redovisas att
            man skulle fullfölja redan ingångna och påbörjade avtal.
          </note>
          <note type="speaker">
            Anf. 115 BO FINNKVIST (s):
          </note>
          <note>
            Herr talman! Jag har aldrig påstått att de borgerliga partierna
            vill förstatliga företagen, men tyvärr är det så när de borgerliga
            får makten i Sverige, att de driver en sådan näringspolitik att
            man måste förstatliga företag. Däremot har vi
          </note>
          <note>
            Socialdemokrater lyckats driva en sådan näringspolitik att företagen
            kan leva ett helt annat liv.
          </note>
          <note type="speaker">
            Anf. 116 OLLE LINDSTRÖM (m) replik:
          </note>
          <note>
            Herr talman! Det är ju, Bo Finnkvist, på grund av den politik
            som fördes under 1980-talet som det har blivit som det är. Det
            är därför som det kanske kan bli så att staten måste gå in i fler
            företag. Jag hoppas att vi slipper det.
          </note>
          <note type="speaker">
            Anf. 117 BO FINNKVIST (s):
          </note>
          <note>
            Herr talman! Det är väldigt svårt att påstå att de bekymmer som
            finns i svenska företag i dag enbart kan härledas till 1980-talet.
            Det finns ju även utländska företag.
          </note>
          <note>
            Nu har de borgerliga haft makten här i landet över ett år. Det
            skall bli intressant att höra hur länge man kan göra så här. Det
            blir mindre och mindre trovärdigt för varje gång man uttalar sig
            på det här sättet. Svenska företag mådde faktiskt ganska bra när
            Socialdemokraterna satt i regeringsställning.
          </note>
          <note type="speaker">
            Anf. 118 OLLE LINDSTRÖM (m):
          </note>
          <note>
            Herr talman! Under hela 1980-talet har skatter och avgifter --
            energiskatter, arbetsgivaravgifter och alla andra skatter -- lagts
            på företagandet och näringslivet i Sverige. Om inte den borgerliga
            regeringen redan första året hade sett till att vi fick ner bl.a.
            energiskatterna -- vilket gjorde tre till fyra miljarder -- plus
            att man gjorde andra skattesänkningar hade det varit ännu värre
            i dag.
          </note>
          <note>
            Nu ser vi ändå en möjlighet och ett ljus i tunneln.
          </note>
          <note>
            Det kunde man inte under Socialdemokraternas avslutande regeringsperiod.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Företogs till avgörande socialutskottets betänkanden 1992/93:SoU5
            och SoU6, trafikutskottets betänkande 1992/93:TU4 samt näringsutskottets
            betänkanden 1992/93:NU8.
          </note>
          <note>
            Socialutskottets betänkande SoU5
          </note>
          <note>
            Utskottets hemställan bifölls.
          </note>
          <note>
            Socialutskottets betänkande SoU6
          </note>
          <note>
            Utskottets hemställan bifölls.
          </note>
          <note>
            Trafikutskottets betänkande TU4
          </note>
          <note>
            Mom. 2 (förarprövningens organisation)
          </note>
          <note>
            Utskottets hemställan bifölls med 168 röster mot
          </note>
          <note>
            135 för reservation 1 av Sven-Gösta Signell m.fl.
          </note>
          <note>
            Mom. 3 (registeravdelningen)
          </note>
          <note>
            Utskottets hemställan bifölls med 183 röster mot
          </note>
          <note>
            120 för reservation 2 av Sven-Gösta Signell m.fl. 1
          </note>
          <note>
            ledamot avstod från att rösta.
          </note>
          <note>
            Mom. 6 (särskild trafiksäkerhetsdelegation)
          </note>
          <note>
            Utskottets hemställan bifölls med 180 röster mot
          </note>
          <note>
            127 för reservation 3 av Sven-Gösta Signell m.fl.
          </note>
          <note>
            Mom. 9 (hastighetsgränser)
          </note>
          <note>
            Utskottets hemställan bifölls med 281 röster mot 24
          </note>
          <note>
            för reservation 4 av Kenneth Attefors.
          </note>
          <note>
            Mom. 12 (veteranbilar och hobbyfordon)
          </note>
          <note>
            Utskottets hemställan bifölls med 284 röster mot 21
          </note>
          <note>
            för reservation 5 av Kenneth Attefors.
          </note>
          <note>
            Mom. 13 (cykel med hjälpmotor)
          </note>
          <note>
            Utskottets hemställan -- som ställdes mot reservation 6 av Kenneth
            Attefors -- bifölls med acklamation.
          </note>
          <note>
            Mom. 25 (vägrenskörning och vänstersväng)
          </note>
          <note>
            Utskottets hemställan -- som ställdes mot reservation 7 av Kenneth
            Attefors -- bifölls med acklamation.
          </note>
          <note>
            Mom. 34 (färdmedlet GO-PED)
          </note>
          <note>
            Utskottets hemställan -- som ställdes mot reservation 8 av Kenneth
            Attefors -- bifölls med acklamation.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Näringsutskottets betänkande NU8
          </note>
          <note>
            Utskottets hemställan bifölls.
          </note>
          <note>
            28 § Meddelande om muntliga frågor till regeringen den 3 december
          </note>
          <note type="speaker">
            Anf. 119 ANDRE VICE TALMANNEN:
          </note>
          <note>
            Vid frågestunden torsdagen den 3 december kl.
          </note>
          <note>
            14.30 kommer följande statsråd att närvara:
          </note>
          <note>
            Statsminister Carl Bildt (m), finansminister Anne
          </note>
          <note>
            Wibble (fp), jordbruksminister Karl Erik Olsson
          </note>
          <note>
            (c), kommunikationsminister Mats Odell (kds) och näringsminister
            Per Westerberg (m).
          </note>
          <note>
            Statsministern besvarar övergripande och allmänpolitiska frågor.
            Frågorna till övriga statsråd förutsätts beröra deras ansvarsområden
            inom regeringen.
          </note>
          <note>
            29 § Meddelande om ändring i kammarens sammanträdesplan
          </note>
          <note type="speaker">
            Anf. 120 ANDRE VICE TALMANNEN:
          </note>
          <note>
            Jag får meddela att det inte blir något arbetsplenum fredagen
            den 11 december. Kammaren sammanträder i stället för bordläggningsplenum
            kl.
          </note>
          <note>
            13.00.
          </note>
          <note>
            30 § Bordläggning
          </note>
          <note>
            Anmäldes och bordlades
          </note>
          <note>
            Motionerna
          </note>
          <note>
            med anledning av prop. 1992/93:136 Allmän sjukförsäkringsavgift
          </note>
          <note>
            1992/93:Sf18 av Doris Håvik m.fl. (s)
          </note>
          <note>
            1992/93:Sf19 av Berith Eriksson m.fl. (v)
          </note>
          <note>
            31 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 2 december
          </note>
          <note type="speaker">
            1992/93:57 av Ingela Mårtensson (fp) till utrikesministern om
            ursprungsbefolkningar:
          </note>
          <note>
            Nästa år har av FN utlysts till det internationella året för
            världens ursprungsbefolkningar. Det skapar nya förutsättningar
            att uppmärksamma dessa människors livsvillkor och levnadsförhållanden
            runt om i världen.
          </note>
          <note>
            I alla världsdelar finns ursprungsbefolkningar som på olika sätt
            farit illa. Särskilt gäller detta
          </note>
          <note>
            Latinamerikas ursprungsbefolkningar, som under de 500 år som
            gått sedan kolonialiseringen av
          </note>
          <note>
            Amerika inleddes, utsatts för oerhört förtryck. De olika indianfolkens
            situation är än i dag beklämmande.
          </note>
          <note>
            Sverige har inte ratificerat ILO:s konvention om ursprungsbefolkningar
            och stamfolk i självstyrande länder. Konventionen som syftar till
            att förstärka ursprungsbefolkningars rättigheter, har endast ratificerats
            av fyra stater. Sverige uppfyller visserligen flera av de krav
            som konventionen innehåller, men beträffande rätten till land
            har bedömningen gjorts, att det inte är förenligt med svenska
            rättsförhållanden.
          </note>
          <note>
            Det är mycket olyckligt att konventionen inte ratificerats av
            fler länder och däribland Sverige.
          </note>
          <note>
            Det är olyckligt därför att konventionen handlar om mycket mer
            än rätten till land. Därför bör
          </note>
          <note>
            Sverige aktivt verka för att konventionen kan få större uppslutning.
          </note>
          <note>
            I dokumenten från FN:s konferens om miljö och utveckling, den
            s.k. Riokonferensen, som även
          </note>
          <note>
            Sverige undertecknat betonas särskilt ursprungsbefolkningarnas
            rättigheter och regimers skyldigheter att respektera ursprungsbefolkningarnas
            kulturer, livsmönster, miljö etc.
          </note>
          <note>
            Mot bakgrund av ovanstående vill jag fråga utrikesministern:
          </note>
          <note>
            1. Vilka åtgärder avser utrikesministern vidta för att i Sverige
            uppmärksamma FN:s år för ursprungsbefolkningarna?
          </note>
          <note>
            2. På vad sätt medverkar Sverige till att förbättra villkoren
            för ursprungsbefolkningarna i
          </note>
          <note>
            Latinamerika?
          </note>
          <note>
            3. Kommer utrikesministern att aktivt verka för att ILO:s konvention
            om ursprungsbefolkningar kan få en större uppslutning?
          </note>
          <note type="speaker">
            1992/93:58 av Lars Biörck (m) till kulturministern om anknytningsinvandring:
          </note>
          <note>
            De flesta uppehållstillstånd beviljas numera genom att någon
            form av anknytning föreligger till person som redan vistas i Sverige.
            1991 uppgick antalet till
          </note>
          <note>
            22 000, eller hälften av alla som beviljades uppehållstillstånd.
          </note>
          <note>
            Sverige har mycket generösa regler för anknytningsinvandring.
            Regler som saknar motsvarighet i våra grannländer och i övriga
          </note>
          <note>
            Europa.
          </note>
          <note>
            De senaste årens mycket stora flyktinginvandring kommer med all
            säkerhet framöver betyda att antalet anhörigfall dessutom kommer
            att bli en ännu större andel av den totala invandringen till
          </note>
          <note>
            Sverige.
          </note>
          <note>
            Samtidigt har den Europeiska gemenskapen kommit överens om gemensamma
            regler vad gäller vem som skall betraktas som anhörig och därmed
            ha rätt till uppehållstillstånd.
          </note>
          <note>
            Enligt EG:s regler är anhörig make/maka samt barn till dessa
            under 18 år att betrakta som anhörig.
          </note>
          <note>
            Om flykting är under 18 år får föräldrarna rätt till anhörigstatus.
            Dessa regler är betydligt mer avgränsade än de svenska, men också
            mer naturliga om man ser till vad som bör betraktas som nära anhörig.
          </note>
          <note>
            Mot denna bakgrund vill jag ställa följande fråga till statsrådet.
          </note>
          <note>
            Avser regeringen att harmonisera Sveriges anhörigbegrepp med
            det som är rådande inom EG?
          </note>
          <note>
            32 § Anmälan om fråga
          </note>
          <note>
            Anmäldes att följande fråga framställts
          </note>
          <note>
            den 1 december
          </note>
          <note type="speaker">
            1992/93:268 av Lars Biörck (m) till kommunikationsministern om
            Arlanda och infrastruktursatsningar:
          </note>
          <note>
            Utredning om Arlandabanan visar att ett genomförande av ursprungliga
            planer blir mycket dyrbart. Biljettpriset kommer att bli högre
            än med dagens busstrafik, kanske t.o.m. dyrare än taxiresande.
            Därför tycks inga kommersiella finansiärer och entreprenörer vilja
            ta hand om projektet.
          </note>
          <note>
            Härigenom ligger också byggandet av en tredje landningsbana i
            malpåse, eftersom enligt koncessionsnämndsbeslut denna utbyggnad
            fordrar att Arlanda får spårbunden matartrafik. Med hänsyn till
            läget på byggarbetsmarknaden är det djupt olyckligt att sådana
            infrastrukturella investeringar inte kommer i gång.
          </note>
          <note>
            Vilka åtgärder avser statsrådet vidta för att systemkraven på
            Arlandas matartrafik utformas så att de ligger inom en ekonomisk
            acceptabel ram?
          </note>
          <note>
            33 § Kammaren åtskildes kl. 14.29.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 20
          </note>
          <note>
            § anf. 45 (delvis),
          </note>
          <note>
            av förste vice talmannen därefter t.o.m. 24 § anf. 76
          </note>
          <note>
            (delvis) och
          </note>
          <note>
            av andre vice talmannen därefter t.o.m.
          </note>
          <note>
            sammanträdets slut.
          </note>
        </div>
      </body>
    </text>
  </TEI>
</teiCorpus>
